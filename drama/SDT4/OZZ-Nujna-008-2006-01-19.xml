<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT4-OZZ-Nujna-008-2006-01-19">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zdravstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">C56BD8DE87D6224AC12570FB0034290F</idno>
               <idno type="custom" subtype="day">081AF90F2DF463B3C12570FB0056EDD0</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=081AF90F2DF463B3C12570FB0056EDD0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZZ-Nujna-008-2006-01-19.OZZ" n="008">
               <name>Nujna</name>
               <date when="2006-01-19"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZZ-Nujna-008-2006-01-19.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZZ-Nujna-008-2006-01-19.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZDRAVSTVO</stage>
            <stage type="session">8. nujna seja</stage>
            <stage type="date">(19. januar 2006)</stage>
            <stage type="chairman">Sejo je vodil Ljubo Germič, predsednik odbora.</stage>
            <stage type="time">Seja se je pričela ob 15.27 uri. </stage>


            <sp xml:id="SDT4-OZZ-Nujna-008-2006-01-19.sp1">

               <speaker>PREDSEDNIK LJUBO GERMIČ:</speaker>

               <p>Spoštovani kolegice, spoštovani kolegi poslanci, spoštovani vsi, ki ste bili danes
               vabljeni na to sejo in ste si uspeli vzeti čas in se te seje tudi udeležiti, vsem
               vam, prav tako seveda ministru in njegovi ekipi želim ponovno lep dan. Jaz se
               opravičujem za to kratko zamudo, odbor je zasedal včeraj, danes in je zamenjava
               gradiv zahtevala malo več časa kot sem pričakoval, torej več kot 15 minut. Jaz se
               opravičujem za to zamudo. Bomo mogoče zato prej končali, ker malo pozno začenjamo.
               Torej vsem še enkrat lep dober dan. Da se seje ne morejo udeležiti me do pričetka
               seje ni obvestil nihče, prav tako nimamo nadomestnih poslancev. Na sejo so bili
               vabljeni predstavniki vlade Republike Slovenije in ministrstvo za zdravje in
               ministrstvo za finance in predstavniki strokovne in zainteresirane javnosti ter
               novinarji in lep pozdrav še enkrat.</p>
               <p>S tem prehajam na določitev dnevnega reda. S sklicem seje je bil predlagan
               naslednji, kolega Prijatelj Srečko, dajem vam besedo.</p>
            </sp>
            <sp xml:id="SDT4-OZZ-Nujna-008-2006-01-19.sp2">

               <speaker>SREČKO PRIJATELJ:</speaker>

               <p>Hvala lepa spoštovani predsednik, ...</p>
            </sp>
            <sp xml:id="SDT4-OZZ-Nujna-008-2006-01-19.sp3">

               <speaker>PREDSEDNIK LJUBO GERMIČ:</speaker>

               <p>Mislim, da bo proceduralne narave ...</p>
            </sp>
            <sp xml:id="SDT4-OZZ-Nujna-008-2006-01-19.sp4">

               <speaker>SREČKO PRIJATELJ:</speaker>

               <p>Seveda, seveda. Sam bi predlagal razširitev dnevnega reda, sicer predlagam, da se
               dnevni red razširi z naslednjo točko: Predlog zakona o dodelitvi zakona o
               zdravstvenem varstvu in zdravstvenem zavarovanju, redni postopek naj se obravnava v
               enakem kontekstu, torej naš zakon šest, sedem, 6-IV, ker gre za enako družbeno
               razmerje, kot ga navaja tretji odstavek 117. člena poslovnika državnega zbora
               Slovenije mora matično delovno telo obe spremembi obravnavati na isti seji in v
               izogib presedanu na včerajšnjem kolegiju državnega zbora bi prosil, da upoštevate to
               poslovniško določilo in da daste moj predlog na glasovanje. Hvala lepa.</p>
            </sp>
            <sp xml:id="SDT4-OZZ-Nujna-008-2006-01-19.sp5">

               <speaker>PREDSEDNIK LJUBO GERMIČ:</speaker>

               <p>Torej če se vas prav razumel predlagate, skladno, torej proceduralni predlog skladno
               s 117. členom, da se opravi o zakonih, ki imajo, torej da lahko matično delovno telo
               sklene, da predloge zakonov, ki urejajo enako družbeno razmerje na katero državni ...
               še ni začel obravnavo po 122. oziroma 126. členu in ... zakon, za katere je bila
               sprejeta odločitev, da se sprejme po nujnem postopku obravnava na isti seji v okviru
               iste točke dnevnega reda po določbah tega poslovnika o nujnem postopku za sprejem
               zakona.</p>
            </sp>
            <sp xml:id="SDT4-OZZ-Nujna-008-2006-01-19.sp6">

               <speaker>SREČKO PRIJATELJ:</speaker>

               <p>Točno tako. Včeraj je bil storjen velik presedan na kolegiju državnega zbora. Naša
               materija je izključena, zakonska oziroma naš predlog je izključen iz nadaljnje
               obravnave, čeprav je bil vložen pred vladnim predlogom in zato zahtevamo obravnavo na
               matičnem delovnem telesu, skladno z veljavnim pravilnikom.</p>
            </sp>
            <sp xml:id="SDT4-OZZ-Nujna-008-2006-01-19.sp7">

               <speaker>PREDSEDNIK LJUBO GERMIČ:</speaker>

               <p>Hvala za vaš proceduralni predlog. Zdaj bi seveda glede na vaš predlog poskušal
               povzeti, torej sestavljen predlog zakona o spremembah in dopolnitvah zakona o
               zdravstvenem varstvu in zdravstvenem zavarovanju bomo obravnavali samo v primeru, če
               bo odbor v skladu s tretjim odstavkom 117. člena in 127. členom poslovnika državnega
               zbora sklenil, da bo oba predloga zakona obravnaval na isti seji, v okviru iste točke
               dnevnega reda po določbah poslovnika o nujnem postopku za sprejem zakona in če bodo v
               predlog zakona, o katerem bo predlog, se bo odbor odločil, da se bo pripravil kot
               dopolnjen predlog zakona vključeni tudi členi oziroma vsebina iz drugega predloga
               zakona. Prehajam torej na razpravo in odločanje o tem, ali bo odbor oba predloga
               zakonov, ki jih ureja enako družbeno razmerje obravnaval v okviru iste točke dnevnega
               na tej seji odbora. <stage type="mag"/><stage>(Nadaljevanje)</stage> Dajem ta
               proceduralni predlog v razpravo. Sprašujem, ali želi kdo od članic in članov odbora
               razpravljati o tem? Tu bi vas opozoril, da gre za proceduralen predlog, da se ne bi
               zahajali v vsebino, kajti o tem bomo govorili kasneje, če bomo govorili o vsebini
               zakona na takšen ali drugačen način. O proceduralnem predlogu ne želi nihče
               razpravljati, zato zaključujem razpravo.</p>
               <p>Na podlagi tretjega odstavka 117. člena poslovnika dajem na glasovanje naslednji
               sklep: Odbor za zdravstvo bo na isti seji v okviru iste točke dnevnega reda po
               določbah poslovnika državnega zbora o nujnem postopku za sprejem zakona obravnaval
               naslednja predloga zakonov, ki urejata enako družbeno razmerje: predlog zakona o
               spremembah in dopolnitvah zakona o spremembah in dopolnitvah zakona o zdravstvenem
               varstvu in zdravstvenem zavarovanju <stage>(pod oznako I)</stage> in predlog zakona o dopolnitvah
               zakona o zdravstvenem varstvu in zdravstvenem zavarovanju <stage>(pod oznako J)</stage>. Ja, prosim.
               Torej, smo v fazi glasovanja. Želite obrazložiti svoj glas? Prosim.</p>
            </sp>
            <sp xml:id="SDT4-OZZ-Nujna-008-2006-01-19.sp8">

               <speaker>SREČKO PRIJATELJ:</speaker>

               <p>Če mi je dovoljeno. Zelo napačno ste tole povedali. Naš predlog je bil vložen prej,
               zato ga morate navesti prej, potem pa vladnega. Hvala.</p>
            </sp>
            <sp xml:id="SDT4-OZZ-Nujna-008-2006-01-19.sp9">

               <speaker>PREDSEDNIK LJUBO GERMIČ:</speaker>

               <p>Spoštovani kolega Prijatelj, jaz sem obveščen o dejstvu, da je zakon, ki je danes bil
               kot predmet sklica in je na sklicu zaveden kot 1. točka, tisti, ki je predmet
               današnje obravnave in je kot takšen bil po vrstnem redu tisti, ki ga danes
               obravnavamo. Vi ste pa danes predlagali razširitev točke dnevnega reda in jaz sem vaš
               proceduralni predlog povzel in ga v obliki sklepa tudi predlagal. Sedaj smo v fazi
               odločanja in predlagam, da o tem odločimo. V redu? Potem dajem sklep na glasovanje,
               torej sklep, ki sem ga maloprej prebral.</p>
               <p>Kdo je za predlagani sklep? <stage>(1 član.)</stage> Kdo je proti? <stage>(9 članov.)</stage></p>
               <p>Predlagani sklep ni bil sprejet, zato se postopek nadaljuje z obravnavo vladnega
               predloga. /Oglašanje iz ozadja./ Kolega, če lahko zaključim stavek. Torej,
               nadaljevali bomo z obravnavo predloga zakona, vladnega predloga, tako kot je bilo
               tudi navedeno v sklicu. Gospod Prijatelj, imate besedo.</p>
            </sp>
            <sp xml:id="SDT4-OZZ-Nujna-008-2006-01-19.sp10">

               <speaker>SREČKO PRIJATELJ:</speaker>

               <p>Hvala lepa, spoštovani predsednik. Torej, ker vam očitno ni mar za zakonitost in v
               bistvu formalnopravno vodenje seje, vas želim seznaniti, da smo danes ob 13.00 uri v
               sobi 407 vložili 3.417 podpisov z zahtevo po predhodnem zakonodajnem referendumu. In
               mislim, da je skladno z vsemi veljavnimi pravili jutrišnja kot tudi današnja seja
               brezpredmetna. Hvala lepa.</p>
            </sp>
            <sp xml:id="SDT4-OZZ-Nujna-008-2006-01-19.sp11">

               <speaker>PREDSEDNIK LJUBO GERMIČ:</speaker>

               <p>Hvala lepa, kolega poslanec. Seveda zavračam vašo ugotovitev, da vodim sejo na
               nekorekten način. <stage type="mag"/> <stage>(Nadaljevanje)</stage> Še enkrat
               opozarjam, da sem s sklicem izredne seje državnega zbora bil obveščen, da je na sejo
               uvrščen zakon pod oznako z istim naslovom kot vaš, in kot predsednik odbora sem bil
               dolžan, da to sejo tudi skličem. Okrog dejstva, ki ste ga pa navedel kot dopolnilo,
               zato da so bili vloženi podpisi, pa bi želel podati naslednje pojasnilo. Menim, da je
               zbiranje podpisov in vplivanje na postopek pri obravnavi določenega zakona
               opredeljen, in da se procedura glede na podlagi zbranih podpisov, mora končati v neki
               točki in se ugotovi pomen zbranih podpisov. Menimo, da smo sedaj v tisti fazi, torej
               na odboru za zdravstvo, ki ima na dnevnem redu vsebino predloženega zakona in lahko
               to obravnavo izpelje. Seveda pa bo na seji državnega zbora v določeni fazi, to
               dejstvo, zelo pomembno dejstvo in seveda takrat v določeni fazi, torej pred tretjo
               obravnavo, mislim da bo to dejstvo tisto, ki bo odločilo o nadaljnji proceduri. Jaz
               bi tukaj samo poprosil zakonodajno-pravno službo ali je moja utemeljitev korektna, v
               izogib kakršnegakoli dvoma. Kolega Prijatelj, vi veste, da smo dva dni imeli sejo
               odbora, da so se dogodki odvijali tudi v času, ko sem kot predsednik bil na seji
               odbora in vodil zelo, tudi zahtevno vsebino zakona o zdravilih in bi poprosil
               zakonodajno-pravno službo, da se nekako opredeli do tega predloga oziroma potrdi ali
               kakorkoli. Prosim. Ali lahko?</p>
            </sp>
            <sp xml:id="SDT4-OZZ-Nujna-008-2006-01-19.sp12">

               <speaker>GOSPOD ________:</speaker>

               <p>Mislim, da je vaša interpretacija v skladu z zakonom o referendumu in ljudski
               iniciativi. Je pa res tudi to, kar gospod poslanec Prijatelj pripoveduje, kar je
               povedal, da je vložena pobuda za vložitev zahteve za razpis predhodnega zakonodajnega
               referenduma in tukaj pri sebi imam kopijo podpisa, ki ga je predsednik državnega
               zbora poslal danes po tem, namestnici vodje zakonodajno-pravne službe, gospe Alenki
               Ogrinc, v katerem je navedeno referendumsko vprašanje, torej izražena zahteva, torej
               prosim, da do jutri, 20.1.2006 podate mnenje o skladnosti pobude z ustavo in zakonom
               o referendumu in ljudski iniciativi. V skladu z zakonom o referendumu in ljudski
               iniciativi se druga obravnava lahko odvija, in kot ste ugotovili prej, če bodo
               izpolnjeni pogoji za to, da se postopek zaustavi ali karkoli, potem se lahko obvesti
               in odloči državni zbor jutri na seji. Hvala lepa.</p>
            </sp>
            <sp xml:id="SDT4-OZZ-Nujna-008-2006-01-19.sp13">

               <speaker>PREDSEDNIK LJUBO GREMIČ:</speaker>

               <p>Hvala lepa. Kolega Prijatelj.</p>
            </sp>
            <sp xml:id="SDT4-OZZ-Nujna-008-2006-01-19.sp14">

               <speaker>SREČKO PRIJATELJ:</speaker>

               <p>Hvala, spoštovani predsednik. Kakor že pri prvi pobudi, ki je bila zelo
               diskriminatorna tudi do zavarovank in zavarovancev, tudi pri drugi se nalašč
               izogibamo dejstvu, da bi danes morali enakovredno obravnavati ob zakona, in če bo ta
               volja, kolikor izgleda bo obveljala, potem spoštovani predsednik, vam še enkrat
               povem, da vodite sejo zelo debitantsko, in da pri tem nadaljevanju te seje ne želim
               sodelovati. Hvala lepa in uspešen dan vam želim.</p>
            </sp>
            <sp xml:id="SDT4-OZZ-Nujna-008-2006-01-19.sp15">

               <speaker>PREDSEDNIK LJUBO GREMIČ:</speaker>

               <p>Hvala lepa. Še vedno kolega Prijatelj. <stage type="mag"/>
               <stage>(nadaljevanje)</stage> Jaz se pri vodenju seje tega odbora, kot predsednik, poskušam držati
               poslovnika .../Oglašanje iz klopi./ ... Lahko razumem, da imamo pri določenih
               vsebinah lahko različna stališča. Seveda si nikakor ne domišljam, da bi poslovniška
               ali zakonska določila izkoriščal v interesu interesov. Poskušam vsaj na tej točki
               biti formalist v smislu pravil, ki jih imamo. Zdi se mi nekorektno to, kar je bilo
               rečeno s strani poslanskega kolega Prijatelja. Zdi se mi nekorektno, da nisem
               upošteval ocene, da nisem upošteval njegovega predloga o tem, da oba zakona
               obravnavamo. Predlagal sem predlog sklepa, ki bi omogočil takšen postopek. Poslanci
               smo se odločili na podlagi vedenja in procedure, ki jo poznamo. Tukaj se mi zdijo vse
               po moje nekorektne navedbe na moje vodenje milo rečeno nekorektne. Mislim, da smo
               pojasnili in razjasnili določene okoliščine. Lahko nadaljujemo sejo. Glede na to, da
               do začetka seje nisem prejel nobenega predloga za spremembo ugotavljam, da je dnevni
               red tak, kot je bil predlagan s sklicem seje.</p>
               <p>Prehajamo na <title>1. TOČKO DNEVNEGA REDA,</title> to je <title>PREDLOG ZAKONA O SPREMEMBAH IN DOPOLNITVAH ZAKONA O SPREMEMBAH IN DOPOLNITVA
               ZAKONA O ZDRAVSTVENEM VARSTVU IN ZDRAVSTVENEM ZAVAROVANJU,</title>
               ki ga je državnemu zboru Republike Slovenije v obravnavo po nujnem postopku
               predložila vlada Republike Slovenije. Tukaj bi želel samo pojasnilo v opravičilo, da
               je na sklicu prišlo do tiskarske napake, kjer je v besedilo prve vrstice na sklicu
               izpadlo besedilo o spremembah in dopolnitvah zakona. Predlog zakona ste prejeli s
               sklicem. Mnenje zakonodajno-pravne službe in predloge za amandmaje odbora, ki so
               pripravljeni na podlagi mnenja zakonodajno-pravne službe in usklajeni z vlado
               Republike Slovenije oziroma ministrstvom za zdravje ste prejeli danes. K tej točki
               sem povabil vlado Republike Slovenije, ministrstvo za zdravje, ministrstvo za
               finance, Zavod za zdravstveno zavarovanje Slovenije, Zdravstveno zbornico Slovenije,
               Zdravstveni svet Republike Slovenije, Agencijo za zavarovani nadzor, Vzajemno
               zavarovalnico, sindikat zdravstvenega in socialnega varstva in pa Zvezo potrošnikov
               Slovenije. Dovoliti mi, da vas obvestim, vlada je predlagala obravnavo predloga
               zakona po nujnem postopku. Kolegij predsednika državnega zbora je na 50. seji 18.
               januarja 2006 sprejel odločitev, da se predlog zakona obravnava po nujnem postopku. V
               nujnem postopku se ne opravi splošne razprave, zato pričenjam drugo obravnavo
               predloga zakona v kateri bomo opravili razpravo in glasovanje o posameznih členih
               predloga zakona. V nujnem postopku za sprejem zakona se lahko amandmaji predlagajo
               tudi ustno na sami seji do zaključka razprave o delih oziroma členih zakona. Ustno
               predlagani amandma je treba pred glasovanjem predložiti predsedujočemu na seji
               matičnega delovnega telesa s pisno obrazložitvijo. V nujnem postopku za sprejem
               zakona ne veljajo roki, ki so določeni za posamezna opravila v rednem zakonodajnem
               postopku.</p>
               <p>Preden pričnemo z obravnavo sprašujem, ali želi predlagatelj zakona podati
               dopolnilno obrazložitev k členom predloženega zakona. V imenu predlagatelja ima
               besedo minister, dr. Bručan.</p>
            </sp>
            <sp xml:id="SDT4-OZZ-Nujna-008-2006-01-19.sp16">

               <speaker>ANDREJ BRUČAN:</speaker>

               <p>Hvala za besedo. Spoštovani gospod predsednik, spoštovani poslanci, spoštovani
               vabljeni in mediji. Zelo kratko bom v uvodu povedal nekaj razlogov zakaj smo se
               odločili za predlog tega zakona, za spremembo tega zakona, ki smo ga predlagali v
               sprejem državnemu zboru.</p>
               <p>Vlada Republike Slovenije predlaga državnemu zboru Republike Slovenije, da ta
               predlog zakona o spremembah in dopolnitvah zakona o zdravstvenem zavarovanju
               obravnava po nujnem postopku. To želim povedati na začetku. S tem želimo, da se
               preprečijo težko popravljive posledice za delovanje države in ker javni interes
               zahteva, da se preoblikovanje Vzajmne, ki se je začelo v nasprotju z interesu več kot
               milijona zavarovancev, članov družbe uredi s posebnim zakonom. <stage type="mag"/><stage>(nadaljevanje)</stage> Vlada Republike Slovenije ocenjuje tudi, da je
               predlog o spremembah in dopolnitvah tega zakona o zdravstvenem varstvu in
               zdravstvenem zavarovanju potrebno obravnavati po nujnem postopku
               .../Nerazumljivo./... že začetih postopkov preoblikovanja Vzajemne, zdravstvene
               zavarovalnice, ki ne upošteva interesov vseh zavarovancev te zavarovalnice, lahko
               resno ogrožen tudi njihov interes.</p>
               <p>Ker gre za veliko število zavarovancev, mislim, da je številka še vedno okoli
               milijona, je s tem ogrožen tudi javni interes. Za zaščito njihovih interesov in
               interesov države, ter hkrati za preprečitev morebitnega materialnega oškodovanja
               zavarovancev, je potrebno nujno ukrepanje še pred izvedbo skupščine Vzajemne, ki je
               sklicana za 1. februarja 2006. In v postopku preoblikovanja je lahko neposredno
               ogroženih najmanj 100 tisoč zavarovancev, ki so zavarovani pri Vzajemni zavarovalnici
               in so jim mesečne premije obračunali od plač delodajalci. Ti zavarovanci v decembru
               certifikata niso prejeli. Vzajemna je torej po mnenju vlade, ministrstvo za zdravstvo
               v nasprotju z zakonom odpovedala z 31. decembrom 2005 zavarovalno pogodbo pri
               ministrstvu za delo, družino in socialne zadeve, ki je bilo vse od leta 1993 dalje
               zavarovatelj blizu 80 tisoč zavarovancev povojnih zakonih.</p>
               <p>Seveda, začeti postopek agencije za zavarovalni nadzor po zakonu o zavarovalništvu
               ugotavlja formalna kot tudi vsebinska neskladja začetega preoblikovanja Vzajemne v
               delniško družbo, v nasprotju z zakonom in še posebej z interesi zavarovancev, članov
               družbe. Zaradi pritožbenih postopkov Vzajemne, postopek še ni pravnomočno zaključen,
               mislim postopek, ki ga vodi agencija. Glede na obrazloženo smatramo s temi
               dopolnitvami zakona, želimo s temi dopolnitvami zakona predlagati, da je za morebitno
               preoblikovanje Vzajemne zdravstvene zavarovalnice, ki je bila ustanovljena neposredno
               in pod posebnimi pogoji iz leta 1998, potreben zakon. O preoblikovanju bi morali na
               podlagi kriterijev in določb takšnega zakona odločati zavarovanci. Takšna določba, pa
               bi morala že zaradi začetih postopkov skupščine Vzajemne vstopiti v veljavo še pred
               1.2.2006.</p>
               <p>Glede na možne roke sprejema in objave zakona v Uradnem listu Republike Slovenije,
               pa istočasno želimo, da bila tudi sklicana seja in tudi sedaj je sklicana, čim prej,
               zato Vlada Republike Slovenije in tudi seveda naše ministrstvo v skladu z drugim
               odstavkom 58. člena poslovnika predlagala včeraj na kolegiju državnega zbora, da se
               predlog zakona obravnava na izredni seji Državnega zbora Republike Slovenije in ta
               predlog je bil tudi včeraj, kot vemo, sprejet. Kar se tiče postopkov, ki so bili do
               sedaj opravljeni v zvezi s samim zakonom moram reči, da je zakon kakršen je bil
               predlagan, poleti lani, bil sprejet v parlamentu, praktično, prej je bilo to storjeno
               brez glasu proti. To z drugimi besedami pomeni, da je bil zakon sprejet seveda, z
               nekim konsenzom vseh političnih opcij in političnih strank. Mislim, da je v kasnejšem
               izvajanju samega zakona prišlo do nekaterih poskusov, da se zakon kakršen je bil
               predlagan, v nekih točkah obide oziroma izigra. In prav zaradi tega, kljub temu, da
               smatramo, da je zakon, kakršen je bil sprejet julija<stage>(?)</stage> dober, smo bili na
               ministrstvu pač primorani v to, da pripravimo spremembe zakona, ki bi omogočile
               varnost zavarovancev in ki bi omogočile, da bi premoženje tako države kot
               zavarovancev, dejansko postalo tam, kjer je to tudi nujno potrebno. Pri tem smo ves
               čas vztrajali na zakonodaji, v postopkih, ki so pač v veljavi. Tako, da v tem
               postopku praktično ni prišlo do nobenih večjih problemov. Kljub temu so se v zadnjem
               času pojavile težave za nekatere zavarovance, številko sem povedal že uvodoma. <stage type="mag"/> <stage>(Nadaljevanje)</stage> Ta številka je kar precejšna in
               sem jo povedal že prej, tako da mislim, da je te zavarovance pa tudi seveda za druge
               ... rešitev. Zdaj zakon, ki je, sprememba zakona, ki je pred vami predvsem želi,
               predvsem zahteva uvedbo posebnega zakona, ki bo določil tudi istočasno pogoje, pod
               katerimi se bi lahko v prihodnje zavarovalnica Vzajemna preoblikovala v delniško
               družbo. Skratka, s tem predlogom zakona ne želimo preprečiti preoblikovanja v
               delniško družbo, vendar želimo dajati, dati seveda zavarovancu tudi druge možnosti in
               v kolikor bi prišlo v posebnem zakonu, pod posebnimi pogoji do preoblikovanja v
               delniško družbo seveda tudi točno določiti pod katerimi, kateri so ti pogoji. Na vsak
               način je, mislim da je tak način, kakršnega predlagamo tak način je nujno potreben in
               zato tudi nujni postopek in čim hitrejša seja.</p>
            </sp>
            <sp xml:id="SDT4-OZZ-Nujna-008-2006-01-19.sp17">

               <speaker>PREDSEDNIK LJUBO GERMIČ:</speaker>

               <p>Hvala lepa gospod minister. Kljub kratkemu času in glede na to, da ni vseeno ali
               državni svet ni predstavnika zato dajem, če želi besedo zakonodajno-pravni službi.
               Gospod ...</p>
            </sp>
            <sp xml:id="SDT4-OZZ-Nujna-008-2006-01-19.sp18">

               <speaker>GOSPOD __________:</speaker>

               <p>Hvala lepa gospod predsednik. Torej nebi povzemal menja v celoti, bi moral se z enim
               majhnim opravičilom, torej malo ustaviti pri drugem odstavku pripomb k 1. in 2.
               členu, kjer je škrat pojedel eno besedo in zaradi tega ta stavek ni mogoče razumljiv
               vsem. Glasi se pravilno takole: Zaradi te premestitve, torej misli se na tisto, kar
               je v prvem odstavku rečeno, da je vsebina 2. člena taka, da ne more imeti narave
               prehodne določbe, ampak gre za materialno določbo in mora biti ustrezno umeščena v
               zakon o zdravstvenem varstvu in zdravstvenem zavarovanju. Torej zaradi te premestitve
               bi bilo potrebno zamenjati vrstni red 1. in 2. člena in spremeniti tudi naslov
               predlaganega zakona. To je to, saj se in tako naprej. Dodal bi še to, da je na
               podlagi tega mnenja v sodelovanju s strokovnimi sodelavci predlagatelja in s
               strokovno službo odbora, da so pripravljeni predlogi za amandmaje odbora, ki so tukaj
               in če bo potrebno bi se oglasil k besedi pri posameznih amandmajih. Hvala lepa.</p>
            </sp>
            <sp xml:id="SDT4-OZZ-Nujna-008-2006-01-19.sp19">

               <speaker>PREDSEDNIK LJUBO GERMIČ:</speaker>

               <p>Hvala lepa. Torej še enkrat opozorim, da imate na klopeh tako mnenje
               zakonodajno-pravne službe kot predloge amandmajev, o katerih bi razpravljali potem in
               če jih bomo sprejeli bodo to amandmaji odbora. Sedaj pozivam vse, ki ste bili
               vabljeni na današnjo sejo, ali želi kdo od vabljenih imeti besedo? Jaz bi samo
               prosil, če se lahko predstavite glede na to, da se ne poznamo vsi za magnetogram.
               Prosim.</p>
            </sp>
            <sp xml:id="SDT4-OZZ-Nujna-008-2006-01-19.sp20">

               <speaker>SAMO LOGAR:</speaker>

               <p>Hvala lepa za besedo gospod predsednik. Samo Logar, Vzajemna zdravstvena
               zavarovalnica. Najprej bi rad pozdravil besede ministra v tej smeri, da
               preoblikovanje Vzajemne ne nasprotuje. To je zelo dobra novica, zelo jasno je bilo to
               povedano. Bi želel glede predloga vlada povedati nekaj stvari in sicer menimo, da je
               najprej vprašanje ali je postopek, ki ga je vlada ubrala pravilen in ali je skladen z
               poslovnikom državnega zbora. Namreč kot vemo so razlogi za nujni postopek zelo
               taksativno našteti, gre za izjeme in izjeme je potrebno upoštevati in uporabiti
               restriktivno. Samega, iz samega besedila obrazložitve zakona tudi ne izhaja, da bi
               vlada to stvar pojasnila. Zakonodajna služba o tem ni rekla niti besede. To mogoče
               kot uvod. <stage type="mag"/><stage>(Nadaljevanje)</stage> Druga točka, ki je,
               bi pa rad povedal to. Preoblikovanje vzajemne družbe je že sedaj urejeno v zakonu o
               zavarovalništvu pod posebnim členom. Menimo, da je to preoblikovanje zelo jasno
               napisano in je v zakonu že od leta 2000, takrat je vzajemna družba že obstajala.
               Torej postopek, način preoblikovanja vzajemne družbe v delniško družbo je po veljavni
               zakonodaji zelo jasen in Vzajemna je te določbe v celoti spoštovala in po teh
               postopkih tudi pelje postopek preoblikovanja. Zelo nenavadno je, da v teku tega
               postopka po veljavnih zakonskih določbah se želijo pravila postopka spreminjati z
               razlogi, ki niti niso dovolj jasno navedeni v sami obrazložitvi. Zraven pa so tudi
               razlogi, ki ne držijo v celoti. Če zelo na hitro rečem, kot prvo, gre za razlog, da
               je treba ustaviti preoblikovanje Vzajemne zato, ker bi bil s tem oškodovan
               ustanovitelj. To ne drži. Ustanovitelj ne bo v ničemer prikrajšan. Namreč,
               ustanovitelj je zagotovil sredstva za ustanovitev Vzajemne iz premij prostovoljnega
               zavarovanja. Te premije so zbrali člani Vzajemne. In če je komu treba vrniti ta
               sredstva, jih je treba vrniti članom. In v tem ne bo nobenega oškodovanja
               ustanovitelja, to je zavoda za zdravstveno zavarovanje Slovenije. In naslednja
               trditev, ki je v obrazložitvi ali pa ocena razlogov za sprejem zakona, je, da so bila
               ta sredstva zbrana v okviru obveznega zavarovanja. Tudi to ne drži, to je treba zelo
               jasno povedati. S to določbo je po našem mnenju bilo, milo rečeno, bil zaveden tako
               kolegij vlade kot tudi ta odbor in pa seveda državni zbor. Menim, da ni bojazni, ali
               so zavarovanci zaščiteni, in ni bojazni, da bi bil kdorkoli prikrajšan. Nasprotno,
               menimo, da oblika, statusna oblika družbe za samo varnost zavarovancev ni pomembna.
               Konec koncev imamo na trgu dve delniški družbi, ki se ukvarjata z dopolnilnim
               zdravstvenim zavarovanjem, ki je javni interes te države. In če se tema dvema
               družbama pridruži še ena taka družba v obliki delniške družbe, menimo, da ni s tem
               nič narobe. Obratno, vzajemna družba bi s tem postala na trgu enakopravna z drugima
               dvema družbama in njeno poslovanje bi lahko nemoteno teklo tudi dolgoročno. Iz tega
               razloga je to preoblikovanje potrebno in ga je treba izpeljati po sedaj veljavnih
               določbah. Hvala lepa.</p>
            </sp>
            <sp xml:id="SDT4-OZZ-Nujna-008-2006-01-19.sp21">

               <speaker>PREDSEDNIK LJUBO GERMIČ:</speaker>

               <p>Hvala lepa. Glede na to, da nihče od vabljenih se ni nadalje priglasil k razpravi...
               Gospa Kutinova, potrošniki Slovenije.</p>
            </sp>
            <sp xml:id="SDT4-OZZ-Nujna-008-2006-01-19.sp22">

               <speaker>BREDA KUTIN:</speaker>

               <p>Zveza potrošnikov Slovenije, ja. Seveda se ne bi mogla strinjati z gospodom Logarjem
               iz Vzajemne. Namreč, mislim, da Zveza potrošnikov Slovenije še kako podpira ta zakon,
               čeprav so v njem samo precizneje določene zadeve, ki bi jih pravzaprav vzajemna
               družba v vsakem primeru morala opredeliti, če bi resno mislila o kakršnihkoli
               koristih svojih zavarovancev. To se pravi, bi morala predstaviti, kakšne so prednosti
               in pa eventualne slabosti enega ali drugega pravnega statusa pri morebitnem
               preoblikovanju Vzajemne. Pri tem ne bi smeli pozabiti, na kakšen način je bila
               Vzajemna zavarovalnica ustanovljena in kakšni so bili argumenti za takšen način
               zavarovanja, to se pravi, zagotavljanje dodatnih sredstev za obvezno zdravstveno
               zavarovanje, ne pa zagotavljanje eventualnega profita delniškim družbam. Tudi ta
               argument, da sta na trgu že dve delniški družbi, mislim, da je dodaten argument, da
               bi morali biti še posebej pazljivi pri tem, kako se gre v preoblikovanje. Namreč, če
               imamo na trgu prevladujočo zavarovalnico, katere namen je pokrivanje stroškov
               obveznega zavarovanja, in se stroški ugotavljajo v okviru celotnega sistema, potem je
               to način, da se dejansko zagotavlja pokrivanje stroškov, ne pa oblikovanje profitov.
               Tako da to je še... Če pa bomo seveda prišli do treh delniških družb, katerih namen -
               mislim, smisel delniške družbe, ne si zatiskati oči, ni pokrivanje stroškov, ampak
               ustvarjanje profitov, ker drugače delniške družbe kot takšne <stage type="mag"/> <stage>(Nadaljevanje)</stage> oblike, preprosto ne rabimo, in če pridemo v
               obveznem zdravstvenem sistemu do takšnih rešitev, se pa postavlja pod vprašaj
               smiselnost celotnega sistema, za katerega pa mislim, da je bilo zelo veliko naporov
               vloženih za to, da vendarle zagotovi eno stabilnost sistema zdravstvenega
               zavarovanja. Tako da, argumentov za to, da bi bili pri tem postopku še kako previdni,
               je zelo zelo veliko. Tudi jaz mislim, da morajo končno besedo o tem imeti
               zavarovanci. Oni so zavarovalnico ustanovili, ampak seveda postopke in zato
               ponavljam, podpiramo ta zakon zaradi tega, ker mislim, da je pa treba zelo
               transparentno določiti kriterije, pogoje in morebitni postopek preoblikovanja. Ne
               reči, da se bo šlo v preoblikovanje, ampak kakšni so postopki, če bi se v takšno
               preoblikovanje šlo, o tem pa morajo odločati zavarovanci z ustrezno večino in imeti
               pred seboj dejstva, da bodo lahko sploh odločali na podlagi argumentov, ne pa na
               podlagi tega, da jim nekdo obljublja nekakšno lastnino.</p>
            </sp>
            <sp xml:id="SDT4-OZZ-Nujna-008-2006-01-19.sp23">

               <speaker>PREDSEDNIK LJUBO GREMIČ:</speaker>

               <p>Hvala lepa. Glede na to, da smo v drugi obravnavi, prehajamo na razpravo in
               glasovanje o predlogi za amandmaje in členih predloga zakona. Pred tem odboru
               predlagam, da po končani obravnavi posameznih členov in glasovanju o predlaganih
               amandmajih, v skladu s tretjo alinejo prvega odstavka 128. člena poslovnika državnega
               zbora, glasujemo o vseh členih skupaj.</p>
               <p>Dajem takšen predlog v razpravo. Ni razprave. Potem dajem predlog na glasovanje.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Dogovorili smo se za način dela.</p>
               <p>Sedaj pa odpiram razpravo po posameznih členih in predlaganih amandmajih. Tukaj bi
               vas želel samo opozoriti preden začnemo razpravo, na mnenje zakonodajno-pravne službe
               in predlagam, da razpravo o amandmajih k 1. členu in 2. členu ter k naslovu zakona,
               ki so vsebinsko povezani, razpravljamo skupaj, nato pa potem o njih glasujemo, kajti
               potrebno je tudi opozoriti, če amandma k 1. členu ne bo sprejet, se o drugih dveh ne
               glasuje, glede na to, da so vsebinsko povezani. Opozoril bi vas še enkrat na gradivo,
               torej delano gradivo z naslovom, predlogi za amandmaje odbora, ki ste ga dobili na
               mizo in zato predlagam, da opravimo razpravo skladno s tem gradivom.</p>
               <p>Sedaj dajem besedo... Ali lahko? Če ni kaj jasno, boste vsi dobili besedo ali
               komentar. Jaz bi prosil za koncentracijo. Torej dajem besedo članicam in članom
               odbora. Kdo želi besedo? Kolega Pukšič.</p>
            </sp>
            <sp xml:id="SDT4-OZZ-Nujna-008-2006-01-19.sp24">

               <speaker>FRANC PUKŠIČ:</speaker>

               <p>Hvala lepa, gospod predsednik. Preden bom spregovoril nekaj o teh zadevah, bi rad
               rekel, da sem pravzaprav zelo zadovoljen in mislim, da tvoje delo včeraj in danes
               poteka na visoki profesionalni ravni in ti zato čestitam, zato so bile nekatere ocene
               kolega poslanca Prijatelja, zelo nekorektne in ne, tokrat pa res ne na pravem mestu.</p>
               <p>Drugo. Jaz sem globoko prepričan, da v tem državnem zboru imamo pa vendarle toliko
               dobro službo, pravno službo, ki na osnovi<stage type="mag"/>
               <stage>(nadaljevanje)</stage> argumentov in stroke se opredeli in nam pove, ter nas po tem pravnem
               delu vodi kako in kaj, zato mislim, da je razprava predhodnika bila na tej točki
               nevmesna in tudi se mi vsebinsko zdi neprimerna.</p>
               <p>Osebno bom povedal takole. Zelo vesel sem, da je vlada v tako kratkem času in tako
               dobro odreagirala v zvezi z načinom oziroma namenom spraviti Vzajemno v tako
               imenovano delniško družbo. Vlada je jasno povedala, da je to tudi možno in je
               zapisala, da bo to urejeno s posebnim zakonom. Absolutno se strinjam s tem. V tej
               državi še vedno veljajo nekatere norme in nekateri pozitivni elementi, kot je
               vzajemnost in kot je pri pokojninah tako imenovana medgeneracijska pogodba. To ima
               takšno vrednost, da je potrebno te stvari obravnavati izredno tankočutno in imeti
               pred očmi predvsem tiste državljanke in državljane, ki so to tudi ustvarili in ki na
               področju vzajemnosti kdaj pa kdaj potrebujejo korekture. Delniška družba je delniška
               družba. Naloga in pravila delniške družbe so s tem jasne, nimam nič proti temu,
               vendar Vzajemna je le nastala na nek drug način ob nekem času in točno vemo zakaj in
               kako, zato bom predlagane amandmaje, ki jih je pripravila vlada tudi z veseljem
               podprl. Hvala lepa.</p>
            </sp>
            <sp xml:id="SDT4-OZZ-Nujna-008-2006-01-19.sp25">

               <speaker>PREDSEDNIK LJUBO GERMIČ:</speaker>

               <p>Hvala lepa. Hvala tudi za oceno vodenja. Besedo dajem gospe Cvetki Zalokar Oražem.
           </p>
            </sp>
            <sp xml:id="SDT4-OZZ-Nujna-008-2006-01-19.sp26">

               <speaker>CVETKA ZALOKAR ORAŽEM:</speaker>

               <p>Hvala lepa za besedo. Naj na začetku povem tisti najbolj pomembno dejstvo, kar se
               tiče poslanskega kluba Liberalne demokracije. V LDS bomo podprli vse poteze vlade na
               vse mogoče načine, ki bodo preprečile, bom rekla, nenazdorovano lastninjenje oziroma
               nenadzorovano preoblikovanje Vzajmene, lahko rečem, ki bodo preprečile načrtovano
               goljufijo pod krinko javnega interesa, ki je daleč do tega in tudi oškodovanje več
               kot milijona slovenskih zavarovancev, ki so bili in so še vedno v Vzajemni tudi
               zaradi tega, ker je vzajemna tista zavarovalnica, ki jo je ustanovila država s svojim
               osnovnim kapitalom in ki so na ta način tudi prepričani, da bo država sposobna ta
               njihov interes oziroma njihovo vlogo znotraj te zavarovalnice zaščitit. Mi bomo tu
               delovali državotvorno. Prepričana sem, da to ni nenavadno in vesela, da je to ena
               redkih potez, ko se velika večina poslancev v državnem zboru zares strinja in sem
               prepričana, da nam bo tudi morda uspelo, čeprav imamo na drugi strani močne lobije
               kapitalsko podprte, ki bodo storili vse, in to smo lahko že videli, da bo to
               izkoriščeno.</p>
               <p>V tem smislu moram reči, da ne delim mnenja s kolegom Pukšičem kako se je vlada
               hitro odzvala. <stage type="mag"/><stage>(Nadaljevanje)</stage> Moram reči, da
               se mi zdi, da delamo ne pet minut, ampak pet sekund pred polnočjo, pa še to očitno
               ali pa morda, če ne bo ugotovljena kakšna napaka v zvezi z referendumskim vprašanjem,
               bo morda celo delo brezplodno in jutri tretje obravnave na izredni seji ne bo. Tako
               da o tem, glede na to, kaj vse se je dogajalo pravzaprav, napovedovalo v vsem tem
               jesenskem obdobju leta 2005, moram reči, da bi bile lahko reakcije hitrejše. Da pa
               seveda razumem, da so zadrege zares velike in povezane tudi z na eni strani morda
               podcenjevanjem nasprotnika in tudi - tu se pa strinjam in razumem tudi vlado - tudi s
               tem, da je to izjemno zapletena pravna materija.</p>
               <p>Želela bi reči, da očitno zakon, o katerem je govoril minister Bručan, da je bil
               sprejet na junijski seji tudi z večino oziroma podporo vseh poslanskih skupin, je bil
               sprejet tako, kot bomo sprejemali tudi tole danes, tik pred zdajci, po dolgih
               pogajanjih, osredotočeno predvsem na izravnalne sheme, predvsem pa očitno premalo
               strokovno domišljeno na tistem področju, kjer pravzaprav se je - in s tem utemeljujem
               svojo izjavo o podcenjevanju nasprotnika -, kjer se je spregledalo tudi vse druge
               možnosti in načine, ki jih pravno in drugače bistveno bolj močan nasprotnik, ki se
               poraja v teh strokovnjakih iz Vzajemne, seveda je tu bistveno močnejši od države,
               žal, to vse kaže. In seveda v tem smislu bi želela opozoriti, da smo na junijski seji
               v LDS vložili zanimiv amandma, ki bi morda - in seveda ni dobil podpore -, ki pa bi
               morda stvari postavil precej na drugačno mesto. In sicer je bil to amandma, ki bi
               omogočil tudi zavodu za zdravstveno zavarovanje Slovenije, da izvaja poleg obveznega
               zdravstvenega zavarovanja kot javne službe tudi dopolnilno zdravstveno zavarovanje.
               To bi bil amandma, ki bi morda slovenskim zavarovancem dal misliti, da se bi vendarle
               lahko izpolnilo tisto, kar je po moji oceni še vedno bilo dobro v tako kritizirani
               beli knjigi, pravzaprav to, da je to zavarovanje in ta način, ki ga imamo pri nas z
               obveznim in potem na drugi strani s prostovoljnim oziroma dopolnilnim zavarovanjem v
               okviru Vzajemne, absurd, ki ni nikakršno dopolnilno zavarovanje, ampak gre za
               dopolnilno v tem smislu, da vse pravice iz obveznega zavarovanja se potem v nekih
               deležih financirajo iz dopolnilnega in ne prinaša nobenih novih ali drugačnih
               dopolnilnih uslug, pač pa samo to, da se je na ta način zbralo sredstva brez
               povečanja in brez dviga prispevne stopnje v nekem določenem obdobju. In seveda se ti
               koraki, te napake, ki jih neprestano <stage type="mag"/>
               <stage>(Nadaljevanje)</stage> delamo kot družba, kot država in kot tudi prejšnja vlada je tu
               priznam, se kopičijo tako, da pravzaprav v tem gozdu se mi zdi, da smo se zelo močno
               izgubili, medtem ko pač ta zvita lisička zelo varno čaka v svojem brlogu in bo očitno
               modrila oziroma tako bi rekli naši bratje z juga nadmudrila pravzaprav vse nas. In
               seveda, jaz se bojim, da se to ne bo zgodilo, zato bomo res podprli prav vse, še bolj
               zato, ker se mi zdi, da mi je všeč vse kar je tudi prvotni zakon mi ni bil toliko,
               kot mi je pravzaprav ta predlog, ki ga imamo zdaj z amandmaji pred seboj, o katerih
               vendarle govorimo in dodeljujemo pogoje za preoblikovanje in kjer je beseda, ki je
               meni zelo bistvena. Pogoji za morebitno preoblikovanje, medtem ko je prej vlada v
               posmeh bom rekla gospoda Jakliča, ki se je potem takoj, ko je to videl, pravzaprav
               takoj začel norčevati, saj, seveda, saj vlada je za preoblikovanje, ker je bil
               prejšnji tekst takšen, kot da pravzaprav vlada na ta način preoblikovanje forsira in
               ga celo podpira. Tako, da meni je zdaj zares to bistveno bližje, piše pogoje za
               morebitno preoblikovanje, kajti dejstvo je, da to preoblikovanje, ki ga en drug zakon
               dopušča o zavarovalništvu niti pod razno ni v interesu, ni v interesu zavarovancev,
               ker se želi prikazati in kar seveda na izjemno zahtevnost materije se mi zdi je tudi
               izjemno težko temu milijonu ljudi, ki nimajo časa ure in ure razmišljati o teh
               strokovnih vidikih in interesnih zgodbah je zelo težko razumeti. Jaz moram reči, da
               seveda sem zavarovanka Vzajemne.</p>
               <p>Žal zavarovanka med tistimi 100 tisočimi, kjer smo pravzaprav zaradi tega, da bi malo
               bolj preprosto funkcionirali se odločili, da bomo to skupaj pobirali in da bomo
               pravzaprav kolektivno to počeli in je seveda to plačilo delal delodajalec tako, da
               sem prav gotovo med temi, ki bodo svoj delež, ki so ga v preteklih letih tudi mojih
               rezerv oblikovali v Vzajemni pobasali nekateri druge v svoje žepe in seveda kljub
               temu nisem šla decembra stran od Vzajemne in sem vesela, ker danes lahko vendarle še
               vedno s tistim delčkom, da sem županja občine, kjer je bil ta delodajalec, mi smo to
               delali preko občine vendarle lahko rečem, da sem ogorčena nad tem, kar počne Vzajemna
               za moj denar v tem smislu in tudi v mojem imenu. Z reklamami, ki mi vsak dan
               dopovedujejo in jih plačujejo iz teh skupnih sredstev, kako delajo v mojem interesu
               in to že od 6 ure zjutraj pa do pol polnoči, z reklamami, ki so milijone in milijone
               denarja vrgli čez okno zato, da bi me prepričali kako vse delajo v moj prid, z vsemi
               temi prostori marmornimi, ki jih gledam na televiziji, kadar se govori o Vzajemni, ki
               so bili tudi kupljeni iz mojega denarja, s plačami, ki so že vsa leta problem, pa jih
               nihče ne more urediti. <stage type="mag"/> <stage>(nadaljevanje)</stage>
               Mislim, da je celo en predsedniški kandidat propadel na račun previsoke plače v
               Vzajemni in pa seveda z vsem tem zavajanjem, kako delajo izključno v mojem interesu.
               Ampak to se ne konča, mislim, da so tudi včeraj podpise zbirali spet z našimi
               sredstvi, kajti tukaj sem lahko prebrala, da so angažirali celo vrsto študentov,
               sodelavcev in ne vem koga vse, in da so zbirali v 24-urah podpise. Jaz sem spet
               prepričana, da z mojim denarjem, in še več, tukaj obenem tudi z vzorcem šikaniranja
               in groženj. Ljudje, ki so tam zaposleni in seveda, ki se bojijo za svoja delovna
               mesta, so morali zbirati te podpise, drugače bi izgubili delo, to smo lahko danes
               prebrali, jaz upam, da v še vedno dovolj v resnem časopisu Delo, kar seveda meni res
               daje vedeti samo to, da z vsemi sredstvi, ampak res z vsemi sredstvi, je potrebno to
               preoblikovanje v delniško družbo, ki je tempirano na 1. februar in seveda v tem
               smislu moram reči, da upam, da bo ta zakon jutri kljub vsemu lahko sprejet in da se
               bo ta, bi rekla, kraja desetletja, pa že tega desetletja pač preprečila. V tem smislu
               bi še želela reči, da, jaz upam, bi pozvala ministra, da s tem, ko je napisano, zdaj
               pogoje za morebitno preoblikovanje vendarle več ne stoji očitek, da se je vlada že
               sprijaznila s tem, da se preoblikuje zadeva v delniško družbo in jaz upam, da bo to
               potrdil tudi s svojo izjavo, da želim slišati in mislim, da je prav, da sliši tudi
               slovenska javnost, iz vaših ust gospod minister, da je preoblikovanje v delniško
               družbo, kaj pomeni to za zavarovance Vzajemne, ker se mi zdi to izjemnega pomena,
               glede na vašo funkcijo, v vsem tem, bi rekla, premetavanju argumentov levo in desno.
               In tako, da, to je bilo eno vprašanje.</p>
               <p>Drugo me pa zanima in sem vesela, da gospod Jure Gorišek<stage>(?)</stage> danes nima dopusta, ker
               kadarkoli ga kdorkoli išče in želi od njega kakšno izjavo, je gospod na dopustu in
               seveda ni čudno, da pravzaprav, je moj občutek, da je agencija tukaj tudi krepko
               zaspala, ampak ne zaspala, kar zastala. Ker gre prav za eno tako, že malo "zarostano"
               zgodbo, in me zanima, kaj bo agencija poleg tega, da je seveda nekaj ukrepov
               potegnila, kaj nam lahko agencija danes tukaj pove, kaj je še v njeni moči, kaj je
               zakonito, kajti nekaj stvari v preteklosti ni izvedla, jaz mislim, da je bilo že
               mnogo stvari v zvezi z Vzajemno zelo spornih, skupščine, potem izbor teh ne vem
               predstavnikov, tistih 33, ki se, seveda zdaj to vse vleče in preobrazbo bo naredilo
               teh 33 posvečenih ljudi. In seveda v tem smislu bi želela ta odgovor. In upam, da
               poleg zakona ostaja javnosti oziroma zavarovancem potem samo še agencija, ki lahko
               takšno zadevo prepreči v prihodnosti. <stage type="mag"/><stage>(Nadaljevanje)</stage> Seveda pa mislim, da se bo na to dobro pripravila in
               našla prave argumente, da ne bo ob vsem pravu, ki ga ta država zmore, v posmeh vsemu
               na koncu vendarle slavila ta po moji oceni res izjemno pokvarjena uprava Vzajemne.
           </p>
            </sp>
            <sp xml:id="SDT4-OZZ-Nujna-008-2006-01-19.sp27">

               <speaker>PREDSEDNIK LJUBO GERMIČ:</speaker>

               <p>Hvala lepa. K besedi vabim gospoda Kontiča, nato pa gospoda iz agencije za
               zavarovalni nadzor.</p>
            </sp>
            <sp xml:id="SDT4-OZZ-Nujna-008-2006-01-19.sp28">

               <speaker>BOJAN KONTIČ:</speaker>

               <p>Hvala lepa, gospod predsednik. Spoštovani udeleženci! V Socialni demokraciji
               podpiramo ukrepe vlade, ker dejansko tudi vsebujejo to socialno noto, socialno
               občutljivost. Tudi ta kritičnost, kdaj se ta zakon pripravlja oziroma vsebina
               obravnava, naj rečem, da je bolje pozno kot nikoli. In zato tudi pozdravljam
               odločitev vlade, da je ta zakon pripravila in ga posredovala v proceduro, čeprav bo
               zapletov kar nekaj; nekaj jih je že na obzorju, verjetno jih je pa nekaj še
               pripravljenih.</p>
               <p>Želja po referendumu oziroma po teh postopkih ima seveda v ozadju predvsem
               pridobivanje časa za preoblikovanje Vzajemne, torej pred tem, preden bo ta zakon
               stopil v veljavo.</p>
               <p>Tudi sam pozdravljam amandmaje k temu, predvsem k 2. členu predlaganega zakona, ker
               dejansko je v tem zakonu, v tem 2. členu bilo zapisano, da se preoblikovanje družbe
               Vzajemno zavarovanje v delniško družbo uredi z zakonom. To je bila nekako napovedana
               trditev, da bo do tega preoblikovanja prišlo in da bo za to potreben poseben zakon.
               Zato je bila na mestu tudi trditev, da dejansko vlada podpira preoblikovanje Vzajemne
               v delniško družbo. Ta amandma danes zadevo postavlja na svoje mesto in govori o
               morebitnem preoblikovanju.</p>
               <p>Za lastninsko preoblikovanje Vzajemne zdravstvene zavarovalnice bi vsekakor morali
               doseči najširše ali pa najvišje soglasje vseh zavarovancev, ki so ali pa smo v tej
               zavarovalnici. Pri tem je pomembna ocena, da v primeru nastanka delniške družbe
               pričakujemo, da bodo premije dopolnilnega zdravstvenega zavarovanja višje od
               sedanjih. Torej, dobiš certifikat, zato da postaneš eden izmed lastnikov
               zavarovalnice, ki ti potem tudi v tvojem interesu, interesu lastnika torej, dvigne
               premije dopolnilnega zavarovanja, torej se znajdeš v dvojni vlogi. Pri tem se soočita
               javni interes, s tem mislim dostop do zavarovanja ter tako posledično možnost do
               zdravstvenih storitev vsem skupinam, vsem socialnim skupinam, in na drugi strani
               zasebni interes. Delniške družbe so kapitalske družbe in že sam njihov naziv pove, da
               tu ni na prvem mestu solidarnost. V Vzajemni pravijo, jaz zate, ti zame, ampak to,
               kar kapital pričakuje, torej dobiček. Tudi tokrat velja opozoriti, da bi ureditev,
               kot je bila predlagana tri leta nazaj, da bi se pravice, pomembne za zdravje ljudi,
               ponovno uvrstile v obvezno zdravstveno zavarovanje, verjetno odpravila te težave, s
               katerimi se srečujemo danes. Ni odveč tudi opozorilo, da tudi veljavni zakon ali pa
               sama izvedba ne urejata ustrezne zastopanosti zavarovancev v skupščini Vzajemne. Če
               bi to bilo ustrezno urejeno, bi bila danes taka bojazen za to, da Vzajemna počne
               nekaj po svoje, povsem odveč, ker bi v imenu zavarovancev odločala skupščina
               Vzajemne. Tako pa temu žal ni tako.</p>
               <p>Tudi sam opozarjam na pomembno vlogo pristojne agencije, ki bo, kot kaže, glede na
               zaplete, ki so napovedani, morala razreševati oziroma razrešiti nastalo težavo.
                  <stage type="mag"/> <stage>(Nadaljevanje)</stage> Torej v imenu poslanske
               skupine Socialnih demokratov bomo podprli predlagane spremembe, pri tem pa še enkrat
               opozarjam tudi na odprto pismo članicam in članom skupščine Vzajemne, zdravstvene
               zavarovalnice, s strani sindikata zdravstva in Socialnega varstva Slovenije, ki
               dejansko nasprotuje preoblikovanju Vzajemne v delniško družbo, torej gre tudi korak
               naprej. Tudi, če bo ta zakon sprejet, takšen kot je, v tej vsebini kot je, mu vsaj v
               tem sindikatu zdravstva, poznam pa, da je to širše, nasprotujejo, da bi tudi po tem
               zakonu, ki bo danes ali pa jutri morda sprejet, zavarovalnico preoblikovali v
               delniško družbo. Torej za besedica "morebitno preoblikovanje" je v tem zakonu še kako
               pomembna in nam nekako omogoča oziroma omogoča zavarovancem, da se sami na podlagi
               tega zakona preko svojih predstavnikov v skupščini odločijo kakšno zavarovalnico bodo
               imeli. Hvala.</p>
            </sp>
            <sp xml:id="SDT4-OZZ-Nujna-008-2006-01-19.sp29">

               <speaker>PREDSEDNIK LJUBO GREMIČ:</speaker>

               <p>Hvala lepa. Besedo dajem gospodu Gorišku. Agencija za zavarovalni nadzor.</p>
            </sp>
            <sp xml:id="SDT4-OZZ-Nujna-008-2006-01-19.sp30">

               <speaker>GOSPOD GORIŠEK:</speaker>

               <p>Hvala lepa. Najprej zavračam retoriko predstavnikov Vzajemne glede medijev. Zadnji
               mesec je agencija dala približno 30 pismenih odgovorov medijem zaradi Vzajemne in
               vsega tega. Nadalje, agencija meni, da so razlogi navedeni v tem zakonu, za sprejem
               tega zakona zelo v redu, podpira in tudi meni, da je nujno potreben ta zakon. Glede
               določenih stvari, ki jih naprtujejo ali naprtuje medij agenciji, moram reči, da lahko
               je govoriti vse vprek o kompetencah in dolžnostih agencije, vendar dvomim, če je kdo
               prebral ne 365. členov celega zakona o zavarovalništvu, ampak vsaj 20 členov ukrepov
               nadzora in 65 členov postopka odločanja agencije. Mi izven teh zakonskih členov ne
               moremo postopati, mi moramo to upoštevati. Kljub temu, da so nekatere stvari tudi na
               mejah razumljenosti, razumevanja, je agencija ukrepala večkrat. Tako je na primer v
               zvezi s skupščino Vzajemne, obstoječo skupščino za katero je agencija in senat
               agencije smatral, da ne odraža prave strukture članstva, izdala odredbo oziroma
               odločbo 27. oktobra 2004. V tej odločbi je osporavala medgenaracijsko vzajemnost
               oziroma kršenje te vzajemnosti in pa statut glede skupščine. Vzajemna se je pritožila
               na vrhovno sodišče, ker vsaka naša odločba ima sodno varstvo na vrhovnem sodišču.
                  <stage type="mag"/> <stage>(Nadaljevanje)</stage> Mi smo dobili 7. januarja
               2005, se pravi pred dobrim letom sodbo v imenu ljudstva od vrhovnega sodišča, v
               kateri je našo osporavanje medgeneracijski vzajemnosti, kakršna je bila takrat
               pritrdilo, medtem ko je razveljavilo odločbo, tisti del, ko očitamo Vzajemni, da ne
               predstavlja skupščina in statut pravih članov, se pravi strukture članstva. Zaradi
               tega je bil potreben tudi ta zakon julija oziroma junija lansko leto in tudi v naprej
               je treba to zavedati se, da vsebina tega zakona, vsebina tega člena oziroma določil,
               ki jih je pravzaprav tudi potrdila sodba vrhovnega sodišča, da skupščina sedanja mora
               biti odraz članstva je šele nov zakon potrdil, se pravi ta lanski zakon, ki ga deloma
               tukaj amandmiramo. Zaradi vsega tega je jasno, da tečejo postopki, posebno še v zvezi
               z certifikati in tudi drugimi kršitvami, proti Vzajemni in proti predsedniku uprave.
               Postopek proti Vzajemni se je po treh stopnjah v agenciji končal. Odločba o hudih
               kršitvah je izdana in naprej odloča vrhovno sodišče. Odločba o kršitvah predsednika
               uprave je v teku. Senat jo bo obravnaval v nekaj dneh. Jaz ne moremo napovedovati
               odločitve 7 članskega senata, vendar kot vsaka odločba ima tudi ta odločba možnost
               sodnega varstva. Tako, da še enkrat ponovim, ta zakon, ki ga imate pred sabo je
               nujen, ga odobravam in sem zelo zato, da se trg zdravstvenih, prostovoljnih
               zavarovanj uredi enkrat, ker zamuja štiri do pet let, več prejšnja vlada kot sedanja,
               ker po prejšnji, zakonu, zakon o zavarovalništvu bi moral že pred štirimi leti bit
               sprejet zakon o izravnalnih shemah in vse to, kar ni bilo narejeno se kopiči, da je
               zdaj res težko urediti vse to transparentno, kot bi vsi želeli. Hvala.</p>
            </sp>
            <sp xml:id="SDT4-OZZ-Nujna-008-2006-01-19.sp31">

               <speaker>PREDSEDNIK LJUBO GERMIČ:</speaker>

               <p>Hvala lepa gospod Gorišek. Gospa Mojca Kucler Dolinar, prosim.</p>
            </sp>
            <sp xml:id="SDT4-OZZ-Nujna-008-2006-01-19.sp32">

               <speaker>MOJCA KUCLER DOLINAR:</speaker>

               <p>Hvala lepa za besedo. V okviru naše poslanske skupine Nove Slovenije ocenjujemo, da
               je ta zakon sprejemljiva rešitev glede na dano situacijo. Predvsem gre za pravno
               varnost zavarovancev, priča smo različnim mnenjem, tudi različnim pravnim mnenjem in
               tukaj so odprti tudi postopki, zato je smiselno, da je vlada presekala ta vozel in
               predlagala ta zakon, v katerem pa govori o tem, da se bo nadaljnje preoblikovanje
               določilo v zakonu, torej pogoji bodo določeni v zakonu, kako se naj bi morebiti
               družba preoblikovala, tudi to, kakšne pravice bodo, bomo zavarovanci ob tem imeli. In
               ker govorimo, da se bo to določalo z zakonom mislim, da poslanci gledamo tu
               prvenstveno na javni interes in tukaj pa glede na izvajanje tudi predstavnikov
               Vzajemne ne dvomim, da bi bil ta tudi čisto v nasprotju s tistim interesom, ki ga je
               družba tudi doslej zasledovala. Kot rečeno mi podpiramo predlagani zakon skupaj s
               predloženimi amandmaji.</p>
            </sp>
            <sp xml:id="SDT4-OZZ-Nujna-008-2006-01-19.sp33">

               <speaker>PREDSEDNIK LJUBO GERMIČ:</speaker>

               <p>Hvala lepa. Glede na to, da ni prijavljenih mi dovolite gospod minister, če lahko še
               prej ko boste vi dal besedo sam skomentiram. Torej ko smo na začetku poslušali misli
               gospoda Logarja iz Vzajemne je nekako skladno z zakonom o zavarovalništvu prav
               ugotavljal, da mu ta zakon seveda omogoča preoblikovanje Vzajemne zavarovalnice
                  <stage type="mag"/><stage>(Nadaljevanje)</stage> v delniško družbo. Seveda
               se pa vprašam sam, kot tisti, ko sem razmišljal o tem, ali naj svoje dopolnilno
               zavarovanje prenesem iz te družbe v katero drugo družbo, in ko sem o tem razmišljal
               ob bombardiranju propagandnih sporočil, različnih, na eni strani dveh delniških in na
               drugi strani Vzajemne, je odločitev pretehtala ravno v tistem delu, kaj je smoter,
               kaj je smoter in kaj je razlika med temi. Ko sem o tem razmišljal, sem se tudi
               spraševal po smislu določenih vrednot te slovenske družbe, kajti tudi skozi
               razmišljanje o statusu Vzajemne se postavlja marsikomu tudi vprašanje, do katere meje
               je v tej družbi še vedno pomembno vprašanje solidarnosti. Kajti Vzajemna je v
               osnutku, vsaj tako kot ga jaz razumem, nastajanja imela to kot izredno pomemben
               element, kajti solidarnost na eni strani med bolnimi in zdravimi in recimo na drugi
               strani med mladimi in starejšimi. In ko sem bil priča tudi različnim predlogom uprave
               Vzajemne, da bi v letu 2004 želela selektivno spremeniti premije v odvisnosti od
               starosti posameznih članov Vzajemne, se mi postavlja vprašanje, ali je zaupati
               skladno z zakonom o zavarovalništvu tej upravi in vodstvu te uprave, da bo narejeno v
               tej družbi vse v procesih vodenja in med katerega sam štejem tudi preoblikovanje, v
               interesu nas, ki sestavljamo skoraj, ne vem natančne številke, ampak mislim, da med
               900 tisoč in milijonom tistih, ki smo ostali in prispevamo svoje tolarjev vsak mesec
               v vzajemno blagajno. In seveda ko se vprašam, ali je uprava v interesu nas, ki smo
               člani, delovala to obdobje in ali lahko zaupam, da bo preoblikovanje šlo skladno z
               zakonom o zavarovalništvu v tej smeri, so me dejanja prepričala, da ne. Zato se mi
               zdi, da je potrebno, da politika sprejme odgovornost in reče, da bomo o
               preoblikovanju v smislu javnega interesa to preoblikovanje uredili z zakonom. Kajti
               kako razumeti vse, recimo, razprave združenja bolnikov, različnih skupin, ki smo jih
               vodili tako včeraj kot danes, ko smo se pogovarjali o tem, na kakšen način recimo
               zniževati stroške v zdravstvu ob istih pravicah ali pa ob istih stroških imeti več
               pravic za zagotavljanje čim večjega zdravstvenega varstva. <stage type="mag"/> <stage>(Nadaljevanje)</stage> Seveda tukaj je sedaj moja dilema ali zaradi
               tega, da je vodstvo Vzajemne toliko sredstev, saj po nekih številkah se da ocenjevati
               koliko je cena nekega oglasa, propagandnega sporočila, ali je bil to interes tistih,
               ki smo člani Vzajemne zato, da bo naše zdravstveno stanje boljše. In vprašam se ali
               je bil interes ljudi, ki so se spraševali ali ko smo se spraševali, kaj narediti do
               konca preteklega leta, v katero od zavarovalnic se usmeriti, ali ni ravno sporočilo
               vseh teh, večina, torej med 200 tisoč in milijon ravno to sporočilo, da želimo ostati
               v Vzajemni zato, da ohranimo ne kapitalski princip urejanja te družbe, ampak nekako
               drugo osnovo. Drugo osnovo, kajti v drugačnem smislu bi potem odliv tega bil po mojem
               bistveno večji. In vprašanje, ki si ga tukaj postavljam je, kakšno bo razmerje med
               ceno in med storitvijo v prihodnje, ko bo to delniška društva. Ali Vzajemna odgovarja
               na ta vprašanja? Zdi se mi zelo pomembno, da bi Vzajemna odgovarjala na ta vprašanja
               nam, ki smo člani te Vzajemne in dajemo denar v upanju za to, da bomo za to dobili
               največ. Mene dejanja pač ne preprečujejo v tej smeri in zato ne morem verjeti v
               dobronamernost, da samo na podlagi zakona o preoblikovanju v delniško družbo v okviru
               zakona o zavarovalništvu, bo ta postopek speljan tako, da bo v korist in dobrobit
               nas, ki smo člani te zavarovalnice. In po mojem mnenju ne more biti interes članov te
               Vzajemne ustvarjanje dobička, tako kot je v delniških družbah, ki se bo odlival iz te
               blagajne in se bo odlival na drugačen način, ki ne bo vrnjen v zdravstvo. Mi se
               srečujemo danes z velikimi primeri, ko recimo je bilo lastninjenje na podlagi
               certifikatov, koncentracija teh certifikatov prelita v lastništvo, ko so ljudje
               izvedli to prodajo, danes pa ti lastniki zelo malo razmišljajo o tistih, ki so v
               nekem podjetju recimo prodali ta certifikat in ključno je interes, da se ustvari
               dobiček, če tega dobička ni, firma gre. Seveda jaz si nikakor ne morem predstavljati,
               da bi bil v neki poziciji ali pa v položaju, ko bomo odločili o tem kakšna bo stopnja
               zdravstvenega varstva in zagotavljanje zdravstvenega varstva kot javnega interesa, da
               bi ta interes prevladal. In zato se mi zdi nujno opozoriti na te segmente zaupanja.
               Seveda zato bom podprl tudi predložene amandmaje, ki se mi zdijo bistven korak naprej
               v smislu, ko že definira način preoblikovanja zapišemo v pogoje za morebitno
               preoblikovanje, bistveno sprejemljivejši. In sam bom podprl predložene amandmaje, s
               strani agencije za zavarovalniški nadzor pa pričakujem, glede na to kaj se dogaja v
               zadnjem obdobju, da bo s svojimi dejanji preprečila to, da se to zgodi prej, prej ko
               bi ta preobrazba te družbe se zgodila, pravzaprav v nasprotju in tukaj bom rekel nas,
               ki smo člani te Vzajemne. <stage type="mag"/><stage>(nadaljevanje)</stage> In
               še enkrat poudarjam, pogrešam jasne opredelitve razlogov zato, da bo posamezniku v
               tej družbi seveda bistveno bolje in zagotovljena bistveno večja ali pa ohranjanje
               vsaj obstoječe stopnje zdravstvenega varstva. Toliko z moje strani, gospod minister,
               besedo predajam še vam.</p>
            </sp>
            <sp xml:id="SDT4-OZZ-Nujna-008-2006-01-19.sp34">

               <speaker>ANDREJ BRUČAN:</speaker>

               <p>Gospod predsednik, hvala lepa za besedo. Dolžan sem se oglasiti glede na to, da sem
               dobil tudi eno vprašanje direktno, ampak bi rad vseeno nekaj stvari pred tem
               pokomentiral. Namreč, jaz bi še enkrat poudaril to, kar je bilo že danes enkrat sicer
               rečeno, da je bila ta družba Vzajemna ustanovljena leta 1999, s kapitalom javnega
               zavoda. Na Vzajemno je bil prenesen kapital zavarovalne pogodbe, prostori, oprema,
               kadri, računalniški programi za namene poslovanja Vzajemne zavarovalnice, ne delniške
               družbe. To je ugotovitev preko katere seveda nikakor ne moremo. Določbe v statutu o
               nepovratnih sredstvih je bila za namene stroškovno cenejšega poslovanja Vzajemne.
               Vpisan prenos je takrat predstavljal brezplačen prenos sredstev na vzajemne. Ob
               spremembi Vzajemne v delniško družbo je odpadel temelj za brezplačen prenos sredstev,
               saj je delniška družba usmerjena v glavnem v pridobivanje dobička za svoje
               delničarje. Vzajemna pa je bila usmerjena predvsem v zagotavljanje pravic svojih
               članov, ki so bili tudi upravičenci do doplačil obveznega zdravstvenega zavarovanja s
               strani zavoda Zdravstveno zavarovanje Slovenije. Glede na opisan položaj je torej pri
               preoblikovanju potrebno upoštevati tudi sredstva ustanovitelja.</p>
               <p>Mogoče še nekaj besed v zvezi z našim takratnim nasprotovanjem prenosa ali pa
               prehoda dopolnilnega zavarovanja nazaj v obvezno zavarovanje v zvezi z Belo knjigo.
               Tisti prehod in prenos ni bil nasprotovan samo zaradi tega, ker bi bilo to pač neka
               druga, ki se je to spomnila, neka druga politična opcija, ampak zaradi tega, ker to
               takrat ni bilo možno. Takrat je bilo to ustavno nemogoče, in tudi danes ne bi bilo,
               ker gre dejansko za sredstva, ki so last teh posameznikov. In to je bilo takrat
               seveda spregledano in to je bil edini razlog, da se takrat tudi seveda ali pa eden od
               razlogov, da se takrat o tem nismo strinjali. Zdaj, še nekaj besed v zvezi z ...
               vprašanjem, glede našega mnenja o delniški družbi. Že prvi predlog, ki brez te
               besedice morebiti, morebiten prehod je v enem členu jasno povedal, da bo poseben
               zakon dovolil preoblikovanje pod pogoji in na način ki bodo v zakonu predpisani. In
               nihče ni govoril niti v eni točki, da je tak prehod v delniško družbo s tem zakonom,
               s to spremembo zakona, ki ga zdaj predvidevamo, sploh direktno že zagotovljen. Se pa
               strinjam, da je besedica "morebitnih stvari", postavi na svoje mesto in na ta način
               omogočimo pravilno razumevanje našega<stage type="mag"/>
               <stage>(nadaljevanje)</stage> razumevanja problematike.</p>
               <p>Ali bo šla Vzajemna v delniško družbo je stvar, po mojem mnenju, zavarovancev. Samo
               zavarovanci so tisti, ki bodo lahko prehod v delniško družbo tudi opravili oziroma ga
               tudi realizirali. Nihče drug ne more. Ta skupščina, ki sedaj deluje v okvir Vzajemne
               tega ne more narediti. Ta skupščina je taka kakršna je, ampak skupščina kakršna je v
               novi zakonodaji pa omogoča dejansko zastopanost predstavnikov zavarovancev v sami
               skupščini in s tem tudi eventualne možnosti za prehod v delniško družbo.</p>
               <p>Mislim, da bi se kar lahko strinjal s tistimi, ki pravite, da je večina zavarovancev
               v zavarovalnici Vzajemna ostala v prepričanju, da bo zavarovalnica tudi v naprej
               vzajemna. Moram reči, da ta številka ostalih zavarovancev v Vzajemni je visoka prav
               zaradi tega. Po drugi strani pa je ta možnost preoblikovanja na takšen način kakršen
               je bil sedaj predviden s strani same zavarovalnice bil javljen ali bil objavljen
               razmeroma kasno. In zato tudi mogoče nekateri časovni problemi, ki so nastali v zvezi
               s preoblikovanjem v delniško družbo Vzajemne. Vendar jaz mislim, da smo glede na to
               kar je bilo rečeno prehodne govornice vseeno odreagirali razmeroma hitro v tisti fazi
               in v tistem trenutku, ko smo lahko kot vlada, kot ministrstvo lahko intervenirali in
               bili prisiljeni intervenirati.</p>
               <p>Kar se tiče zavarovalništva, dopolnilnega zavarovanja v Sloveniji ali zdravstvenega
               zavarovanja v Sloveniji mislim, da bomo morali v tem času, ki je pred nami še
               marsikaj narediti. Način zavarovanja kakršnega imamo v Sloveniji na področju
               zdravstvenega zavarovanja je unicum. Kjerkoli sem ga na sestanku ministrov EU do
               sedaj predstavljal vedno so mi rekli, da je to zanimivo, vendar nisem bil vedno
               prepričan, če so ta sistem vsi razumeli, kljub temu, da mislim, da je bil dobro
               predstavljen. Mislim, da je tu naša naloga, da sistem zdravstvenega zavarovanja v
               prihodnosti, pa mogoče še v kakšnem drugem mandatu za nami dejansko pripeljemo v
               sistem zavarovanja kakršen vlada drugje po svetu. S tem da mislim, da je tudi treba
               predvsem misliti tudi na nedopolnilna zavarovanja, ampak tudi na dodatna zavarovanja
               in marsikaj drugega. Vendar to zaenkrat presega okvir te razprave danes, ko govorimo
               o predlogu spremembe zakona. Toliko mogoče. S temi nekaj besedami sem hotel
               odgovoriti na vprašanja, ki sem jih dobil. Upam, da sem odgovoril na vprašanje glede
               naše opredelitve do delniške družbe. Še enkrat poudarjam, mi bomo podprli tisto
               varianto za katero se bodo odločili zavarovanci.</p>
            </sp>
            <sp xml:id="SDT4-OZZ-Nujna-008-2006-01-19.sp35">

               <speaker>PREDSEDNIK LJUBO GERMIČ:</speaker>

               <p>Hvala lepa, gospod minister. K besedi se je priglasila gospa Cvetka Zalokar Oražem.
           </p>
            </sp>
            <sp xml:id="SDT4-OZZ-Nujna-008-2006-01-19.sp36">

               <speaker>CVETKA ZALOKAR ORAŽEM:</speaker>

               <p>Hvala lepa. Gospod minister novo kar ste sedaj povedali govori v prid tistega o
               čemer sem vas želela vprašati, ko sem rekla, da bi bilo vendarle dobro javnosti
               sporočiti stališče vlade in vas osebno v zvezi <stage type="mag"/> <stage>(Nadaljevanje)</stage> s preoblikovanjem v delniško družbo. Vi ste seveda vse
               povedal, kar govori proti vsebini preoblikovanja, ste pa rekel, da boste pač podprl
               zavarovance, kako se bodo odločili. Ampak ravno v tem je keč, da je treba
               zavarovancem vendarle skušati ob vsej agresivni propagandi povedati, kar mislim, da
               je ta dolžnost, kaj pomeni, mi smo danes o tem veliko govorili mnogi kolegi,
               kolegice, kaj pomeni Vzajemna z nekim javnim interesom in kaj pomeni delniška družba
               in seveda v tem smislu vseeno mislim, da lahko še kakšno nekoliko bolj jasno poveste.
               Ampak to je stvar tudi vaše odločitve. Nenazadnje se je v zadnjih dneh veliko o tem
               pisalo, jaz imam tukaj še vaše izjave izpred tedna dni, vlada ne bo dovolila, očitno
               so takega, .../Vmesno govorjenje./... ampak tudi delniške družbe. Tako, da ali so vas
               lahko tudi mediji napak povzeli, ampak tukaj imam prav eno čisto konkretno iz enega
               medija. Ampak hočem polemizirati ali mogoče dopolniti dve stvari, vseeno, ker mislim,
               da se lahko še marsikaj zgodi tudi takega, kar ne bo korist, tistim, ki ne podpiramo
               preoblikovanja v delniško družbo, jaz mislim, da bela knjiga oziroma da je bilo
               vendarle v beli knjigi še nekaj rečeno po tem, kar ste vi rekel. Da, to je bil pravni
               problem in to je bila težava kaj narediti oziroma sredstva predvsem tistih rezerv in
               še česa so lastnina zavarovancev, vendar je bila potem tudi vejica, ampak se tudi
               zavarovance se o tem lahko povpraša in zavarovanci se bi o tem lahko odločili.
               Skratka, šlo je tudi spet za neko zadevo, kjer je bila tudi vejica in kjer je tudi ob
               tem še obstajala možnost, da pravzaprav se enostavno to neko zadevo, ki se je skozi
               leta pokazala precej kot anomalija ne nek način posanira in nazaj uredi in se
               pravzaprav ureja prava, to kar ste prej tudi rekel, prava dodatna zavarovanja in še
               kaj drugega, kar seveda slej ko prej v Sloveniji bo nastalo in kar ovira tudi
               določene druge postopke, ampak to je res tudi širša razprava. Še to bi rekla, če se
               jaz prav spomnim, potem mislim, da so prvi signali in to res vseskozi, ne da bi jih
               kakorkoli skrivali ali prikrivali s strani vodstva Vzajemne o preoblikovanju in o
               namerah prišli že tam v oktobru, novembru. Tako, da to mislim, da samo potrjuje to,
               da smo morda mislili, da ne mislijo toliko resno, predvsem pa da ne mislijo na takšen
               način, ker pravil igre o tem ni in jih bo prinesel šele ta zakon, ki ga imamo danes
               pred sabo oziroma zakon, ki napoveduje, da bo pravila igre nek nov zakon prinesel.
               Hvala.</p>
            </sp>
            <sp xml:id="SDT4-OZZ-Nujna-008-2006-01-19.sp37">

               <speaker>PREDSEDNIK LJUBO GERMIČ:</speaker>

               <p>Hvala lepa. Replika gospod, ne, hvala lepa, potem preden dajem besedo naprej, bi vas
               samo želel obvestiti, da se nam je namesto gospe Mojce Kucler Dolinar pridružil
               gospod Jožef Horvat kot nadomestni člani in kolega Horvat, želim vam prijetno delo na
               našem odboru. Sedaj pa, če je prav gospod Sraka, predstavnik Vzajemne.</p>
            </sp>
            <sp xml:id="SDT4-OZZ-Nujna-008-2006-01-19.sp38">

               <speaker>GOSPOD SRAKA:</speaker>

               <p>Hvala lepa. Jaz bi samo, če dovolite prebral nekaj stavkov iz poslovnega poročila
               zavoda za leto 1999 zato, da se razčistijo mogoče nekatere dileme, ki so bile
                  izpostavljene<stage type="mag"/><stage>(Nadaljevanje)</stage> in sicer, to
               je v delu, ki se nanaša na premije in zneske škod, pravi pa takole: "Premije so se v
               letu 1999 povečale le enkrat, in sicer za 6,5%. Omenjeno povišanje premije je bilo
               potrebno, da se je omogočil pozitiven rezultat v obravnavanem obdobju leta 1999,
               predvsem pa, da bi se pokrila izguba iz preteklih let, izgradile zakonsko zahtevane
               varnostne rezerve in zagotovila sredstva nove zavarovalnice v višini solventne meje."
               In potem še naprej, v poglavju o poslovnem rezultatu je zapisano: "Zavod je na
               področju prostovoljnega zdravstvenega zavarovanja v obravnavanem obdobju prvih
               desetih mesecev leta 1999 posloval uspešno in realiziral presežek prihodkov nad
               odhodki v višini 5.241 milijonov tolarjev. Z realiziranim presežkom prihodkov nad
               odhodki je zavod pokril izgubo iz leta 1998 na področju prostovoljnega zdravstvenega
               zavarovanja, zagotovil ustanovitveni kapital v višini 752 milijonov tolarjev in
               izpolnil vse zakonske zahteve ter postavil temelje za finančno trdnost Vzajemne
               zdravstvene zavarovalnice." Tako da mislim, da iz zapisanega je nedvoumno, katera
               sredstva so bila porabljena za ustanovitveni kapital Vzajemne, in da v tem primeru
               zagotovo ne gre za javna sredstva. Hvala lepa.</p>
            </sp>
            <sp xml:id="SDT4-OZZ-Nujna-008-2006-01-19.sp39">

               <speaker>PREDSEDNIK LJUBO GERMIČ:</speaker>

               <p>Hvala lepa. K besedi vabim gospoda Prevca.</p>
            </sp>
            <sp xml:id="SDT4-OZZ-Nujna-008-2006-01-19.sp40">

               <speaker>MIHAEL PREVC:</speaker>

               <p>Hvala lepa za besedo. Lep pozdrav, spoštovane kolegice in kolegi, spoštovani minister
               in vsi prisotni na seji! Sicer se nisem mislil oglasiti, vendar mislim, da je prav,
               da povem, da tudi Ljudska stranka zelo podpira spremembo tega zakona. In smo veseli,
               tudi sam pozdravljam gesto vlade, da je pri tej zadevi, ki je tako občutljiva za
               zavarovance, tako hitro odreagirala in postopke tako zapeljala, kot jih je. Tako da
               vsekakor podpiramo to spremembo zakona kot tudi amandmaje, ki so danes na mizi, in
               jih bomo tudi podprli. Upam samo to, da bomo tudi mi poslanci danes in jutri odigrali
               svojo vlogo pri tej zadevi, vlada jo je. Glede na to, da vlada pri tej občutljivi
               zadevi precej velik konsenz, sem prepričan, da bomo pri tej zadevi tudi uspeli in da
               bomo pravzaprav dejansko preprečili in zavarovali zavarovance, da se jim pri
               nenadzorovanem preoblikovanju te družbe ne zgodi kaj nepredvidenega. Jaz sem
               pravzaprav v tisti kratki obrazložitvi gospoda Logarja zaman pričakoval argumente v
               tej smeri, kakšne prednosti ali pa ne nazadnje tudi kakšne slabosti lahko prinaša
               takšno načrtovano preoblikovanje družbe za zavarovance. Vendar tega nekako nisem
               zasledil, kar me izključno napeljuje v to smer, da gre izključno za razmišljanje v
               tej smeri, v smeri, po kateri bi lahko zavarovanci potegnili krajši konec.</p>
               <p>Absolutno se strinjam z mojimi predhodniki, ki pravijo, ki ste razmišljali tako, da
               kakšni bodo pravzaprav postopki pri tem preoblikovanju, da je še kako <stage type="mag"/> <stage>(Nadaljevanje)</stage> pomembno, da o teh postopkih
               nenazadnje odločijo zavarovanci sami in seveda tudi sam sem mnenja, da pravzaprav ta
               zavarovalnica absolutno mora še naprej ostati Vzajemna. Hvala lepa.</p>
            </sp>
            <sp xml:id="SDT4-OZZ-Nujna-008-2006-01-19.sp41">

               <speaker>PREDSEDNIK LJUBO GREMIČ:</speaker>

               <p>Hvala lepa. Gospod Gorišek.</p>
            </sp>
            <sp xml:id="SDT4-OZZ-Nujna-008-2006-01-19.sp42">

               <speaker>GOSPOD GORIŠEK:</speaker>

               <p>Ko se predstavniki Vzajemne, vidim že pokajo, tudi dobro, da slišijo še par pripomb.
               Ta retorika, njihova, da samo v delniški družbi je možno, da najdejo svoje interese
               in pravo mero opravljanja z zavarovanci, je popolnoma napačna. Poglejte, in
               zavajajoča. Veliko sodelujem v evropskih skupinah za pripravo finančnih zakonov. V
               Evropski uniji je približno 30% zavarovalnic vzajemnih, združene so v različna
               združenja, med drugim tudi vzajemne zdravstvene zavarovalnice. Njihov glas pri tistih
               odborih, ki koncipiramo zakone oziroma njihovo uvajanje skupaj v vse evropske države,
               25 držav, je izredno močan in tukaj ni govora, da se govori nekaj takega, da
               vzajemnih ni možno uresničiti vseh teh načel, v delniški pa je možno. Imamo pa še
               drugo izkušnjo, kaj je spreminjanje Vzajemne zavarovalnice v privatno iz Triglava.
               Triglav je bil 90 let z nekim vmesnim obdobjem proglašen vzajemni, tudi leta 1990.
               Zakon o lastninjenju je v bistvu zakon o razvzajemnem. Kje je danes vse to, kaj še
               vse manjka, dobro veste. Tukaj pa speljati nekaj v enemu mesecu to zadevo, na takih
               osnovah kot so se lotili, je zelo težko sprejemljivo. Hvala lepa.</p>
            </sp>
            <sp xml:id="SDT4-OZZ-Nujna-008-2006-01-19.sp43">

               <speaker>PREDSEDNIK LJUBO GREMIČ:</speaker>

               <p>Hvala lepa gospod Gorišek. Jaz bi samo, preden dam besedo vam, kolega Klavora,
               opozoril da razpravljamo o amandmaju k prvemu, drugemu členu in k amandmaju k naslovu
               zakona, glede na to, da so povezani, samo v ponovno osvežitev spomina, glede na to,
               da je debata že kar nekaj časa traja. Besedo dajem vam, gospod Klavora.</p>
            </sp>
            <sp xml:id="SDT4-OZZ-Nujna-008-2006-01-19.sp44">

               <speaker>MAG. VASJA KLAVORA:</speaker>

               <p>Jaz bom zelo kratek, vendar je prav, da povem tudi naše mnenje, kajti vsi ste
               povedali. Povem to, da smo mi to v naši skupini kar nekaj časa spremljali, poskušali
               razumeti vse kar se dogaja, vendar če sam rečem, sem zadnje čase težko razumel, kljub
               temu da sem pozorno vse bral kaj se dogaja, vendar pa, da je nekaj pa narobe, tako
               kot sem pozorno poslušal poslansko vprašanje mojega kolega Pavliha in vse ostale
               ocene, bil sprva morda skeptičen nad hitrim posegom vlade oziroma ministrstva v tem
               primeru, me je prepričalo, da je to prav. Vse današnje razprave, ki sem jih poslušal,
               sem imel tudi občutek, da ne razpravljamo kot predstavniki tukaj političnih strank,
               ampak kot zavarovanci in se je zgodilo ravno tisto kar manjka tej skupščini, da bi
               zavarovanci svoje povedali, kajti gospa Zalokarjeva je, vsak je rekel, tudi jaz sem
               zavarovan in tudi jaz in je bilo to lepo slišati. To je ena zadeva, ki se mi dopade.
                  <stage type="mag"/> <stage>(nadaljevanje)</stage> Druga pa je ta, da kadar je
               potres pri nas v deželi, ali kakšen je kakšen plaz znamo biti enotni. In ta konsenz
               tukaj me zelo veseli. Ne bom direktne primerjave s tem delal, kar sem rekel. Če je
               bilo omenjeno, da je 100.000 ljudi tistih, ki lahko utrpijo neko škodo pri takih
               dejanjih je 100.000 ljudi. Konec koncev sem tudi član stranke, ki je v svoji
               koalicijski pogodbi podpisala zelo pomembne zadeve, kar se tiče starejše generacije.
               Hvala.</p>
            </sp>
            <sp xml:id="SDT4-OZZ-Nujna-008-2006-01-19.sp45">

               <speaker>PREDSEDNIK LJUBO GERMIČ:</speaker>

               <p>Hvala lepa. Glede na to, da ne vidim več prijavljenih k razpravi bi razpravo
               zaključil o amandmajih k 1., 2. členu in k naslovu zakona in bi prešli na glasovanje.
               Najprej bomo glasovali o amandmaju k 1. členu, pri čemer vas opozarjam, ali
               opominjam, da so amandmaji k 1., 2. členu k naslovu povezani. Če ta amandma ne bo
               sprejet se o drugih dveh ne bo več glasovalo. Amandma k 1. členu dajem na glasovanje.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Soglasno.</p>
               <p>Prehajamo na glasovanje za amandma k 2. členu.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Soglasno.</p>
               <p>Potem prehajamo na glasovanje o amandmaju k naslovu zakona.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Sedaj odpiram razpravo o amandmaju k naslovu poglavja, ki je redakcijske narave.
               Želi kdo razpravljati? Zaključujem razpravo in dajem amandma k naslovu poglavja na
               glasovanje.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>S tem prehajamo na razpravo o amandmaju k 3. členu. Želi kdo razpravljati? Nihče.
               Zaključujem razpravo in s tem prehajamo na glasovanje. Želi kdo razpravljati o
               amandmaju k 3. členu oziroma dajem na glasovanje amandma k 3. členu.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Tudi ta amandma je bil sprejet soglasno.</p>
               <p>Prehajamo na razpravo <stage type="mag"/><stage>(Nadaljevanje)</stage> o 4.
               členu, ki ni bil amandmiran. Ali želi kdo razpravljati o 4. členu? Nihče. Potem
               zaključujem razpravo in v skladu s sprejetim sklepom na začetku dajem na glasovanje
               vse člene.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo soglasno sprejeli vse člene skupaj.</p>
               <p>S tem zaključujem drugo obravnavo predloga zakona na našem odboru. Vsi amandmaji, ki
               so bili sprejeti, bodo vključeni v dopolnjen predlog zakona, ki bo sestavni del
               poročila našega odbora.</p>
               <p>Imamo samo še zadnjo nalogo, ki jo moramo opraviti, to je, da za plenarno sejo
               državnega zbora določimo poročevalca. /Oglašanje iz ozadja./ Dobro, torej poročevalec
               odbora na seji državnega zbora je predsednik odbora.</p>
               <p>S tem zaključujem 8. nujno sejo odbora za zdravstvo. Vsem se zahvaljujem za
               sodelovanje in vam želim prijetno popoldne, kolikor ga je še ostalo, prijetno noč in
               vidimo se jutri! Hvala lepa.</p>
               <p><stage>(Seja je bila končana 19. januarja 2006 ob 17.07 uri.)</stage></p>
            </sp>
         </div>
      </body>
   </text>
</TEI>

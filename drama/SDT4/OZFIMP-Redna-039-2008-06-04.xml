<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZFIMP-Redna-039-2008-06-04">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">DC7D5AE0830E9303C1257433002E0C0F</idno>
               <idno type="custom" subtype="day">845BE1ED450EDC93C125745F002D48F4</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=pmagdt&amp;uid=845BE1ED450EDC93C125745F002D48F4</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZFIMP-Redna-039-2008-06-04.OZFIMP" n="039">
               <name>Redna</name>
               <date when="2008-06-04"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZFIMP-Redna-039-2008-06-04.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZFIMP-Redna-039-2008-06-04.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA FINANCE IN MONETARNO POLITIKO</stage>
            <stage type="session">1. nadaljevanje 39. seje</stage>
            <stage type="date">(4. junij 2008)</stage>
            <stage type="chairman">Sejo je vodil Bojan Starman, predsednik odbora.</stage>
            <stage type="time">Seja se je pričela ob 12.07.</stage>


            <sp xml:id="SDT4-OZFIMP-Redna-039-2008-06-04.sp1">

               <speaker>PREDSEDNIK BOJAN STARMAN:</speaker>

               <p>Spoštovani! Pričenjam 1. nadaljevanje 39. seje Odbora za finance in monetarno
               politiko.</p>
               <p>Obveščam vas, da se je opravičil gospod Bogdan Barovič, poslanca Zvonka Černača pa
               nadomešča dr. Andrej Bručan.</p>
               <p>Prehajamo na <title>2. TOČKO DNEVNEGA REDA - PREDLOG ZAKONA O JAVNIH SKLADIH, DRUGA
                  OBRAVNAVA.</title>
               </p>
               <p>Predlagatelj je Vlada Republike Slovenije. Vabljeni so predstavniki Ministrstva za
               finance in Zakonodajno-pravne službe. Prejeli ste dodatno gradivo k predlogu zakona,
               to je mnenje Zakonodajno-pravne službe z dne 22.4.2008, pregled amandmajev k predlogu
               zakona o javnih skladih - naredili smo skupen pregled, da bo potek seje lažji.</p>
               <p>Predlog zakona je bil v skladu s prvim odstavkom 145. člena Poslovnika Državnega
               zbora poslan v mnenje občinam. In prejeli smo mnenje Mestne občine Ljubljana z dne
               9.4.2008, pripombe Javnega sklada malega gospodarstva Goriške z dne 11.4.2008, mnenje
               Občine Litija z dne 14.4.2008 ter mnenje Občine Cerknica z dne 15.4.2008.</p>
               <p>Do izteka roka za vložitev amandmajev, torej do četrtka, 29.5.2008, so amandmaje
               vložili Vili Trofenik, dne 14.5.2008, Poslanska skupina Socialnih demokratov, dne
               14.5.2008, in poslanske skupine SDS, Nove Slovenije, Slovenske ljudske stranke in
               DeSUS, dne 29.5.2008.</p>
               <p>Pričenjam drugo obravnavo predloga zakona, v kateri bomo opravili razpravo in
               glasovanje o členih predloga zakona.</p>
               <p>Najprej dajem besedo predstavniku Vlade, če želi dodatno obrazložiti predlog zakona.
               Izvolite, gospod Šircelj.</p>
            </sp>
            <sp xml:id="SDT4-OZFIMP-Redna-039-2008-06-04.sp2">

               <speaker>MAG. ANDREJ ŠIRCELJ:</speaker>

               <p>Hvala lepa. Spoštovani gospod predsednik, spoštovani poslanci! Predlog zakona ureja
               ustanovitev, delovanje in tudi prenehanje javnih skladov. Pripravljen je predvsem
               zaradi tega, ker je razvoj na tem področju, tako glede poslovanja kot glede same
               organizacije, presegel obstoječi zakon in zaradi tega je bilo treba narediti nov
               zakon. Gre za to, da so javni skladi osebe javnega prava, ki imajo premoženje od
               ustanoviteljev, to so lahko država, pokrajina ali občina. Pri tem je osnovni vložek
               oziroma vložek v kapitalu velja za državo in pokrajino 30 milijonov evrov, za občino
               10 milijonov evrov. Namensko premoženje se lahko poveča, lahko se tudi zmanjša, in
               zakon natančno ureja vse postopke, ki so pri tem potrebni, in tudi zato, da se
               zagotovi likvidnost in nemoteno poslovanje javnih skladov.</p>
               <p>Javni skladi ugotavljajo svoj poslovni rezultat kot razliko med prihodki in odhodki.
               Iz te razlike se lahko tudi poveča namensko premoženje, če je ta razlika večja od
               30%, potem to dejansko opravi sodišče. S tem zakonom je možnost dana tudi, da javni
               skladi poslujejo z zasebnim sektorjem, da delujejo na partnerskih projektih in da
               javni skladi lahko pridobivajo tudi evropske vire sredstev. Nenazadnje je s tem
               zakonom omogočeno tudi to, da v določenih primerih, na primer takrat, ko to določi
               sam ustanovitelj ali ko določi sodišče ali ko to določijo upniki, se začnejo ustrezni
               postopki za to, da pride do prenehanja sklada, seveda če je takšna volja. Določena je
               tudi funkcija direktorja ter nadzornega sveta. Pri tem nadzorni svet nadzoruje
               poslovanje javnega sklada, direktor pa vodi samo poslovanje. Toliko morda za uvod. Hvala lepa.</p>
            </sp>
            <sp xml:id="SDT4-OZFIMP-Redna-039-2008-06-04.sp3">

               <speaker>PREDSEDNIK BOJAN STARMAN:</speaker>

               <p>Hvala lepa. Želi predstavnica Zakonodajno-pravne službe besedo? Izvolite, gospa
               Metoda Horvat Pirnat.</p>
            </sp>
            <sp xml:id="SDT4-OZFIMP-Redna-039-2008-06-04.sp4">

               <speaker>METODA HORVAT PIRNAT:</speaker>

               <p>Hvala lepa za besedo. Predlagani zakon na novo oblikuje javne sklade kot kapitalske
               pravne osebe. V zvezi s tem pa bi moral ustrezno rešiti številna statusna vprašanja,
               tako glede preoblikovanja kot tudi prenehanja javnega sklada. Ta vprašanje, kot je
               prikazano v posameznih pripombah k posameznim členom, so rešena nepopolno ali pa
               sploh niso rešena. Statusna vprašanja kapitalskih organizacij terjajo v marsičem
               podrobno pravno ureditev, primerjavo s pravno ureditvijo gospodarskih družb, zato je
               v tem smislu zakon podnormiran.</p>
               <p>Drugo pomembno vprašanje pa se nanaša na ureditev odločanja o pravicah javnopravne
               narave v okviru javnih skladov. Tako odločanje in druge upravne naloge predstavljajo
               v ustavnopravnem smislu javno pooblastilo, katerega pravna ureditev mora upoštevati
               121. člen ustave, kar zlasti pomeni določenost v zakonu in opredelitev načina
               podelitve javnega pooblastila.</p>
               <p>Glede na podane pripombe Zakonodajno-pravne služba opozarja, da pripombe k 11., 23.,
               24., 38., 39. in 46. členu ter 53. in 54. niso upoštevane v predlogih amandmajev.
               Medtem ko amandmaji k 5. in 45. členu niso v smeri naših pripomb. Delno pa so
               upoštevane pripombe k 15. členu, 47. in 48. členu. Toliko za uvod, bi se pa še
               kasneje vključila, če bo potrebno. Hvala lepa.</p>
            </sp>
            <sp xml:id="SDT4-OZFIMP-Redna-039-2008-06-04.sp5">

               <speaker>PREDSEDNIK BOJAN STARMAN:</speaker>

               <p>Hvala lepa. Prehajamo na razpravo o posameznih členih predloženega zakona oziroma na
               razpravo in glasovanje o vloženih amandmajih in predlogih za amandmaje odbora. Ker
               predloženi zakon vsebuje 57 členov, bo odbor najprej razpravlja in glasoval o
               posameznih amandmajih, nato odboru predlagam, da po končanem glasovanju o amandmajih
               v skladu s tretjo alinejo 128. člena poslovnika glasuje o vseh členih skupaj.</p>
               <p>Kdo je za tak predlog? <stage>(8 članov.)</stage> Je kdo proti? <stage>(Nihče.)</stage></p>
               <p>Prehajamo na razpravo in glasovanje o posameznih amandmajih. Pripravili smo vam
               pregled amandmajev, ki so v glavnem posledica pripomb Zakonodajno-pravne službe, pa
               tudi nekateri drugi amandmaji so v pregledu, ki ste ga dobili zdajle na klopi.</p>
               <p>Prehajamo na 1. člen in amandma k 1. členu. Prosil bi še mogoče predstavnika Vlade
               za opredelitev do amandmajev, ki jih imamo na mizi, če lahko skupno, drugače bomo pa
               ob vsakem členu razpravljali posebej. Prosim.</p>
            </sp>
            <sp xml:id="SDT4-OZFIMP-Redna-039-2008-06-04.sp6">

               <speaker>MAG. ANDREJ ŠIRCELJ:</speaker>

               <p>Amandmaji k 1., 2., 4., 5. členu, predlagamo, da se podprejo, oziroma Vlada podpira
               te amandmaje.</p>
            </sp>
            <sp xml:id="SDT4-OZFIMP-Redna-039-2008-06-04.sp7">

               <speaker>PREDSEDNIK BOJAN STARMAN:</speaker>

               <p>Potem bomo pa še v nadaljevanju.</p>
               <p>Prehajamo torej na razpravo o 1. členu in amandmaju k 1. členu.  Želi kdo razpravljati? Če ni razprave, glasujemo
               o amandmaju k 1. členu.</p>
               <p>Kdo ga podpira? <stage>(7 članov.)</stage> Je kdo proti? <stage>(Nihče.)</stage></p>
               <p>Prehajamo na 2. člen in amandma k 2. členu, poslancev koalicije. Razprava? Če ni
               razprave, glasujemo.</p>
               <p>Kdo podpira amandma? <stage>(7 članov.)</stage> Je kdo proti? <stage>(Nihče.)</stage></p>
               <p>Prehajamo na 3. člen. Ker ni razprave, prehajamo na 4. člen in amandma k 4. členu.
               Glasujemo o amandmaju k 4. členu.</p>
               <p>Kdo ga podpira? <stage>(7 članov.)</stage> Je kdo proti? <stage>(Nihče.)</stage></p>
               <p>Prehajamo na 5. člen. Prosim, gospod Šircelj, izvolite.</p>
            </sp>
            <sp xml:id="SDT4-OZFIMP-Redna-039-2008-06-04.sp8">

               <speaker>MAG. ANDREJ ŠIRCELJ:</speaker>

               <p>Hvala lepa. K 5. členu podpiramo prvi amandma, ki določa, da se v drugem odstavku na
               koncu doda nova alineja, ki se glasi: <q>"Če je ustanoviteljev več, število članov v
               posameznem organu javnega sklada, ki jih imenuje na podlagi vrednosti vloženega
               namenskega premoženja in zaveze za financiranje javnega sklada posamezen
               ustanovitelj."</q></p>
               <p>Ne moremo pa podpreti novega tretjega odstavka k 5. členu, ki določa, da bi se
               uslužbence v teh javnih skladih opredelilo drugače, kot velja to po zakonu o sistemu
               plač v javnem sektorju. Mislimo, da je to nesprejemljivo tudi s finančnega vidika in
               ni nobenih realnih razlogov, da bi te ljudi dejansko izvzeli.</p>
            </sp>
            <sp xml:id="SDT4-OZFIMP-Redna-039-2008-06-04.sp9">

               <speaker>PREDSEDNIK BOJAN STARMAN:</speaker>

               <p>Hvala lepa. Želi še kdo razpravljati? Če ne, odločamo najprej o amandmaju... Prosim,
               Zakonodajno-pravna služba, gospa Metoda Hrovat Pirnat, izvolite.</p>
            </sp>
            <sp xml:id="SDT4-OZFIMP-Redna-039-2008-06-04.sp10">

               <speaker>METODA HROVAT PIRNAT:</speaker>

               <p>Menimo, da je pri tem amandmaju treba povedati naslednje. Ni definirano, kaj
               pravzaprav pomeni število članov v posameznem organu. Vprašanje se postavlja, v
               katerem organu, po vsej verjetnosti je to nadzorni svet. In pa predvsem na
               neuravnoteženost sledečega - zaveze za financiranje javnega sklada in pa namenskega
               premoženja. Torej, za kakšno financiranje gre, ker iz tega amandmaja ni jasno, in kaj
               v primeru, če ne izpolnijo zaveze. Predvsem pa bi bilo verjetno pravilneje urediti
               zadevo tako, da bi se štelo toliko glasov, kot ima deležev, torej da bi se upoštevala
               tudi neka kapitalska organiziranost sklada. Še to bi dodala, da ta pripomba, torej ta
               amandma ni v smeri pripombe, ki jo je podala Zakonodajno-pravna služba. Hvala
               lepa.</p>
            </sp>
            <sp xml:id="SDT4-OZFIMP-Redna-039-2008-06-04.sp11">

               <speaker>PREDSEDNIK BOJAN STARMAN:</speaker>

               <p>Hvala lepa. Če se morda opredelite še do drugega z vidika Zakonodajno-pravne službe,
               če ste uspeli videti amandmaje. Prosim.</p>
            </sp>
            <sp xml:id="SDT4-OZFIMP-Redna-039-2008-06-04.sp12">

               <speaker>METODA HROVAT PIRNAT:</speaker>

               <p>Drugi amandma ni v smeri naše pripombe.</p>
            </sp>
            <sp xml:id="SDT4-OZFIMP-Redna-039-2008-06-04.sp13">

               <speaker>PREDSEDNIK BOJAN STARMAN:</speaker>

               <p>Hvala lepa. Želi še kdo razpravljati? Prosil bi predstavnika Vlade, gospoda
               Širclja.</p>
            </sp>
            <sp xml:id="SDT4-OZFIMP-Redna-039-2008-06-04.sp14">

               <speaker>MAG. ANDREJ ŠIRCELJ:</speaker>

               <p>Hvala lepa. Vprašanja, ki jih je gospa opredelila, so stvar ustanovitvenega akta. Se
               pravi, koliko  ljudi bo v
               posameznem organu in v katerem organu, to lahko določi ustanovitelj, prav tako način
               financiranja in tudi vrednost vloženega namenskega premoženja. Navsezadnje se to
               takrat, ko se to ustanovi, lahko opravijo tudi vsa ta dejanja. Tako da menimo, da se
               to lahko naredi v ustanovitvenem aktu.</p>
            </sp>
            <sp xml:id="SDT4-OZFIMP-Redna-039-2008-06-04.sp15">

               <speaker>PREDSEDNIK BOJAN STARMAN:</speaker>

               <p>Hvala lepa. Želi še kdo razpravljati? Glasujemo o prvem amandmaju k 5. členu.</p>
               <p>Kdo ga podpira? <stage>(8 članov.)</stage> Je kdo proti? <stage>(Nihče.)</stage></p>
               <p>Glasujemo še o drugem amandmaju k 5. členu.</p>
               <p>Kdo je za? <stage>(Nihče.)</stage> Kdo je proti? <stage>(8 članov.)</stage></p>
               <p>Prehajamo na člene do 12. Smo pri 12. členu in amandmaju k temu členu. Želi kdo
               razpravljati? Če ne, glasujemo o amandmaju številka 1 k 12. členu.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>V razpravo dajem 13. člen in amandma pod številko 1. Ni razprave. Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>14. člen in amandma pod številko 1. Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>15. člen in amandma k 15. členu. Ni razprave. Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>16. člen z amandmajem.</p>
               <p>Kdo je za? <stage>(8 članov.)</stage> Proti? <stage>(Nihče.)</stage></p>
               <p>17. člen in amandma pod številko 1. Ni razprave. Glasujemo.</p>
               <p>Kdo je za? <stage>(8 članov.)</stage> Proti? <stage>(Nihče.)</stage></p>
               <p>18. člen in amandma. Ni razprave.</p>
               <p>Kdo je za? <stage>(8 članov.)</stage> Proti? <stage>(Nihče.)</stage></p>
               <p>19. člen in... <stage>/Oglašanje v ozadju./</stage> Prosim.</p>
            </sp>
            <sp xml:id="SDT4-OZFIMP-Redna-039-2008-06-04.sp16">

               <speaker>MILAN PETEK:</speaker>

               <p>Proceduralno. Če imam poslovniško možnost, predlagam, da do amandmaja ali pa vključno
               z amandmajem do 50. člena obravnavamo vse amandmaje skupaj, in če bo kdo imel kaj
               reči pri posameznem amandmaju, naj da pripombo, in glasujemo tudi potem takoj skupaj.
           </p>
            </sp>
            <sp xml:id="SDT4-OZFIMP-Redna-039-2008-06-04.sp17">

               <speaker>PREDSEDNIK BOJAN STARMAN:</speaker>

               <p>Poslovniško ne moremo, na žalost, drugače bi se zelo strinjal z vašim predlogom, zato
               bomo kar pohiteli s tem na tak način, kot pravijo, da je prav.</p>
               <p>18. člen, smo že glasovali.</p>
               <p>Potem je 20. člen in amandma.</p>
               <p>Kdo je za? <stage>(8 članov.)</stage> Proti? <stage>(Nihče.)</stage></p>
               <p>21. člen in amandma.</p>
               <p>Kdo je za? <stage>(8 članov.)</stage> Proti? <stage>(Nihče.)</stage></p>
               <p>22. člen in amandma.</p>
               <p>Kdo je za? <stage>(8 članov.)</stage> Proti? <stage>(Nihče.)</stage></p>
               <p>23. člen in amandma.</p>
               <p>Kdo je za? <stage>(8 članov.)</stage> Proti? <stage>(Nihče.)</stage></p>
               <p>Potem so členi do 39 in amandma k 39. členu. Ni razprave. Glasujemo o amandmaju pod
               številko 1 k 39. členu.</p>
               <p>Kdo ga podpira? <stage>(8 članov.)</stage> Proti? <stage>(Nihče.)</stage></p>
               <p>Členi do 43 in amandma k 43. členu. Glasujemo o amandmaju.</p>
               <p>Kdo je za? <stage>(8 članov.)</stage> Proti? <stage>(Nihče.)</stage></p>
               <p>Potem sta 44. in 45. člen in amandma pod številko 1  k 45. členu. Ni pripomb. Glasujemo.</p>
               <p>Kdo je za? <stage>(8 članov.)</stage> Proti? <stage>(Nihče.)</stage></p>
               <p>Potem je 46. člen, 47. člen in amandma k temu členu. Glasujemo.</p>
               <p>Kdo je za? <stage>(8 članov.)</stage> Proti? <stage>(Nihče.)</stage></p>
               <p>48. člen z amandmajem.</p>
               <p>Kdo je za? <stage>(7 članov.)</stage> Proti? <stage>(Nihče.)</stage></p>
               <p>49. člen z amandmajem.</p>
               <p>Kdo je za? <stage>(7 članov.)</stage> Proti? <stage>(Nihče.)</stage></p>
               <p>50. člen in amandma k temu členu. Ni razprave. Glasujemo.</p>
               <p>Kdo je za? <stage>(8 članov.)</stage> Proti? <stage>(Nihče.)</stage></p>
               <p>Členi do 54 in amandma k 54. členu. Gospod Vili Trofenik, izvolite.</p>
            </sp>
            <sp xml:id="SDT4-OZFIMP-Redna-039-2008-06-04.sp18">

               <speaker>VILI TROFENIK:</speaker>

               <p>Hvala za besedo. Lep pozdrav vsem prisotnim! Malo zgodovine je treba povedati. Ko smo
               sprejemali sedaj veljavni zakon o skladih, sva dva izmed poslancev vložila amandma,
               ki je omogočal, da je Sklad kmetijskih zemljišč prenašal na lokalne skupnosti vsa
               zemljišča, ki so bila pred 10.3.1993 družbena lastnina in so na ta dan z veljavnimi
               prostorskimi akti bila opredeljena kot zazidana zemljišča. Namreč, pri prenosu
               zemljišč vseh zavezancev, to so kombinati, zadruge, občine in druge pravne osebe, ki
               so morale kmetijske in gozdne površine prenesti na novoustanovljeni sklad, je prišlo
               do spregleda, da so bila na sklad prenesena tudi za pozidavo predvidena zemljišča,
               kar je pa v nasprotju z namenom sklada. S takrat vloženim amandmajem smo do neke mere
               to korigirali oziroma dali možnost, da se ta napaka popravi. Vendar je prišlo do
               obilice težav pri realizaciji tega dela veljavnega zakona. Najprej Sklad kmetijskih
               zemljišč ni imel ustreznih evidenc, te evidence še danes niso v celoti vzpostavljene.
               Drugič je bilo razpoloženje ali tempo prenosov v skladu z zakonom s sklada na
               posamezne lokalne skupnosti odvisen tudi od odnosa ali razpoloženja vsakokratne
               direktorice sklada do te problematike. Pozneje se je to uredilo in so ti prenosi bili
               v korist ne samo lokalnih skupnosti kot lokalnih skupnosti, zlasti občanov, ker so si
               lahko uredili marsikatero neurejeno zemljiškopravno razmerje. Urejena so bila tudi
               razmerja do lastnine, na katerih je javna infrastruktura in še marsikaj.</p>
               <p>Zdaj s spremembo oziroma z novim zakonom je to izpadlo, kar bi pomenilo, da po
               uveljavitvi novega zakona bi enostavno zastali prenosi oziroma urejanje te odprte
               problematike. Zato je moj namen s tem amandmajem dati prehodno obdobje enega leta,
               kar je logično, da se te zadeve dokončno uredijo. To vsebinsko ne pomeni glede na
               veljavno rešitev nič novega. Vendar se tega ne more prerezati na dan uveljavitve
               zakona, ampak da se lahko te stvari uredijo, ki so sila pomembne. Ugasnitev te
               pravice ali, če hočete, dolžnosti, pravice občine ali pa na drugi strani dolžnosti
               sklada bile lahko  za marsikaj
               usodne. Naj ilustriram ta problem samo z dvema, tremi zornimi koti, kako zgleda. Še
               vedno se odkrivajo parcele, ki v fazi lastninjenja družbenega premoženja niso bile
               izločene ali prenesene na sklad ali na občine z bivših pravnih oseb, če hočete,
               kombinatov, zadrug in podobnih. To se še vedno odkriva, nekatere zaradi nereda,
               nekatere zaradi špekulacij s tem premoženjem ali kakorkoli. Na drugi strani so bile
               prenesene po sili takratnega razumevanja in zakona tudi površine, ki so pomembne za
               javno infrastrukturo. Naj ilustriram samo z enim primerom. Na vodovarstvenih območjih
               so praviloma zasajeni namenski gozdovi kot zaščitno območje. Ker so te gozdove
               upravljala bivša gozdnogospodarska podjetja, ta so pa bila v fazi lastninjenja dolžna
               prenesti gozdove na Sklad kmetijskih zemljišč, so prenašala tudi zaščitne in namenske
               gozdove, in seveda vsi problemi s tega vidika še niso urejeni.</p>
               <p>Zdaj, seveda, bi nekdo lahko rekel, saj je predviden prenos na bodoče pokrajine ali
               občine - ne, to je nekaj drugega. V danem trenutku, še enkrat poudarjam, bi z
               uveljavitvijo zakona postopki zastali, tudi tisti, ki so v fazi priprave ali
               odločanja, postopki so relativno dolgi, odvisno tudi, kakšne so službe kmetijskega
               zavoda oziroma sklada na posameznih območjih. Zato predlagam, kot logično, enoletno
               prehodno obdobje, da bi se te zadeve v duhu sedanjih ureditev uredile. Hvala
               lepa.</p>
            </sp>
            <sp xml:id="SDT4-OZFIMP-Redna-039-2008-06-04.sp19">

               <speaker>PREDSEDNIK BOJAN STARMAN:</speaker>

               <p>Hvala lepa. Prosil bi predstavnika Vlade, če lahko poda mnenje k predlaganemu
               amandmaju.</p>
            </sp>
            <sp xml:id="SDT4-OZFIMP-Redna-039-2008-06-04.sp20">

               <speaker>MAG. ANDREJ ŠIRCELJ:</speaker>

               <p>Hvala lepa. Vlada tega amandmaja ne podpira. Prvič zaradi tega, ker je po njenem
               mnenju to zakon o javnih skladih, ne pa zakon, s katerim bi šlo za prenos lastništva
               med Skladom kmetijskih zemljišč in gozdov Republike Slovenije na občine v tem
               primeru, to je prvo. Drugo, iz tega razloga, ker se lahko tudi spreminjajo različni
               urbanistični načrti občin, in se tu dejansko v tem primeru ne ve, kaj bi se preneslo
               in kaj se ne bi preneslo. In nenazadnje, ta zakon ureja v 54. členu, četrti odstavek,
               to problematiko na drugačen način, in sicer tako, da bo Sklad kmetijskih zemljišč in
               gozdov, ustanovljen z zakonom, nadaljeval svoje delo kot javni zavod do uveljavitve
               zakona, ki bo njegove pristojnosti in premoženje prenesel na pokrajine in občine. Se
               pravi, ko bo sprejet zakon o pokrajinah, takrat se bo ta zadeva tudi uredila. To bi
               pomenilo, da bi vnaprej oziroma ta rok bi vsekakor bil dejansko prehiter oziroma bi
               se v tem enem letu to uredilo brez zakona o pokrajinah, zaradi tega Vlada nasprotuje
               temu predlogu. Hvala.</p>
            </sp>
            <sp xml:id="SDT4-OZFIMP-Redna-039-2008-06-04.sp21">

               <speaker>PREDSEDNIK BOJAN STARMAN:</speaker>

               <p>Hvala lepa. No, mogoče še pravno mnenje k temu amandmaju. Izvolite, gospa.
               </p>
            </sp>
            <sp xml:id="SDT4-OZFIMP-Redna-039-2008-06-04.sp22">

               <speaker>METODA HROVAT PIRNAT:</speaker>

               <p>Pravzaprav je bolj vsebinske narave. Morda bi vprašala predlagatelja, zdi se, da je
               težko ugotoviti, katera občina nosi stroške v takem postopku. Hvala lepa.</p>
            </sp>
            <sp xml:id="SDT4-OZFIMP-Redna-039-2008-06-04.sp23">

               <speaker>PREDSEDNIK BOJAN STARMAN:</speaker>

               <p>Hvala lepa. Bi vseeno povprašal še druge. Pozorno sem poslušal predlagatelja, ki je
               rekel, da tista stavbna zemljišča, ki so bila na dan točno določenega datuma v
               prostorskih aktih občine opredeljena, so bila pa na skladu. Gospod Mikolič, potem
               bomo pa obrnili krog, pa gospod Presečnik.</p>
            </sp>
            <sp xml:id="SDT4-OZFIMP-Redna-039-2008-06-04.sp24">

               <speaker>MARTIN MIKOLIČ:</speaker>

               <p>Hvala za besedo. No, glede tega amandmaja bi rekel naslednje. Upam, da sem
               predlagatelja v redu razumel, bi ga pa vseeno povprašal, kaj je imel v mislih glede
               obstoječega zakona o skladih, kjer je bilo opredeljeno glede prenosa zemljišč. To je
               res, v obstoječem, kajne? In je v obstoječem zakonu pisalo, da glede na sprejete
               prostorske plane občin do dne tega in tega, zdaj me ne za besedo držati, ker nisem
               čisto siguren, ali je bilo to v letu 2001 ali 2002, se tista zemljišča, ki so po
               prostorskih planih opredeljena kot stavbna zemljišča, prenesejo na občine. In zdaj
               tiste občine - zdaj ne bom rekel, da so nekatere, ali bi pohvalil nekatere, nekatere
               pa kritiziral -, tiste, ki so to zadevo uredile, imajo urejeno. Se pravi, zemljišča
               so se prenesla na občine, občina je v sodelovanju s skladom, kar je bil tudi interes
               sklada, istočasno, ko je s sklada prenašala nezazidana in zazidana stavbna zemljišča
               na občino, prenašala določena zemljišča ali pa morala prenesti tudi na sklad. Je pa
               res, da nekatere občine pač tega niso še naredile. In nekako razumem predlagatelja,
               kaj se bo pa zdaj zgodilo, čeravno predlagatelj predlaga, da po enem letu prenesemo
               vse tisto, kar je tudi po tem letu 2001 ali 2002 bilo spremenjeno, kajne, to
               predlaga. Jaz pa sprašujem drugo, kaj se bo pa zgodilo, ko bo zdaj ta zakon res
               sprejet, potem tiste občine, ki so to zamudile, glede starega datuma, to ne bo več
               možno. To je eno od vprašanj.</p>
               <p>Druga je pa zadeva, veste, da je zadaj, kar je bilo že prej povedano, da imamo zakon
               o prenosu nalog, ta tehnični zakon, na pokrajine, kjer je pa tudi v tej zakonodaji
               predvideno, da bi se naj pa stavbna zemljišča prenesla na lokalne skupnosti. Se
               pravi, kolikor se še spominjam, je zdaj napisano tam, potem ko tudi sklad ne bi več
               pač deloval oziroma se ukvarjal s stavbnimi zemljišči.</p>
            </sp>
            <sp xml:id="SDT4-OZFIMP-Redna-039-2008-06-04.sp25">

               <speaker>PREDSEDNIK BOJAN STARMAN:</speaker>

               <p>Hvala lepa, gospod Mikolič. Gospod Presečnik, izvolite.</p>
            </sp>
            <sp xml:id="SDT4-OZFIMP-Redna-039-2008-06-04.sp26">

               <speaker>JAKOB PRESEČNIK:</speaker>

               <p>Hvala lepa za besedo. Torej, pomembna materija je tole. Zdaj je tu ena dilema, ali to
               spada v ta zakon o skladih ali to spada v oni drugi del. Ampak v tem, to, kar je
               kolega Mikolič zdajle rekel, mislim, da imamo - mislim, jaz nimam tega teksta tule,
               ampak mislim, da v drugi obravnavi smo dali kot amandma pri zakonu o prenosu nalog,
               tehničnem zakonu, da se nezazidana stavbna zemljišča, mislim, da tam govorimo o
               nezazidanih stavbnih zemljiščih,  da se prenesejo na občine, in to takoj, ne takrat, ko bo
               zakon uveljavljen oziroma ko bodo ustanovljene pokrajine. Tako da se to tam rešuje.
               Ali je zdaj potrebno v tem tudi, pa ne znam zdajle oceniti.</p>
               <p>Jaz bi le predlagal naslednje, da to v obdobju do seje Državnega zbora še
               razčistimo, ker je pomembna materija. Pa enkrat tu govori predlagatelj, kolega
               Trofenik, o stavbnih zemljiščih, tam govorimo o nezazidanih stavbnih zemljiščih in
               tako naprej. Jaz predlagam naslednje, zato da odpremo ta člen, ga pustimo odprtega,
               da sprejmemo ta amandma in potem v roku, v času do seje Državnega zbora uredimo
               zadeve, tako na eni strani v skladu s tem zakonom oziroma rešitvijo v tem zakonu,
               kjer nas, mislim, čaka še tretja obravnava zakona o prenosu nalog. Moj predlog bi bil
               tak, da bi zadevo odprli, nimam pa zdajle točno mnenja, kaj je čisto točno prav pa
               kaj ne, ker se bojim, da bi kaj <q>"zaštrikal"</q>. Hvala.</p>
            </sp>
            <sp xml:id="SDT4-OZFIMP-Redna-039-2008-06-04.sp27">

               <speaker>PREDSEDNIK BOJAN STARMAN:</speaker>

               <p>Hvala lepa. Gospod Testen, potem pa še gospod Trofenik. Ne? Gospod Trofenik,
               izvolite.</p>
            </sp>
            <sp xml:id="SDT4-OZFIMP-Redna-039-2008-06-04.sp28">

               <speaker>VILI TROFENIK:</speaker>

               <p>Hvala za besedo. Glejte, najprej, naj me predstavniki Vlade napačno ne razumejo. Tudi
               takratna vlada je nasprotovala, vendar je bila večinska volja poslancev, ne glede na
               pozicijo ali opozicijo, odločena, da zaščiti najprej interese lokalnih skupnosti,
               drugič pa popravi napako, ki se je zgodila v drugih zakonih. Mogoče je res, da to v
               osnovi ne spada v zakon o skladih, tudi takrat smo enako menili, ampak je bila edina
               možnost popraviti napako, ki so jo zagrešili tisti, ki so nekritično sprejemali
               zakonodajo ob ustanovitvi Sklada kmetijskih in gozdnih zemljišč, in kdo je imel
               nalogo tja obvezno prenesti. Ker ni bilo druge možnosti, smo to napravili takrat z
               zakonom o skladih. Zdaj je situacija podobna.</p>
               <p>Najprej želim to pojasniti. Jaz se ne zavzemam za širitev pravice, lahko tudi, če bi
               zakonodajalec tako mislil. Kaj mislim pod širitev pravice - datum pomeni, seveda,
               glede na kateri datum se opredeli več ali manj površin. Ampak najmanj, kar bi bilo
               treba, ohraniti dosedanjo vsebino veljavnega zakona. Najmanj to, in to je iskren
               namen. Zdaj, če je zaradi tega treba dodati datum, tisti, ko je bil, <q>"ki so bile pred
               10.3.1993"</q> in tako naprej, se jaz strinjam, da to popravimo, ali z nekim amandmajem
               odbora ali z neko precizno dikcijo, ki bi jo do tretje obravnave sprejeli.  Ali z nekim amandmajem odbora ali
               z neko precizno dikcijo, ki bi jo do plenarnega oziroma do tretje obravnave sprejeli.
               Gre pa izključno in iskreno samo za to, da postopki ki so v teku in ki niso bili
               zaključeni iz kakršnegakoli razloga se zaključijo in da ni, kako bi vam rekel, da so
               vsi enaki pred zakonom. Jaz ne bi zdaj razlagal na dolgo in široko, pa tudi če je to
               treba znam ilustrirati s številnimi problemi veste.</p>
               <p>Nekaj let ni bilo možno ene parcele prenesti, ker je vodstvo sklada do tega imelo
               negativni odnos. Čeprav je resnica, da stavbna zemljišča po duhu Zakona o skladu
               kmetijskih in gozdnih površin niso imela kaj tam iskati. Tako, kot tam niso imeli kaj
               iskati parki, ampak so bili preneseni iz neke, oprostite izrazu, šlamparije,
               upravljali so jih bivši GG-ji iz socializma. Ti so se morali kot družbena lastnina
               lastniniti in je bil pogoj prenesti vse gozdove na sklad in oni so nagajali in so
               prenesli vse gozdove na sklad, ne glede kaj je bil to za gozd. Gozdovi pa so
               različni, so: zaščitni, namenski, so oni drugi in navadni gozdovi če tako rečem.
               Enako je s kmetijskimi površinami, ne gre samo za ceste. Gre, da ilustriram, primere,
               ko je prišlo do nacionalizacije. Najbolj značilen primer so vinogradniške parcele in
               ko so bivšemu lastniku na silo vzeli, nacionalizirali vinograd s kletjo in
               stavbiščem, vinogradi so šli na kombinate, kombinati so prenesli, če so, na sklad,
               tiste bajte, kleti z okolico pa so prodajali tako ali drugače in to je na stotine
               neurejenih primerov. In to je šlo samo preko tega prenosa, ker je zazidano stavbno
               zemljišče, v sklad ni šlo, sklad ni želel in potem je to moral prenesti. In normalno,
               nihče ni nič nikomur podaril. Seveda pa so problemi z vidika javnega interesa dosti,
               dosti širše, ker je bilo nagajanje, ker je bilo nerazumevanja in morate razumeti ne
               da občine ne bi hotele ali ne bi znale - niso si mogle urediti procedure.</p>
               <p>Jaz vem, da v naši občini smo prenesli stotine parcel, malih, velikih in podobnih
               stvari. Zadeve pa so neurejene. Jaz ne bi zdaj napenjal zdaj generalno na primer
               enega, ki bi mi lahko to očital, ampak relativno to dobro poznam, zato opozarjam.
               Vlada seveda lahko z levo roko reče ne, s tem da argument vlade, da se bo to
               prenašalo na regije ...<stage>/nerazumljivo./</stage>... ni povezano s tem. Jaz ne pledirama s
               prenosom na regije, ker je tudi nelogičen prenos na regije nekaterih parcel, ampak na
               občine. To sta dve različni inštituciji, dva različna nivoja in dve različni vsebini.
               Zato seveda v celoti zavračam odgovor z zakonom. Nekatera zemljišča bodo logična, s
               tem da opozarjam - še en zakon dovoljuje prenose, vendar je procedura drugačna. Zakon
               o skladnejšem regionalnem razvoju, in v prvi verziji in v novi verziji dovoljuje,
               ampak tam mora vlada odločati. Tu, če ohranimo dosedanjo pravno ureditev pa odloča s
               pogodbo oziroma s pogodbo podpišeta oziroma vodstvo sklada in seveda tisti, ki v
               lokalni skupnosti to lahko prenašajo. Ker pa je bilo izpostavljeno normalno, da je tu
               več. Stroški gredo na račun občine, ki sprejema ta zemljišča tako, kot gredo tudi vse
               obveznosti iz naslova nezaključenih postopkov denacionalizacije. Tudi do sedaj je
               bilo tako. In še enkrat. Plediram za dosedanjo rešitev, če je treba  v tem smislu tekst dopolniti sem za to, da
               v sodelovanju z ustrezno pravno službo se to precizno definira, ne morem pa sprejeti
               argumentov Vlade niti da se to z nekim drugim rešuje, ne, s tem zakonom de facto
               prekinjate situacijo, ki je do sedaj bila zakonita, je v teku in bo zanimivo, če to
               ne boste sprejeli ideje in pobude kaj se bo zgodilo v nekem trenutku, ko so pogodbe,
               veste te pogodbe se več mesecev pripravljajo, se vam bo to zgodilo, da bo pogodba
               pripravljena, pa nepodpisana medtem bo pa zakon uveljavila in potem bo hec. Hvala
               lepa.</p>
            </sp>
            <sp xml:id="SDT4-OZFIMP-Redna-039-2008-06-04.sp29">

               <speaker>PREDSEDNIK BOJAN STARMAN:</speaker>

               <p>Hvala lepa. Gospod Mikolič.</p>
            </sp>
            <sp xml:id="SDT4-OZFIMP-Redna-039-2008-06-04.sp30">

               <speaker>MARTIN MIKOLIČ:</speaker>

               <p>Poglejte, jaz bi tudi predlagal glede na to, da je res v obstoječem zakonu to bilo
               napisano in da to kar predlaga kolega Trofenik ta amandma, to vsebino damo stran,
               predlagamo vsebino, ki bi naj bil amandma odbora, ki se bo glasil v tem kontekstu, to
               nekdo mora pripraviti, da v tej obstoječi zakonodaji veljajo tista določila glede
               prenosa stavbnih zemljišč na občino, ki so veljale po starem zakonu, se pravi, če sem
               ga prav razumel, je to 31.3.2003 bil, da to pa le vnesemo v zakon, ker to pa je res
               nujno potrebno ravno zaradi tega, ker lepo nastane zdaj tu eno obdobje, kjer bo
               marsikdo prikrajšan. Poglejte, s to vsebino pa lahko potem zakon dopolnimo do
               obravnave v Državnem zboru, če bomo ugotovili oziroma Vlada ali je to materija, ki jo
               lahko tu napišemo glede na to, da imamo podobno že v Zakonu o prenosu nalog na
               pokrajine, ne podpiram to vsebino, da je že zdaj tukaj, da se ne bo zgodilo, da bo tu
               napisana, da bi to sprejeli samo zaradi tega, da imamo člen odprt, da bomo potem v
               Državnem zboru to ne podprli, ker veste v Sloveniji je 210 občin, to je materija, ki
               je za občine zelo pomembna, za marsikoga pomeni to v prihodnje veliko in bi to
               negativno vplivalo, če bomo to enkrat imeli sprejeto na odboru samo zaradi tega, da
               bo člen odprt in kasneje bomo pa v Državnem zboru izglasovali, da to ne
               podpiramo.</p>
            </sp>
            <sp xml:id="SDT4-OZFIMP-Redna-039-2008-06-04.sp31">

               <speaker>PREDSEDNIK BOJAN STARMAN:</speaker>

               <p>Hvala lepa. Preden dam besedo naprej bi predlagal sklep, ki je nekje v smislu te
               diskusije v četrtem odstavku, predlog za amandma odbora bi predlagal, sklad
               kmetijskih zemljišč in gozdov ustanovljen z Zakonom o skladu kmetijskih zemljišč in
               gozdov, Uradni list Republike Slovenije številka 10/93 nadaljuje svoje delo kot javni
               zavod do uveljavitve zakona, črta pa se zadnji del ali ne je po vejici, ki bo njegove
               pristojnosti in premoženje prenesel na pokrajine in občine. Če bi ta del stavka
               črtali bi praktično pustili odprto vse skupaj in bi mogoče to poiskali, po drugi pa
                   pa nadaljuje delo, brez
               potrebno se mi tudi zdi vsebinsko, da pišemo v zakonu, da bo zavod delal tako kot je
               do zdaj dokler ne bomo tega prenesli. In bi jaz to predlagal v smislu razprave, da bi
               ta predlog za amandma odbora, da se v četrtem odstavku črta ta del, ki bo njegove
               pristojnosti in premoženje prenesel na pokrajine in občine, da bi bil to lahko
               predlog, ki bi bil smiseln v tej razpravi, ki jo imamo. Gospod Černač, izvolite.</p>
            </sp>
            <sp xml:id="SDT4-OZFIMP-Redna-039-2008-06-04.sp32">

               <speaker>ZVONKO ČERNAČ:</speaker>

               <p>Hvala lepa. Zdaj, to še vedno ne rešuje tega problema, ki je bil izpostavljen, to
               kar je zdaj predlagano. Tako, da bi bilo smiselno verjetno razmisliti in ta predlog,
               predsednik, vseeno skorigirati. Leta 2001 je bil sprejet Zakon o javnih skladih in v
               njemu, v tem 54. členu je bila določba, ki je govorila o tem, da bo Republika
               Slovenija prenesla na občine zemljišča, nepozidana stavbna zemljišča, ki so bila v
               prostorskih planih kot takšna opredeljena na dan 10.3.1993. zdaj, v kolikor bi bilo
               to izvršeno, glede na to, da je sedem let od tega, potem se bi danes verjetno že
               pogovarjali v prazno, ampak očitno, da se ta proces ni zaključil, to je temeljni
               problem. Se pravi, takrat je bil namen zakonodajalca, da se to zgodi, drugače tega ne
               bi uzakonil, če pa je bil namen samo, da se nekaj uzakoni s figo v žepu, pa je to
               drug problem, ampak tako kot je bilo povedano danes z več strani, ti postopki
               potekajo že sedem let, problem je, da niso zaključeni in v kolikor te določbe na nek
               modificiran način ne pustimo v zakonu se bodo pojavili formalno-pravni problemi,
               pojavljala se bo tudi ta neenakost med tistimi, ki so do zdaj te postopke izpeljali
               in med tistimi, ki jih še niso izpeljali, pa so v teku in med tistimi tretjimi, ki se
               iz takšnih ali drugačnih razlogov niti še niso začeli. Tako, da bi jaz predlagal, da
               mi tega četrtega odstavka 54. člena, tako kot je predlagan, ne tikamo, ker govori o
               neki drugi vsebini, ampak, da je amandma odbora v tem, da dodamo nov peti odstavek
               sedanjega petega in šestega, potem prenumeriramo 6., 7. in bi predlagal neko takšno
               dikcijo, ki bi bila čim bolj podobna temu kar je bila zdaj materija zakona, zaradi
               tega bi predlagal, da o drugih stvareh bi mogoče se potem v proceduri sprejemanja
               pogovarjali, mislim predvsem na te varovane gozdove, jaz teh primerov ne poznam,
               tisti, ki jih poznate bi bilo prav, da malo več o tem izvemo in da vidimo kje je
               problem in če je je pametno, da se ga reši. Zaradi tega bi predlagal, da z amandmajem
               odbora nekako dejansko pustimo to zadevo odprto na ta način, da se ta peti odstavek
               glasi podobno kot je predlagano; najpozneje v enem letu po uveljavitvi tega zakona se
               stavbna zemljišča v lasti države s katerimi upravlja Sklad kmetijskih zemljišč in
               gozdov Republike Slovenije in zemljišča na območjih mest neodplačno prenese v last
               občin. Zdaj, vse druge zadeve tu, ki so sekundarnega pomena glede teh stroškov in
               tega, temeljni namen je, da se to zgodi, ne pa da se tukaj ustvarjajo neki
               birokratski postopki, ravno zaradi tega se stvari niso zgodile, zakaj se niso
               zgodile, neka parcela je bila pol v zazidalcu, pol je ni bilo in so jo šli
               parcelirati, čeprav je bila velika 300 kvadratnih metrov, to je bila bedarija. In
               mislim, da je temeljni namen ta, da se te zadeve obravnavajo kot celota in se tudi
               kot takšne zgodijo, če imamo sredi mesta neko stavbno parcelo, ki je pol stavbna, pol
               pa kmetijska, je popoln nonsens, da bo pol te parcele ostalo na Skladu kmetijskih
               zemljišč in gozdov, pol pa jo bomo prenašali na občino, ker ni v funkciji ta zemlja
               te kmetijske dejavnosti.
               Tukaj je glavni namen. In v kolikor se da do seje to dikcijo izpiliti, tako kot sedaj
               govorim, potem bi bilo prav, da se jo tudi tako izpili. Ne pa, da ustvarjamo neke
               nove postopke po nepotrebnem. Namen je, da tisto kar ne spada na sklad kmetijskih
               zemljišč, naj gre lokalnim skupnostim. Tisto kar pa tja spada, pa naj tam ostane.
               Hvala.</p>
            </sp>
            <sp xml:id="SDT4-OZFIMP-Redna-039-2008-06-04.sp33">

               <speaker>PREDSEDNIK BOJAN STARMAN:</speaker>

               <p>Hvala lepa. Vseeno mislim, da tudi nimamo tistega kar bi želeli imeti, da bi o tem
               odločali in je, če pustimo člen odprt, ne glede na to - jaz nisem, ker sem predlagal
               samo črtanje tistega stavka, nisem nič o vsebini razmišljal, ampak samo o tem kar je
               bilo rečeno, da bi vseeno o tem si vzeli še časa do glavne razprave in skupaj
               pripravili to zadevo.</p>
               <p>Še gospod Trofenik.</p>
            </sp>
            <sp xml:id="SDT4-OZFIMP-Redna-039-2008-06-04.sp34">

               <speaker>VILI TROFENIK:</speaker>

               <p>Hvala. Še samo eno pojasnilo; zakaj je treba imeti dikcijo o parcelaciji in
               definirati kdo bo stroške plača. Neka parcela, ki je obstojala v katastru, je s
               prostorskim planom, ker prostorski plani niso napravljeni po mejah parcel, kar je
               nova intenca. Niso pa vsi tako napravljeni. Niso logične. Zato imate parcelo X, ki je
               deloma kmetijsko zemljišče deloma pa je zazidljivo, nezazidano stavbno zemljišče ali
               pa zazidano. Ker se to predvsem nanaša na stare plane. Tako so takrat delali. Jaz
               nisem kriv. Zato je treba definirati, je logično, da se mora parcelirati in s
               parcelacijo so stroški, stroške pa mora plačati. In zakaj je to napisano? Ker je
               nekaj let trajal spor med skladom kmetijskih zemljišč in občinami, kdo bo plačal
               parcelacijo in zaradi nerešenega problema stroškov parcelacije, je tudi eden izmed
               razlogov, zakaj te zadeve niso urejene. Da se ne oglašam več, na nek način vztrajam,
               grada beseda je to, trmasta, da glasujete o tem. Če se pa kdo boji teksta, tekst je
               možno popraviti. Če ja pa avtorstvo problem, potem pa je zopet drugi problem, gre za
               lokalne skupnosti 210 in se skozi te kaže poznavanje problematike, odnos do tega in
               vse skupaj naprej. Res pa, da smo takrat tudi morali to izboriti proti volji vlade.
               Hvala lepa.</p>
            </sp>
            <sp xml:id="SDT4-OZFIMP-Redna-039-2008-06-04.sp35">

               <speaker>PREDSEDNIK BOJAN STARMAN:</speaker>

               <p>Hvala lepa. Gospod Černač.</p>
            </sp>
            <sp xml:id="SDT4-OZFIMP-Redna-039-2008-06-04.sp36">

               <speaker>ZVONKO ČERNAČ:</speaker>

               <p>Glede na to kar je bilo povedano, se ne bomo uspeli očitno dogovoriti na tem odboru,
               da nas... Tukaj imava različne poglede na to zadevo. Zame ta parcelacija ni bistven
               problem pri teh postopkih, ampak je problem popolnoma drugi. Stroški parcelacije so v
               tem primeru sekundarnega pomena. Gre za vsebinski problem. Za vsebinski problem, ko
               govorimo o tem, da so neka zemljišča, ki po vsebini nikoli več ne bodo kmetijska
               zemljišča, nikoli več. In zaradi tega jih je neproduktivno parcelirati in si delati
               stroške z njimi. O tem govorimo. In taka zemljišča morajo potem dobiti svojo funkcijo
               v tem, da postanejo del tega fonda stavbnih zemljišč zato, da se z njimi nekaj počne.
               Ampak danes se tega ne bomo zmenili. Zaradi tega jaz ta moj predlog umikam in
               predlagam, da podpremo predlog, ki ga je predlagal predsednik, za amandma odbora. S
               tem je zadeva odprta in do seje imamo dovolj časa, da se o tem pogovorimo. Hvala.
           </p>
            </sp>
            <sp xml:id="SDT4-OZFIMP-Redna-039-2008-06-04.sp37">

               <speaker>PREDSEDNIK BOJAN STARMAN:</speaker>

               <p>Hvala lepa. Gospod, predstavnik vlade.</p>
            </sp>
            <sp xml:id="SDT4-OZFIMP-Redna-039-2008-06-04.sp38">

               <speaker>MAG. ANDREJ ŠIRCELJ:</speaker>

               <p>Hvala lepa. Tukaj, če bi lahko sedaj vsebinsko opredelili ta zemljišča oziroma tista
               zemljišča, ki se prenašajo in tista zemljišča, ki se ne prenašajo, in če so bile
               takrat v preteklosti narejene kakršnekoli nepravilnosti. Potem mi razumemo to, da gre
               za prenos nezazidanih stavbnih zemljišč, ki so bila v prostorskih aktih leta 1993
               opredeljena oziroma 10.3.1993 opredeljena kot stavbna zemljišča. In za ta bi se potem
               lahko izvršil prenos po starem zakonu iz leta 2000. Vsekakor pa tukaj ne moremo
               govoriti o tistih nezazidanih stavbnih zemljiščih, ki so bila kasneje spremenjena. Se
               pravi, tukaj je že neka natančnejša opredelitev, če že o tem  govorimo. Se pravi samo za tista, ne za nova.
               Ali pa ne za tista, ki bi pa pojutrišnjem postala neka zemljišča.</p>
            </sp>
            <sp xml:id="SDT4-OZFIMP-Redna-039-2008-06-04.sp39">

               <speaker>PREDSEDNIK BOJAN STARMAN:</speaker>

               <p>Hvala lepa. Najprej bomo glasovali o amandmaju gospoda Trofenika.</p>
               <p>Kdo je za? <stage>(2 člana.)</stage> Kdo je proti? <stage>(7 članov.)</stage></p>
               <p>Potem predlagam, dajem na glasovanje še predlog za amandma, ki sem ga podal jaz, da
               se v četrtem odstavku črta del besedila, na koncu četrtega odstavka, po vejici, <q>"ki
               bo njegove pristojnosti in premoženje prenesel na pokrajine in občine"</q> se ta del
               besedila črta. S tem puščamo člen odprt in razčistimo te dileme, ki jih imamo do seje
               in mislim, da je prav, da se o tem posvetimo čas in tudi vlado pozovemo, da ustrezno
               sodeluje.</p>
               <p>Kdo je za? <stage>(8 članov.)</stage> Kdo je proti? <stage>(... članov.)</stage></p>
               <p>Prehajamo na naslednji 55. člen in amandma k temu členu.</p>
               <p>Kdo je za? <stage>(6 članov.)</stage> Kdo je proti? <stage>(... članov.)</stage></p>
               <p>Potem 56. člen in 57. člen z amandmajem.</p>
               <p>Kdo je za? Prosim. Še kdo? ...<stage>/glas iz ozadja./</stage>...</p>
               <p>Ja, kdo podpira amandma k 57. členu? <stage>(Nihče.)</stage> Kdo je proti? <stage>(8 članov.)</stage> Hvala lepa.</p>
               <p>S tem smo zaključili razpravo in glasovanje o amandmajih. Glede na prej sprejet
               sklep, glasujemo še o vseh členih zakona skupaj.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>S tem smo zaključili drugo obravnavo predloga zakona na matičnem delovnem telesu.
               Vsi sprejeti amandmaji se vključijo v dopolnjen predlog zakona, ki bo sestavni del
               poročila odbora. Za poročevalca predlagam predsednika. Ali kdo temu nasprotuje? Če
               ne, hvala lepa.</p>
               <p>Bi sedajle, ker smo zaključili sejo, samo pet minut pavze in potem takoj
               nadaljujemo...</p>
               <p>Toliko da obvestimo vabljene za naslednji del seje oziroma za naslednjo sejo, da
               bodo lahko prišli.</p>
               <stage type="time">(Seja je bila končana 4. junija 2008 ob 12.59.)</stage>
            </sp>
         </div>
      </body>
   </text>
</TEI>
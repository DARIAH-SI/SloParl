<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-KZPTZČPIEM-Redna-034-2008-04-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za peticije ter za človekove pravice in enake možnosti</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">95469756C53E2663C125742600278402</idno>
               <idno type="custom" subtype="day">5815833AB6AE2568C1257432004342DC</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=5815833AB6AE2568C1257432004342DC</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-KZPTZČPIEM-Redna-034-2008-04-18.KZPTZČPIEM" n="034">
               <name>Redna</name>
               <date when="2008-04-18"/>
            </setting>
         </settingDesc>
         <particDesc>
            <listOrg>
               <org xml:id="SDT4-KZPTZČPIEM-Redna-034-2008-04-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-KZPTZČPIEM-Redna-034-2008-04-18.KZPTZČPIEM">
                        <orgName key="KZPTZČPIEM">Komisija za peticije ter za človekove pravice in enake možnosti</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA PETICIJE TER ZA ČLOVEKOVE PRAVICE IN ENAKE MOŽNOSTI</stage>
            <stage type="session">34. seja</stage>
            <stage type="date">(18. april 2008)</stage>
            <stage type="chairman">Sejo je vodila mag. Majda Potrata, predsednica komisije.</stage>
            <stage type="time">Seja se je pričela ob 9.03.</stage>


            <sp xml:id="SDT4-KZPTZČPIEM-Redna-034-2008-04-18.sp1">

               <speaker>PREDSEDNICA MAG. MAJDA POTRATA:</speaker>

               <p>Lepo pozdravljeni. Pričenjam 34. sejo Komisije za peticije ter za človekove pravice
               in enake možnosti. Jaz se predvsem vsem vabljenim zahvaljujem za točnost, zaradi
               katere bi lahko sejo začeli, ampak, ker sva ta hip od sedmih članic in članov
               komisije navzoči samo dve, no, zdaj že tri, predlagam, da v skladu s Poslovnikom še
               počakamo nekaj minutk, čeprav bi ne glede ne nesklepčnost razpravo lahko začeli,
               ampak, ker je tudi točka dnevnega reda sprejem in možnost umika ali širitve dnevnega
               reda, bi vseeno počakala še toliko časa, da bi vsaj četrti član ali članica
               prišel.</p>
               <p>Ta trenutek smo postali sklepčni, zato dovolite, da vas še enkrat vse lepo pozdravim
               in vas obvestim, da je danes zadržan in se seje ne more udeležiti dr. Slavko Gaber,
               drugih opravičil ali nadomestnih prisotni nisem dobila napovedanih. Do včeraj do 12.
               nisem dobila nobenega predloga za dopolnitev ali umik točke z dnevnega reda današnje
               seje, zato je sprejet dnevni red kot je bil predlagan s sklicem. In sicer, 1. točka -
               potrditev zapisnikov 33. seje in 13. nujne seje, 2. točka - problematika odkrivanja
               in registriranja poklicnih bolezni, 3. točka - položaj javnih uslužbencev
               prijaviteljev nepravilnosti, 4. točka - obravnava poročila zunanjega ministrstva ZDA
               o stanju človekovih pravic v Sloveniji v letu 2007 in točka razno.</p>
               <p>Prehajam na <title>1. TOČKO DNEVNEGA REDA - POTRDITEV ZAPISNIKOV 33. IN 13. NUJNE SEJE
                  KOMISIJE</title>. Osnutka zapisnikov sta na vpogled v računalniški mreži Lotus
               Notes. Sprašujem, ali želi kdo od članov in članic komisije razpravljati? Ne. Potem
               ugotavljam, da sta oba zapisnika sprejeta v obliki v kakršni sta objavljena.</p>
               <p>Obveščam vse, da bo s pooblastilom namesto poslanca Mirka Zamernika sodeloval na
               današnji seji gospod Bojan Rugelj<gap n="...."/><stage>/oglašanje iz klopi./</stage><gap n="..."/> Prosim, izvolite.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp2">

               <speaker>DR. GREGOR VIRANT:</speaker>

               <p>Eno vljudno prošnjo bi imeli z Ministrstva za javno upravo. Namreč, ob 11. se moram
               udeležiti sestanka koordinacije sindikatov javnega sektorja in moj državni sekretar
               je pa v tujini. Tako, da če želite mojo udeležbo bi prosil, če bi lahko 3. točko
               prestavili naprej kot 2.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp3">

               <speaker>PREDSEDNICA MAG. MAJDA POTRATA:</speaker>

               <p>Vprašujem članice in člane komisije ali takšni premestitvi točk kdo od njih
               nasprotuje? Ne. Torej, bomo šli po malo spremenjenem sporedu.</p>
               <p>In napovedujem <title>TOČKO POLOŽAJ JAVNIH USLUŽBENCEV PRIJAVITELJEV NEPRAVILNOSTI</title>,
                  ki ima sicer v dnevnem redu oznako 3. točko, jo pa obravnavamo kot 2. točko
               dnevnega reda. Naša komisija je v času kar deluje s takšnimi pooblastili kot jih ima
               v skladu z odlokom o ustanovitvi in obravnava ne samo peticije, ampak tudi stanja
               človekovih pravic in enakih možnosti, kar precej vlog ali pa ustnih pripomb s
               katerimi nas vlagatelji seznanjajo o težavah, ki jih doživljajo kot javni uslužbenci,
               prijavitelji nepravilnosti pri svojem delodajalcu.  O nekaterih takšnih primerih smo bili seznanjeni tudi
               o sredstvih javnega obveščanja. In tako ravnanje postavlja pod vprašaj tako
               primernost pravne zaščite prijaviteljev nepravilnosti v javnem sektorju kot tudi
               korektno izvajanja veljavne zakonodaje v praksi. Ministrstvo za javno upravo in več
               reprezentativnih sindikatov smo zaprosili, da nas seznanijo s konkretnejšimi podatki
               oziroma ocenami kolikšen je delež tistih javnih uslužbencev, ki zaradi opozarjanja na
               nepravilnosti trpijo negativne posledice. Sama bi se oprla samo na en javno objavljen
               podatek, ki ga je zavod za statistko objavil, da je okrog 20% vprašanih potožilo
               zaradi trpinčenja na delovnem mestu, diskriminacije ali drugih oblik, ki jih zdaj
               najdemo tudi v Zakonu o delovnih razmerjih v 6.a členu. Prav tudi zadrega zaradi
               morebitnega preganjanja ali nezaščitenosti ob prijavitvi nepravilnosti pa je težko
               najti več takšnih, ki bi bili svoj primer pripravljeni tudi javno razgrniti. Vsekakor
               bi vas rada opozorila, da smo skušali dobiti gradivo tudi od konfederacije sindikatov
               javnega sektorja, medtem ko je pa pripravljenosti sodelovati na naši komisiji izrekel
               samo gospod Peter Golob, zato imate tudi njegovo vlogo v gradivu za to točko dnevnega
               reda in tudi odgovor Ministrstva za javno upravo pri obravnavi tega primera. To me je
               tudi vodilo, da smo povabili na današnjo sejo Ministrstvo za javno upravo, ker
               sodimo, da se naša komisija lahko ukvarja samo s problemom, ki ga zaznavamo, nima pa
               naša komisija pristojnosti preiskovalne komisije, ki bi se lahko izrekala o
               ustreznosti, resničnosti, primernosti zatrjevanih kršitev. Zato bi vas prosila, da bi
               tudi pri vključevanju v razpravo upoštevali to dejstvo, da je pristojnost naše
               komisije pač nekolikan drugačna kot so pristojnosti v parlamentu ustanovljenih
               preiskovalnih komisij. Še enkrat, torej poudarjam, da ste kot gradivo dobili vlogo
               Petra Goloba, dopis Ministrstva za javno upravo z datumom 24. januar 2008 in dopis
               Konfederacije sindikatov javnega sektorja z datumom 15. februar 2008.</p>
               <p>In zdaj še enkrat; vabljeni so Ministrstvo za javno upravo, gospod Peter Golob,
               Sindikat državnih organov Republike Slovenije in Konfederacija sindikatov javnega
               sektorja. In zdaj dajem besedo najprej gospodu ministru za javno upravo,  dr. Gregorju Virantu. Izvolite.
           </p>
            </sp>
            <sp xml:id="SDT4-KZPTZČPIEM-Redna-034-2008-04-18.sp4">

               <speaker>DR. GREGOR VIRANT:</speaker>

               <p>Hvala lepa. Torej, do Ministrstva za javno upravo včasih prihajajo informacije o
               neprimernem ravnanju, o šikaniranju uslužbencev javni upravi, o tem, da recimo
               uslužbenci, ki opozarjajo na nepravilnosti trpijo posledice zaradi tega, vendar je v
               praksi izjemno težko ločiti med primeri, ko gre dejansko za šikaniranje, kršitve
               pravic in tako naprej, in med primeri, ko se mogoče kdo od uslužbencev upira zaradi
               tega, ker se od njega zahteva, da opravi delo tako kot je treba, da dela kot pa
               mogoče sam misli, da bi moral delati in tako naprej. Zaradi tega menim, da imamo
               vzpostavljene ustrezne pravne mehanizme, ki omogočajo presojo ali so bile v
               konkretnih primerih kršene pravice ali ne, in ti mehanizmi so vzpostavljeni tako kot
               je treba, po moji oceni. Če primerjamo zasebni sektor in javi sektor oziroma še bolj
               specifično javno upravo, se pravi državno upravo, občinske uprave, potem lahko rečem,
               da imajo uslužbenci v javni upravi nekoliko višjo stopnjo zaščite kot pa v zasebnem
               sektorju. Namreč, v javni upravi smo obdržali pravico do pritožbe v primeru kršitve
               pravice iz delovnega razmerja. V ta namen je bila vzpostavljena posebna komisija za
               pritožbe pri Vladi, torej pri delodajalcu, občine so imele sicer možnost, da si
               postavijo svojo komisijo, vendar se za to niso odločile, ampak so se odločile, da
               prepustijo odločanje vladni komisiji. Tako, da v primerih, ko nekdo, torej ko nek
               uslužbenec oceni, da mu je bila kršena pravica bodisi z nezakonito odločitvijo
               predstojnika ali pa z molkom, torej z ne odločitvijo, se lahko obrne s svojo pritožbo
               na to komisijo, ki deluje zelo samostojno, lahko rečem, ta komisija ni pod komando
               nobenega ministra ali predsednika Vlade, ampak deluje samostojno, odloča v senatih in
               v mnogih primerih tudi ugodi pritožbam. Statistika kaže za leto 2008 denimo, da je
               bilo od skupaj 209. pritožb ugodeno ali vsaj delno ugodeno 78., kar je kar precejšen
               odstotek, to po mojem mnenju dokazuje, da je komisija res samostojna, ker če ne bi
               bila, potem bi verjetno v veliki večini primerov dala prav predstojnikom,
               predstojniki so pa ministri, direktorji organov v sestavi ministrstev, načelniki
               upravnih enot in daleč od tega, da bi ta komisija v vseh primerih pokrila njihova
               ravnanja. Mislim, da je to dokaj visok standard zaščite, ki pride v poštev še preden
               se nekdo spusti v pravdo pred Delovnim sodiščem, namreč, jasno, vsi uslužbenci imajo
               tudi pravico do tožbe pred Delovnim sodiščem, do sodnega varstva, postopki pred
               sodiščem so daljši, zato je zelo ugodno, da se lahko prej obrnejo na komisijo in
               pritožijo na komisijo. Na našem ministrstvu deluje tudi inšpekcija za sistem javnih
               uslužbencev, sicer v bolj skromni kadrovski zasedbi, ampak v upravi se poskušamo
               vesti racionalno in znižujemo število zaposlenih, kot veste. Moram pa reči, da je
               poanta delovanja te inšpekcije bolj v zaščiti javnega interesa, torej ta inšpekcija
               predvsem ugotavlja kršitve v tem smislu ali niso predpisi kršeni v škodo javnega
               interesa, v škodo davkoplačevalskega denarja, ali se ni zgodilo recimo, da je bil
               nekdo zaposlen na delovne mestu za katerega ne izpolnjuje pogojev, da je napredoval
               mimo predpisanih pravil, mimo predpisanih pogojev in tako naprej, ne ukvarja pa se s
               kršitvami pravic zaposlenih, kajti temu je pa namenjena inšpekcija za delo, tako da
               tu so pristojnosti precej jasno zamejene.</p>
               <p>V konkretnem primeru gospoda Goloba, konkreten primer gospoda Goloba relativno dobro
               poznam, z njim sem se večkrat ukvarjal, torej s primerom, in tudi z gospodom Golobom
               sva se večkrat srečala. Že v precej zgodnji fazi sodnih postopkov sem ocenil, da je
               precejšnja verjetnost, da bo gospod Golob pravdo dobil, zato sem tudi predlagal
               ministru za zunanje zadeve naj spor reši po mirni poti in vzame gospoda Goloba nazaj
               v službo. Minister se ni tako odločil. Zakaj in kako to bi bilo potrebno povprašati
               njega, ki ga danes ni tukaj. Jaz pa težko komentiram. Na koncu se je spor iztekel v korist tožnika, ki ga je
               moralo Ministrstvo za zunanje zadeve vzeti nazaj v službo. Zdaj ali so ga razporedili
               na pravo delovno mesto ali ne, o tem teče nov spor. Po ugotovitvah naše inšpektorice
               tukaj zakonodaja ni bila kršena. Gospa Mojca Ramšak Pečec, direktorica, generalna
               direktorica Direktorata za organizacijo in kadre zadeve pozna še bolj natančno in jih
               lahko po potrebi razjasni.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp5">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospod minister. Besedo dajem gospodu Petru Golobu. Izvolite.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp6">

               <speaker>PETER GOLOB:</speaker>

               <p>Hvala lepa gospa predsednica. Najprej bom začel na splošno. Povedal bi, da iz svojega
               konkretnega primera sem se naučil to, da največja težava pri zaščiti javnih
               uslužbencev, ki opozarjajo na nepravilnosti v tem, da so predolgi sodni postopki. V
               konkretnem primeru je trajalo od začetka spora, do pravnomočne sodbe šest let. Morate
               razumeti, da v takšnem okolju javni uslužbenci niso motivirani, da prijavijo
               nepravilnosti. Kajti, če jaz čakam šest let, da pridem do svoje pravice, ostali
               kolegi, ki to vidijo, so vsi demotivirani, da bi take nepravilnosti prijavljali.
               Glede na to, da je na splošno v Sloveniji velik konsenz o tem, da bi bilo treba
               izboljšati učinkovitost odkrivanja in preganjanja korupcije, tudi nenazadnje glede na
               to, da Slovenija hoče iti v eno od mednarodnih organizacij, ki je zelo zainteresirana
               rano za to, za učinkovit pregon proti korupciji, bi morala po mojem mnenju država
               zagotoviti, da bi bila ta zaščita učinkovita. Nazadnje je ta pravni standard
               učinkovite zaščite tudi zahteva po mednarodni konvenciji, po dveh mednarodnih
               konvencijah o korupciji, ki jo je ratificirala Republika Slovenija. Žal tega pravnega
               standarda nimamo zagotovljenega.</p>
               <p>Kar se tiče tega konkretnega mojega primera, če čisto na kratko povem. Jaz sem
               prišel v spor s takratnim državnim podsekretarjem Andrejem Šterom. Ta gospod je zdaj
               državni sekretar na zunanjem ministrstvu. Šlo je za zelo grob poseg v samostojnost
               odločanja uradnika. Jaz sem odločal o konkretnem vizumskem postopku. Gospod Andrej
               Šter se je pa v ta postopek grobo vmešal in je od mene zahteval, da sprejmem
               obravnavo dva državljana iz BIH, čeprav je dobro vedel, da jaz tega ne smem narediti.
               Ker imamo zelo jasna konzularna navodila MZZ, po katerih je zelo ločena teritorialna
               pristojnost. Če bi jaz to naredil, bi kršil, bi zlorabil svoja pooblastila. Od
               Andreja Štera sem želel samo to, da mi to svojo željo sporoči pisno, da imam krit
               hrbet. Vendar tega ni naredil in je vztrajal, da jaz to naredim.</p>
               <p>Veliko gospodov tukaj vidim, ki so se po svoji funkciji ukvarjali s tem primerom,
               bodo znali povedati, da takšno poseganja v upravni postopek je zelo huda anomalija.
               Če mi to sistemsko dovolimo, ima to lahko zelo hude razsežnosti. Zdaj vizumski
               postopek mogoče ni tako hud. Ampak, če bi se to dogajalo recimo na davčnem postopku,
               ali pa na carinskem, ali pa na kakšen drugem pravnem postopku, verjetno veste, da je
               to konec pravne države. Jaz sem pričakoval zlasti recimo od, glede na to, da je
               minister Virant zelo dobro seznanjen s konkretnim postopkom, da bo recimo Vlada
               svojega ministra, če tako grdo rečem, ukrotila in mu rekla, naj vendarle po treh
               izgubljenih pravdah <gap n="..."/> Veste, tri sodbe so pravnomočne in minister še vedno kar
               trmasto vztraja pri svojem. Jaz bi pričakoval, ne vem, da se minister pogovori s
               predsednikom Vlade in da čisto na človeški ravni reče svojemu ministru naj neha. Ker
               to je zelo slab znak vsem javnim uslužbencem. Očitno Vlada kljub predvolilnim
               obljubam, da se bo borilo proti korupciji, te želje ne izkazuje na tak način, žal.
               Toliko za enkrat, če bo še kakšno vprašanje z veseljem odgovorim. 
               </p>
            </sp>
            <sp xml:id="SDT4-KZPTZČPIEM-Redna-034-2008-04-18.sp7">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospod Golob. Zdaj pa vprašujem predstavnika Sindikata državnih organov
               Republike Slovenije, če želi besedo? Izvolite gospod Ščernjavič. Gospod Golob,
               prosim, če se izklopite. Hvala lepa.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp8">

               <speaker>DRAGO ŠČERNJAVIČ:</speaker>

               <p>Hvala. Moram reči, da Sindikat državnih organov ima ogromno izkušenj iz pravne pomoči
               članom, organizacijam, bi rekel, le samo v tem zadnjem letu ali pa v teh letih vseh
               nazaj in iz tega vprašanja, ki ste ga uvodoma predsednica postavila, kakšen je obseg
               primerov, ko javni uslužbenec je deležen negativnih odnosov nadrejenih, bi rekel, sta
               lahko dva indikatorja. Eno so ankete, ki so tudi danes v javni upravi tudi anonimne,
               o zadovoljstvu zaposlenih v posameznih delih državni uprave. Drug indikator so lahko
               ugovori, pritožbe, tožbe. Torej to, kar imamo tudi v našem sindikatu podrobno
               evidenco o teh ugovorih, pritožbah in tožbah in kaj se na tem segmentu dogaja. Tretji
               indikator ali pa tudi ključen, je pa seveda tudi razvito socialno partnerstvo v
               posameznem okolju, kjer sindikat je in deluje. Ker moram reči tako. Tam kjer so
               organizacij sindikata, na primer imamo mrežo organizacij sindikatov, ne bom rekel, da
               v vseh okoljih, praviloma in mora tudi organizacija sindikata se kot socialni partner
               naj bi se odzivala in bi se morala odzivati na tovrstne primere nekih negativnih
               odnosov nadrejenih do delavcev in dajati tu tudi na dnevni red in to ne kar tako
               anonimno, ampak, da da na dnevni red, predstavi predstojnika, predstavi pravnika.
               Tudi jaz sem v marsikaterem okolju neposredno sodeloval pri razčiščevanju odnosov med
               delavci in pa med nadrejenimi. V nekaterih okoljih celo, moram reči, je tako prišlo,
               da tudi na pobudo sindikata potekajo danes, ali pa potekajo v nekaterih okoljih tudi
               posebni seminarji. Da pridejo zunaj psihologi in predavajo o medsebojnih odnosih in
               kakšni naj bi bili, ali pa kakšni tudi so in kaj naj bi spremenili.</p>
               <p>Kar zadeva sedaj zdaj, da bi rekel: <q>"Aha. Zdaj pa imamo zelo, posredno se da
               sklepati, neposredno toliko ne."</q> Mar, s področja šikaniranja ali pa mobinga imamo en
               primer tožbe na delovnem-socialnem sodišču v Mariboru. Ena upokojena delavka iz
               državne uprave se je odločila, ko je šla zdaj v <q>"penzijo"</q>, pač, in to zadeva teče.
               Tako da upam, da bo to prvi indikat Slovenije o tej zadevi. Torej preko našega
               sindikata in odvetnikov, ki, s katerimi imamo pogodbe. Kar zadeva te pravne pomoči
               članom in organizacijam. Seveda je, torej tudi mi vodimo evidenco na podlagi našega
               pravilnika o pravni pomoči evidenčnega lista članom sindikata in seveda tudi na
               podlagi poročil, ki jih potem letno sestavljamo. Na primer, če bi samo ilustriral iz
               našega letnega poročila za lansko leto, kar se da marsikaj potem sklepati. Najprej
               seveda koliko je tožb na delovno-socialnem sodišču. Da  grem tako iz vrha dol, je približno v tem trenutku, to
               je tudi poročilo iz javnega pravobranilca, je 300 vloženih tožb na delovno-socialno
               sodišče tukaj v Ljubljani, kjer je pač te tožbe so vloženi in zaostanki časovni tudi
               veliki. Veliki, moram povedati. Kljub našim, mnogokdaj tudi urgencam, tudi preko
               odvetnikov, da se nekatere stvari ali pa tožbe ne rešujejo, tako da tri, štiri,
               petletni ali pa še več letni zaostanki niso nobena izjema. Torej govorim za zadnje
               leto tudi iz poročila pravobranilca, 300 vloženih tožb. Od tega največ pa je tu tožb,
               če bi tako šel po segmentu, iz državne uprave je <gap n="..."/> Saj to sicer ne bom v imenu
               <gap n="..."/><stage>/Nerazumljivo./</stage><gap n="..."/> je precej točk njihovega organa in pa seveda iz Ministrstva za
               obrambo, kjer pa je sindikat ključen v republiški odbor. Te tožbe se, torej to je
               ugovor, pritožba, tožba in je tak krog, ki traja in bi rekel tako, da je proces tako
               dolg, da posameznik, ki je v tem procesu ali pa v tej spirali, bi rekel, reševanja
               teh zadev pa čeprav ima odvetnika pa nuden ves ta naš strokovni servis, dostikrat
               nemočen.</p>
               <p>Vrste pravne pomoči, ki jih dajemo na ravni so mnenja, ugovori, pritožbi, zastopanja
               delavcev v raznih postopkih, zastopanje delavcev v delovnem in socialnem sporu tudi.
               Potem seveda pa imamo pobude Ustavnemu sodišču. Tudi pobudo, ki smo jo dali eno, ali
               pa <gap n="..."/><stage>/Nerazumljivo./</stage><gap n="..."/> Ustavnemu sodišču, zadeva približno 40.000 zaposlenih,
               odziva Ustavnega sodišča že ni več kot eno leto. Več kot eno leto, kljub dvakratni
               urgenci in pa zahtevku. Ustavno sodišče nam je pač odgovorilo, da so nas dali na
               vrstni red, pač čakalni in ko bo zadeva prišla na vrstni red, bodo tudi o tem
               odločali. Po vsebini so pa problemi, torej nepravilno izplačevanje plač, kar zadeva
               to našo pravno pomoč. To so glede ali določitev količnika, plačila razlika plači,
               dodatek, nepravilnost napredovanja, nadomestila, dodatki, prerazporejanja. Skratka
               vrednotenje posebnih obremenitev. Skratka to so po vsebini, ki to zadevajo.</p>
               <p>KO smo seštevali pa statistika je zelo zanimiva. Točno kar je minister Virant rekel,
               bi rekel, hvala bogu, da imamo to komisijo ohranjeno tudi po naši zaslugi. Čeprav je
               bil poizkus, da bi jo ukinili. Ker delavec se lahko v državni upravi, prva stopnja je
               pač predstojnik, druga je komisija, potem gre ven še na delovno-socialno sodišče. Če
               pa seštejem vse, torej pa nimam pregleda nad vsem koliko je na prvi stopnji, imam
               tisto, kar pa imamo, so pa številke res enormne in pa velike. Tako da smo lansko
               leto, za lansko leto ocenili vse spore, ki so v državni upravi, torej to kar imamo po
               naši evidenci, statistiki pa torej, če povežem to s komisijo, tudi drugostopenjsko,
               ki je imela v letu 2007, v letu 2006 1.037 primerov reševanja in če seštejem 300 tožb
               na delovno-socialnem sodišču in če prištejem še 2.500 ali pa skoraj 3.000 ugovorov
               pritožb, zlasti Ministrstvo za obrambo pa če bi še prištel katere organe, potem bi
               prišel do številke, da so delovno-pravni spori približno do 10% zaposlenih zaradi
               delavcev v nekih sporih. Pa nisem vsega navedel. Torej koliko je tega na prvi
               stopnji,  torej nimamo vsega
               pregleda kot sindikat. Imamo pa tisto, kar imamo organizacije sindikata. Nimamo jih
               pa v vseh okoljih. Skratka je to velika številka.</p>
               <p>Moram reči, da je, tukaj citiram eno izjavo iz poročila pravobranilstva, ki pravi
               dobesedno tako: <q>"Da je neodgovorno ravnanje nekaterih predstojnikov v državnih
               organih, ki imajo svojo avtonomno delovno pravno prakso in se ne odzivajo."</q> Skratka,
               tudi ko so že judikati narejeni. To iz poročila javnega, pravobranilstva, torej tudi
               izhaja. To pomeni, da je v mnogih okoljih v javni upravi, da so ta avtonomni
               delovnopravna praksa si nekateri po svoje krojijo. Tako je in tako, mislim, tako je
               in zdaj seveda si pa lahko predstavljam, moč, nemoč. Moč delodajalca, nemoč delavca,
               potem pa če še ni sindikata pa ni dobrega odvetnika, seveda je delavec v veliki
               nemilosti in lahko bi rekel zdaj temu odnosu <gap n="..."/><stage>/Nerazumljivo./</stage><gap n="..."/>, da gre v mnogih
               teh okoljih tudi včasih tudi <gap n="..."/> Torej težko je to dokazati. Ampak na naših sejah,
               konferencah pride do <gap n="..."/><stage>/Nerazumljivo./</stage><gap n="..."/> ocenjujemo to delovno pravno prakso
               nudenje pomoči, kaj se dogaja, kakšna je klima, kakšni so odnosi, kaj se dogaja na
               tej posameznih elementih tudi do elementov šikaniranja zaposlenih.</p>
               <p>Res je to, ko gledam te številke, te podatke pa tudi za nazaj, je to zaskrbljujoče
               za naš sindikat in tudi glede, torej koliko je tega. Mislim, da je teh ugovorov,
               pritožb, tožb glede na vse kar je preveč in da je preveč teh sporov. Kljub temu, da
               ni naš cilj, sindikata ni, da bi cilj bil, da bi teh sporov bilo manj. Seveda je pa
               to tako odvisno od delodajalca predstojnikov služb, ki to neke stvari vodijo,
               rešujejo, torej kako na tem segmentu pač delujejo. Toliko. Če
               želite, tudi komisiji, lahko pošljem to našo poročilo, ki združuje vse te elemente za
               nekaj let pa tudi nekatere primere anonimnih anket o zadovoljstvu delavcev v
               posameznih segmentih državne uprave. Toliko.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp9">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospod Ščernjavič. Pa bi se priporočali za dokument o katerem ste
               govorili. Vprašujem še druge vabljene ali želi kdo besedo k tej točki, vabljene?
               Izvolite, boste potem v razpravi, če dovolite, ker tu imamo samo še enega od
               vabljenih zapisanega. Zdaj pa pričenjam razpravo poslank in poslancev in vprašujem
               ali želi kdo razpravljati na to točko dnevnega reda? Izvolite gospod Rugelj.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp10">

               <speaker>BOJAN RUGELJ:</speaker>

               <p>Hvala lepa. Lep pozdrav vsem. Vidim, da je udeležba kar močna. Očitno je tematika
               zanimiva.  Mislim, da bomo
               težko preprečili te konflikte med zaposlenimi in njihovimi nadrejenimi, če tako
               rečem, to je zelo težko preprečiti. Moramo pa res ustvariti neke inštrumente, da se
               bo to dalo reševati. In tu v tem primeru je gospod Golob že sam povedal, da vidi
               ključen problem v sodstvu, v sodnih zaostankih. In na to opozarjamo tu že kar hudo
               dolgo. In tudi sam imam kar nekaj izkušenj s temi sodišči, ko včasih sprejmejo tako
               čudne odločitve, da jih človek kar ne razume, in potem padejo na drugih stopnjah, pa
               se spet vračajo, pa spet, čas pa teče. Prava katastrofa je, da se nek tak problem
               vleče toliko časa, resnično. In mogoče, gospod Golob, če bi vas zdajle vprašal, če si
               zaslužijo kakšno povišanje plač, ne vem, kakšno bi bilo vaše mnenje; verjetno, da bi
               bilo treba še komu kaj vzeti.</p>
               <p>Je pa res tudi to, kar je gospod minister Virant omenil, javni sektor, gospodarstvo.
               Verjetno iz gospodarstva ni toliko tega slišati. Ne vem, ampak vemo, tam je nekoliko
               drugačen sistem. Zagotovo pa bi tam tudi bilo, v kolikor bi bilo tam podobno
               razmišljanje, kot je tu. Tako da mislim, da je seveda gospod Golob le dosegel svojo
               pravico na koncu koncev. Zdaj seveda še ni zaključena zadeva, ampak vsaj na sodišču,
               zadeva gre naprej. Res je pa žalostno to, in še enkrat bom povedal, da se ena zgodba
               toliko časa vleče. In toliko zgodb, koliko časa je to, če bi to vse skupaj sešteli!
               Ob predpostavki, da imamo največ sodnikov na število prebivalcev v Sloveniji v
               Evropski uniji. In tudi vem, koliko jih mi potrjujemo tu v parlamentu na novo, ampak
               ti ne nadomeščajo samo tistih, ki gredo v pokoj ali pa stran, povečujemo število
               ravno zaradi teh sodnih zaostankov. Povečujemo proračun, ravno zato, da bi te sodne
               zaostanke hitreje odpravili. In tu bo treba resnično začeti, zgleda, bolj sistemsko
               delati ali kaj. Jaz sem gospoda Šturma enkrat vprašal, kaj je to toliko teh sodnih
               zaostankov. Ja, je rekel, saj se tudi največ tožimo Slovenci. In zgleda, da je to
               tudi nekaj resnice na tem. Hvala lepa.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp11">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. No, sama bom razpravljala, potem pa vidim kolegico Širco tudi, da se želi
               vključiti v razpravo.</p>
               <p>Jaz bi želela vrniti razpravo k točki dnevnega reda, to pa je položaj javnih
               uslužbencev prijaviteljev nepravilnosti. Sama vidim izvirni problem v kršitvi, ki je
               osnova. Drugo so potem postopki, ki so dovolj natančno definirani ali upoštevani ali
               tako, kot je v tem konkretnem primeru bilo mogoče ugotoviti, da gre za problem, s
               katerim smo na splošno soočeni. Seveda pa moj namen ni razpravljati proti sodnikom,
               ampak je moj temeljni problem vprašati se, ali so javni uslužbenci v takem položaju,
               v kakršnem so, motivirani za to, da delujejo v javnem interesu in tvegajo konflikt s
               svojim predstojnikom takrat, kadar zaznavajo jasna znamenja nepravilnosti ali celo
               nezakonitosti.</p>
               <p>Če izhajam s stališča funkcionarjev, najvišjih funkcionarjev, potem so se ti s
               prisego v Državnem zboru in tudi  s podpisom kodeksa zavezali k spoštovanju zakonitosti in
               ustavnosti. Potem sploh ne bi smelo biti, če bi bili na ravni idealnega, ne bi smelo
               biti nobenih problemov takrat, kadar najvišji funkcionarji zaznavajo, da se je
               zgodilo nekaj, kar posega v javni interes in je nezakonito, in bi morali zaščititi
               tistega, ki se je postavil v bran javnega interesa. Ampak kot rečeno, slišali smo, da
               je primerov, ko se to ne zgodi, vendarle znatno število, tistih, ki so prijavljeni in
               zaznani, nihče pa ne pozna sivega polja neprijavljenega.</p>
               <p>In ko sem razmišljala s tega stališča, pa tudi bila takole pozorna na gradivo, o
               katerem je lahko vsak, ki je prebral gradivo za to točko dnevnega reda, poučen, to je
               sklicevanje na kodeks javnih uslužbencev, in ko sem brala ta kodeks javnih
               uslužbencev, s stališča prijavitelja nepravilnosti, sem ugotovila, da je kodeks samo
               pisan s stališča, kaj mora javni uslužbenec delati. Recimo, tu piše tako v 2. členu:
               <q>"Vsak javni uslužbenec je dolžan storiti vse potrebno, da se ravna po določbah tega
               kodeksa."</q> In potem je v 3. členu tudi napisano: <q>"Ta kodeks je namenjen tudi
               seznanitvi javnosti z ravnanjem, ki ga ima pravico pričakovati od javnih
               uslužbencev."</q> Jaz torej imam pravico pričakovati od javnih uslužbencev, da bodo
               opozarjali na nepravilnosti in nezakonitosti. In ko berem še naprej, je seveda tudi
               izrecno zapisano, da mora biti varovano človekovo dostojanstvo. Je tudi govora v 5.
               členu o tem, kako mora predstojnik ravnati z drugimi javnimi uslužbenci in s
               podrejenim osebjem. Torej, kodeks tudi predstojnikom nalaga spoštovanje človekovega
               dostojanstva in tudi določil tega kodeksa.</p>
               <p>No, posebej sem bila pa pozorna na 12. člen tega kodeksa, ker je z današnjo točko
               dnevnega reda posebej povezan, to je prijava nezakonitega ravnanja. In če to
               preberemo, potem bi, seveda če bi stvari, znova pravim, tekle idealno, bi moralo biti
               sporov zelo malo. Jaz pa se spomnim, da je v javnosti bil dosti bolj odmeven tisti
               del tega kodeksa, ki je govoril o tem, da mora biti javni uslužbenec lojalen do
               delodajalca. In zame je to lahko v konfliktu s tistim, kar kodeks nalaga tudi javnemu
               uslužbencu prijavitelju nepravilnosti in nezakonitosti. Celo vemo za primer, kako je
               bilo sklicevanje na lojalnost kot prva in edina naloga javnega uslužbenca poudarjeno.
               In jaz seveda s takim pogledom na stvari ne morem soglašati. Ali je potem bilo pri
               prevzemanju tega kodeksa iz priporočil Sveta Evrope kaj takega,  kar je zadevo vendarle postavilo v drugačno
               sobesedilo, ne bom razpravljala in domnevala. Ampak vsekakor bi vsaj na prvo določilo
               posebej opozorila: <q>"Javni uslužbenec, ki meni, da se od njega zahteva ravnanje, ki je
               nezakonito, nepravilno ali neetično in pri katerem gre za delovanje, ki ni v skladu s
               tem kodeksom, mora to prijaviti v skladu z zakonom."</q> Gre celo za neetično, torej gre
               vendarle za zelo široko polje nepravilnosti, ki ne vključujejo samo nezakonitosti. In
               zato se mi zastavlja vprašanje, ali je prijavitelj nepravilnosti v skladu s tem 12.
               členom kodeksa o javnih uslužbencih res motiviran za to, da prijavi tako dejanje. Pa
               se v tem primeru ne mislim ukvarjati z dolgotrajnimi sodnimi postopki, pač pa gre moj
               razmislek v tisti smeri, o kateri je govoril gospod Ščernjavič - ali so tudi
               delodajalci tisti, ki so v tem primeru predstojniki tisti, ki so sposobni takega
               prijavitelja nepravilnosti obravnavati na način, ki bi bil razrešljiv na tej prvi
               stopnji, preden pride do pritožbenega organa. Če razmišljam v skladu s prizadevanji
               pravosodnega ministrstva in pravosodnega ministra dr. Lovra Šturma, potem bi rekla,
               da bi morali te prve poti ubirati pogosteje in učinkoviteje. Ampak jaz nisem naivna
               in ne verjamem, da tisti, ki bi sam bil tu predmet ugotovitve ali subjekt ugotovitve,
               da je ravnal napak, ko je od uslužbenca zahteval nedopustno ravnanje, da bo pa zdaj
               kar naenkrat doživel preobrat v svojem načinu sprejemanja in bo prijavitelja
               obravnaval tako, da se mu bo celo zahvalil, da ga je ta prijavitelj opozoril na
               nepravilnost in preprečil kakšno večjo škodo.</p>
               <p>To je to polje, o katerem bi govorila. Zato sem, ko sem se pripravljala na to sejo,
               pripravila tudi predlog sklepa, ki ga dajem članicam in članom komisije v razmislek
               in razpravo. Je popolnoma benevolenten in upam, da ga boste podprli, govori pa tako:
               Komisija za peticije ter za človekove pravice in enake možnosti poziva Vlado, da
               sprejme ukrepe, s katerimi bo zagotovljeno izvajanje kodeksa javnih uslužbencev.
               Hkrati naj preuči, s katerimi ukrepi bo zaščitila uslužbence prijavitelje
               nepravilnosti oziroma nezakonitega ravnanja. Pravim, da je to benevolenten sklep,
               zaradi tega, ker tudi iz primera, ki je povod za to točko ali kot tisti, ki nam je
               omogočil, da se o teh stvareh pogovarjamo, je videti, da kljub pravnomočnim
               dokumentom rešitve niso v skladu s pričakovanji po spoznani napaki, ki je bila
               storjena. Govorila sem, kot vidite, zelo nevtralno in zelo blago, ampak to, kar pravi
               minister Virant, ki odkimava - saj tudi pričakujem, da bo tako, ker  ukrepi bi bili potrebni, razmislek o tem bi
               bil potreben zaradi tega, ker, poglejte, to naslednje kar se dogaja, ko minister ni
               storil ničesar, da bi napako popravil je na drugi stopnji zdaj v postopku sicer še
               ugotovljeno, da je pa stvar subjektivne presoje ali se je posamezniku storila krivica
               ali ne. Jaz se vprašujem kako bi bila stvar obravnavana in kako bi kariera
               posameznega državnega uradnika tekla, če ne bi opozoril na napako. Verjetno se s
               takšnimi zadevami ne bi srečeval enako kot verjetno v javnosti ne bi bili
               problematizirani postopki tudi sindikata recimo, nedavno tega smo v javnosti tudi
               slišali, da je sindikat bil kriv za to, da so nekatere stvari z Ministrstva za
               zunanje zadeve prišle v javnost in da so se obravnavale na način kakor se ne bi
               smele. Jaz ne vidim kakšnih posebnih možnosti, da bi se zadeve uredile in ker Vlada
               nenehno zagotavlja, da mandat traja do naslednjih volitev, se mi tudi zdi smiselno
               predlagati tak sklep, ker bi Vlada v skladu s svojimi drugimi dobrimi namerami lahko
               kaj konkretnega storila tudi v tem primeru. Zdaj pa dajem besedo kolegici Majdi
               Širca. Izvoli.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp12">

               <speaker>MAJDA ŠIRCA:</speaker>

               <p>Hvala lepa. Jaz bi bila rada dolga, pa ne bom zaradi tega, ker je prisotnost široka
               in zagotovo bo smiselno in dobro slišati tudi tiste, ki so danes tukaj prisotni ob
               tej točki. Kakorkoli že, ne samo kot članici, ampak tudi sicer se je na mene obrnilo,
               pa tudi na kolege in kolegice, ogromno ne samo delavcev javnih službah, ampak tudi
               zunaj, ki ne vedo več kaj bi naredili v primeru šikaniranja, nadlegovanja in
               nepravilnosti, ki se jim dogajajo na delovnem mestu in posledično tudi potem, ko
               sprožijo postopke, če jih sprožijo, ustrezne postopke. Tega je ogromno in jaz ne
               dvomim v statistko, ki ste jo navedli, spoštovana gospa predsednica, ki ste jo
               povzeli po podatkih, ko naj bi bilo približno 40% vseh delavno aktivnih prebivalcev
               izjavilo da je na svojem delovnem mestu podvrženo psihičnim pritiskom, 20% pa jih je
               izpostavljenih nadlegovanju, zmerjanju in šikaniranju oziroma psihičnemu nasilju in
               80% tistih, ki pravijo, da so preobremenjeni na delovnem mestu, ampak o teh danes ne
               govorimo ali pa se mogoče tudi ti skrivajo znotraj nezadovoljstev. Problem tistih
               ljudi, ki so nezadovoljni in ki se jim dogajajo krivice oziroma  nedopustna šikaniranje, seveda je v tem, da ko
               jih izrazijo in ko se spustijo v to kalvarijo sodnih in drugih postopkov pridobijo
               nek pridah, ki smo ga danes že slišali nekje med vrsticami, da gre za nezadovoljneže,
               da gre za ljudi, ki iščejo mogoče celo za svojo lenobo ali nepravilnosti neke
               satisfakacije na nepravih mestih. In tak pečat se je zgodil tudi tistim ljudem, ki se
               še danes nekako bojujejo s takšnimi in drugačnimi mlini in so na cesti. Omenim, kot
               tipične tri primere, naj omenim tipični primer javnega uslužbenca v kobilarni Lipica,
               ki je zaradi javnega opozarjanja, ki je zagovarjalo stališče z njegove lastne stroke,
               to se pravi varstva naravne in kulturne dediščine, bil takoj vržen na cesto ali
               kmalu, skratka vržen na cesto zaradi tega, ker je zagovarjal tisto kar bi moral
               zagovarjati javni interes, to se pravi varstvo dediščine in zaščite le te. Naj omenim
               primer direktorice filmskega sklada, ki je bila vržena na cesto tudi zaradi tega, ker
               je opozarjala o evidentnih in skoraj že dokaznih nepravilnosti oziroma ker si je
               dovolila zelo blago izraziti nezadovoljstvo z osnutkom predloga zakona o katerem
               ministrstvo ni želelo diskutirati oziroma ga je v javno diskusijo vrglo na spletno
               stran samo to, da je dalo civilni in strokovni družbi 10 ubogih ali 14 dni za
               amandmajske ne pa konceptualne pripombe.</p>
               <p>Naj omenim druge primere, ampak glede na to, da se lahko omejim na tiste, ki so
               prišli pravzaprav na Komisijo za peticije oziroma ste vi člani komisije tudi
               seznanjeni, ki ponazori največjo stisko ljudi, ki se bojujejo ali pa ki spregovorijo,
               saj problem je v tem, da ljudje ne spregovorijo, gospod Virant, ali pa da se bojijo
               spregovoriti, ker problem njihovega glasu je v tem, da ga lahko dosežejo sankcije in
               to je ves ta krog zaprti, ki se dogaja, ko spregovori nekdo, ko se posluži določenih
               postopkov, potem se spusti v boj, kjer izgublja običajno in tudi zaradi tega se zelo
               malo ljudi spušča v boj in potem jih poslušamo mogoče bolj za vogali kot v javnih
               diskusijah. Ampak, tisti, ki opozarjajo v javnih diskusijah, imam primer, gospa
               Potrata, vi ste postavili ministru Virant enkrat že poslansko vprašanje v tem
               primeru, gre za uslužbenko z nazivom sekretarke na Ministrstvu za delo, ki v bogati
               dokumentaciji izkazuje načine kako je bila neuspešna pri iskanju pravice recimo temu
               oziroma boljših možnosti dela na svojem delovnem mestu.  In glede na to, da pravite, da ste zelo veseli, da
               vaša inšpekcija za sistem javnih uslužbencev deluje dobro, naj vas opozorim, da vsa
               ta dokumentacija, ki je prišla v primeru te gospe na inšpekcijo za sistem javnih
               uslužbencev, je bila zavrnjena zaradi prezasedenosti inšpektorata oziroma inšpekcije
               ter zaradi tega, ker se ni sprijaznila z utemeljitvijo omenjene osebe, ki je svoj
               primer razlagala kot primer mobinga. Inšpekcija pa pravi, da je po njenem
               razmišljanju mobing le nadlegovanje, ki temelji na osebni okoliščini, in recimo, na
               tak način se je izognila hitremu ali sploh obravnavanju te problematike.</p>
               <p>Ampak da bi mogoče bolje vedeli, recimo, za kaj gre pri takih tipičnih, mislim, da
               je to vzorec tipičnega nadlegovanja oziroma nepravilnosti na delovnem mestu, naj
               naštejem primere, ki zajemajo to psihično nasilje najbrž oziroma nepravilnosti
               oziroma mobing. Zajeti so v točkah kot: onemogočanje napredovanja na delovnem mestu,
               s tem tudi onemogočanje v plači, poskus onemogočanja napredovanja v nazivu, povezano,
               šikaniranje na način, ko prizadeti ne dobi več novih delovnih nalog, odvzem nalog in
               delovnih obveznosti, dodeljevanje nalog pod nivojem klasifikacij, skratka, dobijo
               neko delo, ki ni primerno njihovi izobrazbi oziroma izkušnjam. To se pravi,
               dodeljevanje nesmiselnih, neizvedljivih nalog, siljenje k opravljanju nalog, ki
               negativno vplivajo na samozavest, omejevanje možnosti komuniciranja, pridobivanja
               podatkov in vključevanja na sestanke, izmenjava podatkov, nadrejeni onemogoča,
               recimo, pridobivanje informacij, strokovna izolacija, žrtev si ne more več izmisliti
               delovne naloge zase, skratka, omejen je v svoji lastni iniciativnosti. Strokovno
               ignoriranje, se pravi, nevključevanje v informacijski tok in v reševanje ter soočanje
               z delovnimi nalogami. Prepoved pogovora s šikaniranjem s strani sodelavcem,
               obrekovanje za hrbtom, stalna kritika dela, ki znižuje samozavest, splošna ignoranca
               in tako naprej.</p>
               <p>No, recimo, ta primer ni bil tako ugodno rešen, kot ste, gospod Virant, dejali, da
               se pritožbe pri vas rešujejo zelo uspešno ali pa vsaj, da se poskušajo uspešno
               reševati, kajti prizadeta ni dobila odgovorov, tisti pogovori, ki so bili, so bili
               neuspešni. In iz vse dokumentacije, ki je priložena, se kaže, da bi morali biti bolj
               uspešni.</p>
               <p>Drugi primer, ki smo ga dobili tudi vsi člani in članice komisije za človekove
               pravice, enake možnosti in peticije, je primer uslužbenke v Primorskih novicah, ki ni
               bila javna uslužbenka; tisti, ki ste prebrali to dokumentacijo, veste, da je bila na
               cesto vržena že leta 2006, da je postopek na sodišču. Ampak tisto, kar omenjena oseba
               opozarja, je pa to, in je opozorila tudi gospo ministrico Cotmanovo, da že več kot
               leto dni čaka podatke o opravljenem delu inšpekcije za delo. Kaj in na kakšen način
               je, recimo, inšpekcija za delo ukrepala, ni več kot leto dni dobila nobene povratne
               informacije. Kljub temu, da je prosila, večkrat intervenirala  in tako naprej. Ampak, recimo, v omenjenem
               primeru so se pa vendarle tisti, ki so se hoteli, ukvarjali z njenim primerom, ker
               so, recimo, najeli detektiva za to, kam med bolniško, ki je bila taka bolniška, ko je
               lahko se prosto gibala, hodi in kaj med tem počne.</p>
               <p>Skratka, hočem reči, da verjamem v številne primere, ki ne bodo rešeni ali pa vsaj
               kaže, da ne bodo rešeni ali odrešeni s tem, ko se je spremenil zakon o delovnih
               razmerjih, ki je uvedel postavko mobinga. Kajti kot sledimo, tudi ta definicija
               mobinga je tako ohlapna, da se z njo še ne znajo ali ne znamo soočiti. Zato
               pozdravljam to diskusijo in pozdravljam tudi bolj poglobljeno obravnavo tistih
               primerov, ki jih vsaj ta komisija dobiva. Kot že rečeno, pa verjamem, da se ljudje
               bojijo, ker vedo, da tisti, ki so šli v postopke, in tisti, ki so javno spregovorili,
               jih je več ali manj dosegla določena kazen, zdaj so dolgo časa brez dela, brez
               dohodkov in v postopkih, ki se resda vlečejo, ampak so tudi zelo vprašljivi njihovi
               izteki. Hvala lepa.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp13">

               <speaker>PREDSEDNICA MAG. MAJDA POTRATA:</speaker>

               <p>Hvala lepa kolegici Širca. Zdaj, ker ne vidim, da želi kdo od poslank in poslancev še
               razpravljati, dajem besedo gospodu Kosu najprej in potem gospodu Golobu.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp14">

               <speaker>DRAGO KOS:</speaker>

               <p>Hvala lepa, gospa predsednica. Dovolite mi, da se najprej opravičim, ker sem prej
               tako napadel, sem mislil, da smo že na vrsti.</p>
               <p>Moram reči, da je ena od nalog Komisije za preprečevanje korupcije tudi spremljanje
               pojava, o katerem se danes pogovarjate na tej komisiji, sicer omejeno na prijavljanje
               korupcije, ampak vendar, saj pravila, ki veljajo za prijavljanje korupcije in zaščito
               tistih, ki prijavljajo korupcijo, so v bistvu enaka kot za tiste, ki prijavljajo vse
               druge oblike nepravilnosti. Dovolite mi tudi kratek presek tega, kar danes v
               Sloveniji na tem področju velja. Pravice in dolžnosti javnih uslužbencev, kar se tiče
               prijavljanja nepravilnosti, so v naši zakonodaji dosti dobro zapisane. Seveda,
               problem je, ker nespoštovanje kodeksa s strani ravnanja javnih uslužbencev ni
               sankcionirano z ustreznimi disciplinskimi kaznimi, kjer bi bil zakon o javnih
               uslužbencih sprejet za kodeksom, se pa sklicuje na kodeks, ki bo sprejet po tem
               zakonu. Tako da v bistvu nekega zelo učinkovitega izvajanja tega kodeksa zaenkrat ni
               zagotovljenega. Delno o tem govori tudi zakon o kazenskem postopku, ki določa, da
               morajo vsi državni organi in organizacije z javnimi pooblastili naznaniti kazniva
               dejanja, o katerih so obveščeni ali kako drugače izvedo pri opravljanju svoje službe.
               Moram reči, da je kadrovska služba za pritožbe temu dodala zelo pomemben prispevek,
               ko je odločala v zdaj že notoričnem sporu Simič-Perič, kjer je rekla, da ta dikcija
               ne pomeni samo tega, da morajo državni organi kot takšni, se pravi, s podpisom
               predstojnika in pečatom institucije, ampak da velja, da se ta obveznost nanaša tudi
               na tiste, ki so zaposleni v državnih organih, kar pomeni v bistvu za vse, ki delajo v
               javnem sektorju. Tako da ta del je kolikor toliko urejen.</p>
               <p>Seveda, strinjam se tudi z ministrom Virantom, ki je rekel, da je urejena tudi
               zaščita prijaviteljev, ampak z dvema omejitvama. Ta zaščita je zelo formalna, kar
               dokazuje tudi primer gospoda Goloba, ampak seveda to ni krivda zakonodajalca, krivda
               je v tem, ker je postopki tako zelo dolgo tečejo. In druga omejitev, ki je pa še
               dosti hujša, je pa ta, da ta zaščita velja samo za primere, kjer ima šikaniranje neko
               pravnoformalno obliko. Tam, kjer nima pravnoformalne oblike, seveda so delavci
               absolutno in popolnoma nezaščiteni. Ni ga predpisa, tudi če upoštevamo te določbe
               zdaj v ZDR-ju o mobingu, je vprašanje, kako bo ta zaščita sedaj urejena. Moram reči,
               da mi na komisiji spremljamo predvsem primere tako šikaniranja prijaviteljev
               korupcije kot tudi mobinga na splošno. Te številke zaenkrat niso velike, gibljejo se
               tam do deset, ampak po naše bolj zaradi tega, ker na srečo zelo malo ljudi ve, kdo so
               tisti, ki prijavljajo korupcijo. V nekaterih primerih so pa vendarle bili znani tudi
               predstojnikom organov, ki so se potem znašali nad temi javnimi uslužbenci.</p>
               <p>Primer gospoda Goloba je bil prvi takšen, s katerim se je srečal prej že urad in
               potem tudi naša komisija. Na žalost, ker je bila komisija ustanovljena leta 2004,
               dogodki v Zagrebu so se dogajali pa pred tem, seveda komisija o tem ni mogla nič
               reči. Smo pa sledili pobudi gospoda Goloba, pa tudi zahtevam mednarodnih konvencij,
               in smo poskušali, spisali smo zakonski tekst, ki je težil k temu, da bi uredil
               zaščito prijaviteljev korupcije. Ta tekst je bil posredovan parlamentu lanskega
               oktobra  kot del zakona o
               integriteti v javnem sektorju, ki pa je pogorel pri prvem branju. Seveda, ta del bi
               se dal uporabiti tudi za vse druge oblike zaščite prijaviteljev, ker, prvič, ne sledi
               samo formalnim, formalnopravnim oblikam šikaniranja, in drugič, vzpostavlja tudi
               sistem, po katerem bi bil delodajalec dolžan vsakemu takemu prizadetemu delavcu
               plačati ustrezno odškodnino. Tako da ker je bil pač zakon zavrnjen v prvem branju,
               tega seveda nimamo urejenega. In se strinjam s tem tudi, kar ste rekli, da bi mogoče
               pa vendar veljalo razmisliti o tem, da bi generalno poskušali sprejeti neke ukrepe,
               da bi se vendarle zaščitili ljudje, ki prijavljajo ne samo korupcijo, ampak tudi
               ostale nepravilnosti.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp15">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Izvolite, gospod Golob.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp16">

               <speaker>PETER GOLOB:</speaker>

               <p>Hvala lepa, gospa predsednica. Najprej bi se obrnil na to, kar je prej minister
               Virant govoril o tem, da je sedanji sistem pritožb za komisijo za pritožbe učinkovit.
               Ni. Dal bom samo za primer, recimo, s strani Ministrstva za zunanje zadeve, kdo je
               bil imenovan v to komisijo, da odloča, recimo, o pritožbah, kot je moja - gospod
               Graseli. On je bil človek, ki je konkretno v takem primeru opravil kršitev. On je od
               mene zahteval, da makedonski državljanki v nasprotju z zakonom o tujcih izdam vizum,
               čeprav bi ona morala dobiti na upravni enoti v Mariboru dovoljenje za bivanje. Torej,
               tak človek, ki je to naredil, je s strani MZZ<gap n="..."/> <stage>/izgovarja nerazločno!/</stage> to komisijo,
               da bo odločal, recimo, o pritožbah nas, javnih uslužbencev. Vidite, da je skregano z
               logiko, ne?</p>
               <p>Drugo. Čeprav ta komisija obstaja, za pritožbe, ampak še vedno s tem ne rešimo
               problema dolgotrajnosti reševanja spora. Jaz, recimo, grem na to komisijo, komisija
               mi zavrže, spet pridem na redno sodno pot, ki traja šest let ali celo več. In tu je
               to ozko grlo, ki bi ga morali urediti. To nenazadnje, veste, je že v prejšnjem sklicu
               Državnega zbora predlagal Odbor za notranjo politiko. In je Vlada celo sprejela
               sklep, v katerem je naložila Ministrstvu za notranje zadeve in Ministrstvu za
               pravosodje, da to področje zakonsko uredita. Zdaj gospod Kos pravi, da so oni to
               poskušali narediti, ampak vam pravim, že prej je bilo to naročeno, naj se naredi, že
               štiri leta nazaj. Pa vidimo, da smo po enem mandatu še vedno na isti stopnji, kot smo
               bili pred štirimi leti, kar je škoda.</p>
               <p>Jaz bi tudi predlagal ministru Virantu, da si malo pogleda literaturo drugje v
               tujini, kako imajo to urejeno. Vi imate celo morje teh <q>"whistleblower protection
               act"</q>. In tam so lepo urejeni principi, kako se lahko zaščiti prijavitelja.
               Nenazadnje, veste, moram opozoriti, da to ne velja samo za javni sektor, imate tudi,
               recimo, področja, na primer, letalsko prevozništvo. Tam je zelo važno, da se tiste,
               ki tam delajo v tej panogi, zaščiti, ko prijavijo, recimo, neko šparanje pri
               varnostnih ukrepih ali kaj takega; tu se rešuje življenje s tem. Zato je zelo važno,
               da se ne samo za javne uslužbence, ampak da bi se širše to uredilo. Da bi se vsakega,
               ki opozori na nepravilnosti, učinkovito zaščitilo.</p>
               <p>Pa še, kar se tiče te ureditve v zakonu o javnih uslužbencih. Tam notri piše, da naj
               te predstojnik zaščiti pred šikaniranjem. Vi veste, da je to totalen nonsens. Ne bo
               nekdo, ki ga prijavim, recimo, da njegovo ministrstvo krši zakonodajo, ne bo on mene
               šel zaščitit. Tako da vsekakor ta norma je brez učinka. Hvala lepa.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp17">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. No, posebej naj poudarim, da<gap n="..."/> <stage>/Oglašanje v ozadju./</stage></p>
            </sp>
            <sp xml:id="SDT4-KZPTZČPIEM-Redna-034-2008-04-18.sp18">

               <speaker>PETER GOLOB:</speaker>

               <p>Se opravičujem, samo še<gap n="..."/> Se opravičujem, gospa predsednica.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp19">

               <speaker>PREDSEDNICA MAG. MAJDA POTRATA:</speaker>

               <p>Dovolite, da svojo misel dokončam. Lepo bi vas prosila, da upoštevate, da govorimo
               samo o javnih uslužbencih in da na področje zasebnega ne segamo, zaradi tega, ker
               nimamo primerov take narave in je to predmet druge točke. Ne bi rada zdaj širila še
               na drugo. In tudi dodala bi, da skušajmo o stvari vendarle razmišljati s stališča,
               ali imamo  izčiščene vse poti
               in v resnici tudi implementiramo zakonodajo, ki je, da se stvari ne zanemarjajo ali
               skrivajo. Zaradi tega ker, poglejte, v kodeksu ravnanja javnih uslužbencev nenazadnje
               piše tudi to, da se je Vlada Republike Slovenije zavezala, da bo kodeks smiselno
               uporabljala tudi za ministre in druge funkcionarje. Jaz imam tukaj tudi pismo člana
               izvršnega organa sindikata slovenskih diplomatov, ki govori o tem kako se je sindikat
               obrnil na Ministrstvo za zunanje zadeve in opozoril na razmere, ki na ministrstvu
               vladajo pa ni zaznati kakšne prijaznosti ali razumevanja za to. Ničesar drugega nismo
               slišali, razen tega, da je bilo sindikatu celo pripisano, da se je na napačen način
               vključil v reševanje odtekanja informacij iz Ministrstva za zunanje zadeve. Tako da
               bi prosila, upoštevajmo to, da vendarle imamo pred seboj točko, ko hočemo razmišljati
               stališča zaščite prijaviteljev nepravilnosti in ali je res storjeno vse. Jaz sicer
               lahko rečem, da je Ministrstvo za javno upravo ob nekaterih stikih in nekaterih
               dopisih kazalo razumevanje za naše vloge in primere in nam tudi odgovorilo, ker
               včasih se zgodi tudi, da moramo urgirati za odgovore. Ampak vendarle. To ni dovolj,
               ker primeri pa vendarle ostajajo. Primer diskriminatornega ravnanja, o katerem je
               govorila kolegica Širca, se lahko obravnava ali kot primer trpinčenja, ali pa celo
               kot primer še hujše kršitve. To je diskriminacije zaradi narodnosti ali drugih
               osebnih okoliščin, kjer je čisto konkretno šlo. Tako da jaz mislim, da so problemi
               zelo resni in Slovenija se je zavezala, da bo na tem področju kaj storila in tisto
               kar mene zanima je ali smo pripravljeni res kaj konkretnega narediti. Gospa varuhinja
               človekovih pravic, Zdenka Čebašek Travnik je želela besedo. Izvolite.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp20">

               <speaker>ZDENKA ČEBAŠEK TRAVNIK:</speaker>

               <p>Hvala za besedo. Rada bi povedala, da je v letnih poročilih varuha človekovih pravic
               že v letih 2005 in 2006, torej pred mojim mandatom bilo zaznano in potem tudi
               posredovano Državnemu zboru, da je to vprašanje aktualno in leta 2005 je bilo
               zapisano, da se je zastavilo širše vprašanje načina pravnega varovanja oseb oziroma
               prič, ki pristojne organe opozorijo na neko nepravilnost in nezakonitost in da je
               njihovo razkritje običajno v javnem interesu. Vse to, kar smo danes slišali, je v
               varuhovem poročilu 2005 bilo zapisano in v varuhovem poročilu za leto 2006, ki sem ga
               pa jaz že predstavljala v Državnem zboru pa smo ponovno pozvali, da bi Državni zbor
               sprejel oziroma, da bi, to smo napisali, da bi bilo treba v Sloveniji z zakonom bolje
               zaščititi tiste, ki se obračajo na razne državne organe zaradi dejanskih ali le
               domnevnih nepravilnosti in da je to eden od predlogov varuha, ki pa se še ni
               realiziral oziroma ni šel v smeri konkretnih predlogov. Bi pa rada povedala glede teh številk in ljudi, ki se
               nekako zatečejo po nasvet ali pomoč k varuhu. Pri nas število tudi s strani javne
               uprave narašča. In zgodbe so sila neprijetne. Ti trije so se pač javno izpostavili,
               veliko je takih, ki se nočejo predstaviti niti varuhu, ali pa se predstavijo varuhu
               ob predpostavki zaupnosti postopka. In to število narašča. In o tem smo govorili tudi
               nedavno na strokovnem srečanju Republiškega inšpektorata za delo. In o tem pišem tudi
               v letnem poročilu za leto 2007.</p>
               <p>Torej, na tem mestu znova pozivam, da se zakonsko bolje uredi varovanje
               prijaviteljev nepravilnosti, ravno v tem smislu, kot ste vi že nakazali, gospa
               Potrata, da gre predvsem za ta odnos med prijaviteljem in njegovim nadrejenim, ki bi
               se naj v smislu kodeksa javnih uslužbencev ustrezno odzval na prijavo nepravilnosti.
               Hvala lepa.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp21">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, dr. Zdenka Čebašek Travnik. Gospod Golob, stavek ste še hoteli dodati,
               izvolite.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp22">

               <speaker>PETER GOLOB:</speaker>

               <p>Najlepša hvala. Se opravičujem za prej, ko sem vskočil v besedo.</p>
               <p>Glejte, hotel sem samo še nekaj opozoriti. Preden se gre v neko širšo sistemsko
               urejanje, zakonsko, tega področja, bi se dalo nekaj zelo hitrega in učinkovitega
               narediti. Prva stvar, da bi lahko minister za javno upravo, recimo, uredil, da bi še
               kako inšpektorico za sistem javnih uslužbencev dobili, ker ena sama za cel javni
               sektor, ne vem, če je to resno. Poglejte, recimo, koliko je inšpektorjev za delo v
               Sloveniji, v primerjavi proti eni inšpektorici. Morate tudi vedeti, da po zakonu o
               javnih uslužbencih ima inšpektor za javne uslužbence kar pristojnosti. Lahko, recimo,
               nezakonit akt, ga lahko on odpravi. Tako da javnemu uslužbencu ne bi bilo treba
               hoditi na sodišče se pravdat, ker bi lahko že on to uredil, če bi hotel.</p>
               <p>Druga stvar, kar se tiče samih sodnih postopkov, bi pa lahko uredili prednostno
               obravnavo takih primerov. Gospodje z Ministrstva za pravosodje bodo znali to lepo
               povedati. Mislim, da pri zakonu o medijih pa pri volitvah so neki taki kratki roki,
               ko morajo hitro odločiti. Tudi v takem primeru bi se lahko uredilo, da morajo, ne
               vem, v zakonskem roku dveh mesecev, da bi se tak primer rešil. Če bi tako prednostno
               obravnavo zagotovili, bi bilo to bliže temu pravnemu standardu učinkovite zaščite. To
               je moj predlog. Hvala.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp23">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Gospod minister, želeli ste besedo.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp24">

               <speaker>DR. GREGOR VIRANT:</speaker>

               <p>Hvala. Najprej glede sklepa, ki je bil predlagan. Ta sklep je res benevolenten in ne
               pomeni ne vem kakšnih obvez za Vlado. In tudi jaz ne bi imel nobenega problema ta
               sklep sprejeti in biti prijazen do predsednice komisije, samo problem je v tem, da je
               ta sklep pravzaprav brez smisla. Saj mi razmišljamo o tem, ali bi bilo mogoče še kaj
               dodati v ta sistem zaščite ali ne, in vedno znova pridemo do zaključka, da pravzaprav
               več, kot je narejeno, ni mogoče narediti, in da iščemo neke rešitve kar tako, na
               silo, na pamet. Kaj, naj zdaj ustanavljamo še kakšno dodatno komisijo, ali kaj naj
               naredimo? Imamo komisijo za pritožbe, kamor se lahko vsak pritoži. Imamo sodišče,
               kamor lahko vsak vloži tožbo v delovnem sporu. Imamo to komisijo, kamor lahko pride
               vsak primer pravzaprav. Ali naj zdaj na vse to, zaradi tega, ker ugotavljamo, da pač
               vseh problemov med šefi in sodelavci ne moremo nikdar rešiti, ustanovimo še pet
               komisij, da se bodo s tem ukvarjale, pa še vedno ne bomo ničesar rešili.</p>
               <p>V teh konkretnih primerih, ki so bili omenjeni, imam občutek, no, da se postavljate
               na napačno stran.  Jaz te
               primere poznam. V primeru uslužbenke na Ministrstvu za delo gre preprosto za to, da
               se s svojim vodjo nekako konceptualno ne ujame. Ta gospa ima visok naziv, ima visoko
               plačo, rada bi bila pa šefica sektorja. Zdaj, ali res lahko zagovarjamo to, da ima
               nekdo, ki se je odločil, da je najpametnejši v svoji sredini in da bi bil rad šef, da
               to štejemo kot njegovo pravico in da ga je treba ščititi in da ga mora pri tem
               Komisija za peticije ščititi.</p>
               <p>V primeru gospoda iz kobilarne Lipica gre za to, da je kobilarna dobila novo
               vodstvo, ki je udarilo po mizi in so se tam začele stvari urejati in je bilo treba
               začeti delati. In ko je bilo treba začeti delati je to nekatere zelo zabolelo in so
               si potem začeli iskati oporo in zaslombo na vseh straneh in so se začeli prikazovati
               kot žrtve, šlo je pa samo zato, da je treba začeti delati. Ta gospod za katerega gre
               je imel v kobilarni eno samo službo, bil je referent, mislim da za varstvo kulturne
               dediščine. Zakaj rabi kobilarna Lipica referenta za varstvo kulturne dediščine, ko
               imamo pa kup inštitucij, ki se s tem ukvarjajo, to mene res zanima.</p>
               <p>Potem ti odnosi med šefi in sodelavci so zelo občutljivi, vsak ima tukaj svojo
               odgovornost, vodja tudi vedno odgovarja za delo svojih sodelavcev in je zato normalno
               da jim daje tudi navodila in da je v končni fazi tudi on tisti, ki odloča. Če pride
               do problemov v teh odnosih in to se seveda zgodi da pride, recimo 99% primerov teh
               odnosov je čisto v redu, normalnih, ljudje se med seboj pogovorijo, se zmenijo, 1% je
               pa problematičen in se začnejo spori takšni ali drugačni. Ko se začnejo ti spori
               včasih se da te spore zgrabiti na formalni-pravni način. Pride do kršitve pravic in
               za te kršitve pravic imamo mehanizme o katerih sem govoril; lahko se pritožijo, lahko
               sprožijo delovni spor in v teh pritožbah, še enkrat poudarjam, komisija za pritožbe
               ki je sicer delodajalčeva komisija, to je vladna komisija zelo pogosto razveljavlja
               odločitve delodajalcev. Če to ni dokaz samostojnosti potem ne vem kaj je, ta komisija
               razveljavlja odločbe oziroma sklepe ministrov, direktorje organov sestave
               ministrstva. Če bi bilo vse tako pod pritiski vlade oziroma ministra potem si najbrž
               komisija ne bi drznila razveljaviti enega sklepa recimo ministra za zunanje zadeve
               ali pa notranje zadeve ali pa recimo v znamenitem primeru v davčni upravi, mislim da
               dvakrat poseči v odločitev in razveljaviti odločitev direktorja davkarije.</p>
               <p>Torej jaz mislim, da je to dober dokaz, da Komisija za pritožbe funkcionira tako kot
               je treba. Ko pa gre za primere kjer so ti odnosi problematični na čisto psihološki
               ravni, človeški ravni, pa ne gre za neko kršitev pravic pa jaz, oprostite, ne vidim
               nobene rešitve v ustanavljanju nekih komisij, ki bodo to preučevale ampak morajo to
               ljudje preprosto urediti med seboj in če ne morejo se morajo odločiti. V tem primeru
               se ve kdo je vodja in kdo je sodelavec, ki je podrejen in če se znajdeš v takšnimi
               situaciji moraš sam pri sebi razčistiti z etičnimi dilemami ali boš, če nisi
               zadovoljen s svojim šefom pustil službo in si jo poiskal nekje druge ali boš vztrajal
               in tudi javno opozarjal na napake, to ima vsakdo pravico in nihče nima pravice nekoga
               odpustiti ali pa mu kršiti pravic zato, ker je opozarjal napake, to je popolnoma
               jasno in če mu krši pravice, ga bo komisija zaščitila, ga bo sodišče zaščitilo.
               Navsezadnje tudi gospod Golob je dokaz, da lahko uslužbenec, ki opozori na neko
               napako tudi premaga v končni fazi svojega pristojnika, čeprav je to minister; on je
               zmagal na sodišču, so ga morali vzeti nazaj v službo. Takrat, ko se je to dogajalo
               komisije za pritožbe še ni bilo, če bi obstajala bi zelo verjetno se zadeva Golob
               končala mnogo hitreje.</p>
               <p>Tudi ni res da lahko v komisiji, ki recimo odloča o Golobovem primeru v senatu
               sodeluje nekdo, ki je problematičen recimo ker bi bil lahko pristranski z Ministrstva
               za zunanje zadeve. Gospod Gresil<stage>(?)</stage> je res član komisije vendar v senatu, v zadevi
               Golob nikoli ni in nikoli ne bo odločal, ker bi obstajal sum oziroma dvom o njegovi
               nepristranskosti in tudi, če bi bil imenovan ta senat bi prišlo do izločitve. Gospod
               Golob bi verjetno zahteval izločitev in do izločitve bi prišlo.</p>
               <p>Prednostna obravnava na sodiščih; jaz mislim, da ima delovno sodišče zelo veliko
               težkih primerov, ne samo iz javnega sektorja ampak tudi iz g gospodarstva, jaz
               mislim, da so tam šikaniranja s strani delodajalcev mnogo hujša, tam se ljudje
               pogosto znajdejo na cesti zato, ker delodajalci vedo, da bo itak spor na sodišču
               dolgo trajal in reče direktor tukaj imate knjižico, pritožite se, mogoče vas bomo
               morali čez tri leta vzeti nazaj ampak do takrat boste vi na cesti, mi bomo pa delali
               po svoje. Mislim, da je  v
               gospodarstvu tega mnogo več kot je pa v javnem sektorju in še posebej v javni upravi.
               Inšpektorico imamo res samo eno, to je rezultat tega, da stiskamo z zaposlitvami,
               torej da je zaposlovanje zelo omejeno, zelo restriktivno in da moramo ministri
               določiti prioritete in ko gledam na ministrstvo recimo kako bom zmanjšal število
               zaposlenih oziroma kje bomo in kje ne bomo zaposlovali pač vidim mnoge druge
               prioritete; vidim recimo prioriteto v izjemnih rezervah, ki jih imamo pri
               odpravljanju birokratskih ovir, ker gospodarstvu in državljanom privarčujemo na
               milijone evrov in se mi splača tam zaposlovati; mislim splača, v javnem interesu je,
               ker na ta način rešimo veliko problemov, poenostavimo postopke za državljane za
               podjetja. Na EU upravi recimo spet omogočamo kvalitetne elektronske storitve za
               državljane in še na številnih drugih področjih in jaz mislim, da seveda ta ena
               inšpektorica je zelo obremenjena ampak svoje delo opravlja dobro in zaenkrat kar v
               redu shajamo s tem.</p>
               <p>In še enkrat bi poudaril, inšpektorica za sistem javnih uslužbencev ni v prvi vrsti
               za to, da varuje pravice zaposlenih, za to imamo delovno inšpekcijo ampak je v prvi
               vrsti za to, da varuje javni interes, torej takrat kadar je zakon kršen predvsem v
               škodo javnega interesa, prej bi rekel v korist uslužbencev, da je nekdo dobil nekaj
               kar mu ne pripada. Če pa nekomu tratimo nekaj kar mu pripada imamo pa delovno
               inšpekcijo.</p>
               <p>Torej mislim, da bi bilo ustanavljanje nekih dodatnih organov in komisij popolnoma
               nepotrebno, da bi seveda tudi, če bi sprejeli ta sklep od tega ne bi bilo nobenega
               učinka, mi bi si morali vzeti čas, da bi napisali spet neko poročilo za kar bi šlo
               spet kar nekaj časa in na koncu bi ugotovili, da pravno gledamo ne moremo v ta sistem
               vključiti ničesar več; da imamo primere kršitve pravic pokrite, da pa tista siva cona
               recimo v primeru, ki sodi bolj v psihološke odnose med vodji in sodelavci, da je pa
               tisto pravzaprav nemogoče pravno urediti, to je pa potrebno urediti z ustreznimi
               odnosi med ljudmi in če so ljudje v redu potem se lahko vodi in sodelavci vse
               pogovorijo in dogovorijo, če pa v teh odnosih pride do konfliktov, zaradi tega ker je
               konfliktnost na eni ali na drugi strani, tu se pa ne da kaj dosti pomagati. Seveda
               šefi niso popolni, nikdar ne bom rekel, da so šefi v javni upravi vsi kvalitetni, so
               takšni in so drugačni in tudi sam bi si želel, da bi bili boljši,
               <gap n="..."/><stage>/Nerazumljivo./</stage><gap n="..."/> tudi veliko usposabljanj za menedžment v javni upravi ampak
               usposabljanje ne pomaga dosti, če človek nima <q>"žilce"</q>, če nima talenta za vodenje.
               Talent za vodenje pa vključuje tudi ustrezno ravnanje s sodelavci in ustrezen odnos.
               Hvala.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp25">

               <speaker>PREDSEDNICA MAG. MAJDA POTRATA:</speaker>

               <p>Hvala dr. Virant. Dve repliki sta na vašo razpravo potem pa imam še prijavljene k
               razpravi gospoda Černača, gospoda državnega sekretarja Marolta in poslanko Evo Irgl.
               Izvolite za repliko.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp26">

               <speaker>GOSPA ______________:</speaker>

               <p>Gospod Virant ta predlog sklepa ne govori o nobeni novi komisiji ampak o ukrepih kako
               detektirano stanje izboljšati kot prvo. Jaz pa razumem, da vi nobene nove komisije ne
               rabite, ker ste si sam dosti na jasnem kaj je prav in kaj ni in si jemljete to vlogo
               presojanja kdo je kje recimo kriv in kdo ni, kdo je nezadovoljen in ali je zadovoljen
               zaradi pravih razlogov ali ni. Neka uslužbenka, glej jo no, je tako ambiciozna, da bi
               hotela imeti naziv in zaradi tega dela takšen kažin<stage>(?)</stage>, dobesedno, tako bi to lahko
               razumeli.  Ampak tej
               uslužbenki je zdaj minister, ki je sedaj poslanec vendar rekel, da naj si nikoli ne
               misli, da bo napredovala oziroma, da bo šla v nek recimo ugoden ali boljši ali
               zahtevnejši položaj na ministrstvu kajti Vlada je ne bo nikoli potrdila glede na
               dejstvo, da je bila predsednica srbskega društva, zato naj si ne misli, da bo
               napredovala, vi bi morali razmišljati o tem, o takšni izjavi. Ali je lahko tako
               diskriminatorna izjava ministra v državni upravi pri zahtevi oziroma pri kandidiranju
               nekega uslužbenca oziroma v tem primeru uslužbenke, ki ima strokovne reference in
               izkušnje, primerna ali ne. Ampak vi pravite, da je ambiciozna in da si tukaj nekaj
               želi in da se tukaj postavljamo na napačne strani. Mi se ne postavljamo na napačne
               strani, mi govorimo o težavah, ki so znotraj javnih in drugih služb tudi zaradi tega,
               ker so ljudje v stiskah in zaradi tega je tudi njihov izplen dela manjši in kvaliteta
               tudi najbrž.</p>
               <p>Hkrati jaz tudi razumem, da ne rabite nobenih novih komisij in ukrepov kot jih
               benevolentno predlaga komisija zaradi tega, ker tudi odgovore poznate kar sami.
               Očitno vam je oče vaše žene, ki je predsednik sveta v Lipici povedal, da tam obstaja
               nek lenuh, ki noče golfa v Lipici in ker on noče golfa v Lipici, prosim vas zakaj bi
               imeli neke uslužbence tam, ki zagovarjajo zeleno in kulturno in naravno dediščino.
               Oče vaše žene je lahko v javnosti napovedal, da se bo tam gradil golf še preden je
               bilo v primorskih novicah, ne vem katerega januarja je bilo to objavljeno, ko pa ta
               isti uslužbenec, ki je skrbel in varoval kulturno dediščino in niste vi tisti, ki
               lahko se sprašujete ali je takšna služba v Lipici recimo merodajna, potrebna ali je
               odveč. Ker potem se res postavljate že vi prej, ne rabimo nobene inšpekcije ali pa
               celo povečevanje uslužbencev v inšpekcijskih oddelkih. Skratka, ko je ta isti
               uslužbenec govoril o tem, da je potrebno varovati kulturno in naravno dediščino je
               bil ob službo.</p>
               <p>Tako da vas opozarjam, da ste tukaj ne arbiter ampak kar neko sodišče, ki že naprej
               veste kateri primeri so primerni, kako jih je treba reševati in kako ne. Potem se
               sprašujem zakaj, ali so res ti postopki tako dolgi kot so zaradi tega, ker je sodišče
               leno ali pa zaradi tega, ker se že vnaprej vedo vse odločitve. Hvala.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp27">

               <speaker>PREDSEDNICA MAG. MAJDA POTRATA:</speaker>

               <p>Tudi sama želim replicirati ministru Virantu.</p>
               <p>Ko se odločam za uvrščanje točk na dnevni red ali pa za predlog sklepa ne delam tega
               z razmislekom o tem ali bo ta Vlada in jeni predstavniki do mene prijazna ali ne, ker
               verjamem Jakoboviču, ki je zapisal <q>"V demokracijo je konflikt vgrajen"</q>, če različnih
               pogledov ni potem je enoumje in jaz sem pristašica demokracije.</p>
               <p>Zdaj, gospod minister veste sami dovolj dobro, da na komisijo za peticije lahko vsak
               vloži peticijo. Na čigavo stran se postavljam? Zagotovo, da moram kot predsednica
               komisije skrbno ravnati z vlogami, ki na peticijsko komisijo prihajajo, da pa
               komisija nima absolutno nobene možnosti vplivati na odločitve bodisi izvršne, bodisi
               sodne veje oblasti je pa tudi znano dejstvo in zaradi tega vlagatelji peticij niso
               zadovoljni. Kako je z možnostjo sprejemanja posamičnih sklepov glede na razmerje
                   moči med opozicijo in
               koalicijo v tej komisiji je tudi dovolj dobro znano dejstvo in ko komentirate predlog
               sklepa ta predlog ne govori o nobenem novem organu, ki bi bil potreben ampak samo o
               implementaciji tistih reči, ki so v zakonodaji postavljene pa praksa sama potrjuje,
               da se ne izvajajo, ker tudi če gledamo ta konkretni primer gospoda Goloba, ki je k
               sreči prava vešč človek in ve kakšne poti so mu na voljo, mi pa imamo opraviti s
               številnimi ljudmi, ki si ne znajo pomagati. Napaka pa vendarle ni odpravljena in na
               to vas opozarjam, to je primer kjer so bila pravna sredstva upoštevana, izkoriščena
               je odločitev ampak se ni napaka odpravila, to je zame problem. In tu se mi zdi, da bi
               bilo treba iskati poti kako ravnati v takšnem primeru in to so tiste stvari, ki si
               jih jaz predstavljam kot ukrepi.</p>
               <p>Samo zadnjo stvar bi še rekla; vi ste minister za javno upravo in javni uslužbenci
               so vaša skrb. Mislim, da upravičeno pričakujejo korektno in benevolentno ravnanje, do
               njih bodite prijazni, ne do mene. Hvala lepa. V razpravo vas moram vključiti, ker
               replike na repliko ni, če dovolite. Zdaj pa dajem besedo gospodu Černaču.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp28">

               <speaker>ZVONKO ČERNAČ:</speaker>

               <p>Lep pozdrav sem prisotnim. Zdaj ne vem kakšna je bila ambicija predsednice, ko je to
               točko uvrstila na dnevni red današnje seje. Če je strnjena v tem predlogu sklepa
               potem se bojim, da čas, ki ga bomo številni porabili tukaj za to mizo je vržen stran
               in delovne stroške davkoplačevalcev.</p>
               <p>Sklep govori o tem, da naša komisija poziva Vlado, da sprejme ukrepe s katerimi bo
               zagotovljeno izvajanje kodeksa. Zdaj, kaj to pomeni, naj se sprejme nek pravilnik s
               katerim bo predpisano kako naj se kodeks izvaja? Kodeks je vendar neka tudi moralna
               obveza in se ve kaj je v njemu zapisano in kako in na kašen način naj se stvari
               izvajajo. Torej ta zadeva je ne operativno brezpredmetna. Drugi del pa pravi, hkrati
               naj preuči s katerimi ukrepi bo zaščitila uslužbence upravitelje nepravilnosti
               oziroma nezakonitega ravnanja. Zdaj, ta del bi bil smiseln in dober v kolikor bi bil
               problem na tej ravni, se pravi na ravni uslužbenec, uradniški nivo se pravi
               ministrstvo oziroma v končni fazi komisija Vlade. Ampak slišali smo, da problem ne
               nastaja na tem delu, da so ti postopki dobro urejeni, da so tudi učinkoviti, da so
               hitri, problem nastaja kasneje. Problem nastane takrat ko se ta postopek na tej točki
               ne zaključi in si mora prizadeti iskati <gap n="..."/><stage>/Nerazumljivo./</stage><gap n="..."/> sodišče.  Ne samo v tem primeru, ampak tudi
               v drugih primerih, ki jih javna sfera ne zajame, ko gre za zasebni sektor. Kakor koli
               obračamo in tudi, če nekateri menite, da to ni problem, to je problem. To je problem.
               Tako pri kaznivih dejanjih, ker imamo v proceduri neke spremembe kazenske zakonodaje,
               glede katerih je zelo velik vik in krik pa mislim, da popolnoma po nepotrebnem. Kajti
               smisel je samo v tem, da se postopki zastavijo bolj učinkovito. Nedopustno je, da je
               nekdo javno oblaten in da ne doseže satisfakcije v kolikor ni kriv oziroma obratno.
               Nedopustno je, da tisti, ki je kriv, da postopki zaradi dolgosti postopkov zastarajo.
               Oboje je narobe. Oboje. In samo učinkovitost tega dela sistema lahko take situacije
               prepreči. Nekdo, ki je obtožen in ni kriv, mora v relativno kratkem roku doseči
               satisfakcijo, da je oproščen in obratno. Nekdo, ki je obtožen in je kriv, mora biti
               obsojen. K temu, mislim, da si mora politika enotno prizadevati. Tukaj ni naših in
               vaših in tudi jaz glasovanje v tej komisiji ne jemljem tako, kot je rekla
               predsednica, zaradi tega, ker ima pozicija večino, lahko izglasuje kar hoče. Ne.
               Izglasovati želimo tisto, kar bo imelo nek učinek. Ne pa tistega, česar učinkov ne
               moremo ne meriti, ne jih ne doseči. Za take sklepe jaz nikoli nisem bil in tudi danes
               ne bom. Ne bom pa glasoval proti. Zaradi tega, ker, če menite, da bo ta sklep kaj
               rešil, si ga izglasujete z enim glasom ali pa dvema. Mene to popolnoma nič ne
               moti.</p>
               <p>Druga zadeva je obravnava. Ko sem jaz to zadevo dobil, sem približno predpostavljal,
               da bomo obravnavali vse. Od Lipice, do raznih marjetic, čeprav niso bile danes
               omenjene, ste pozabila kolegica Majda na ta del, na gospo na Ministrstvu za finance.
               Ampak vsak od teh primerih ima takšne in drugačne informacije, vsak med nami. Jaz bi
               lahko tudi govoril mogoče o teh istih primerih pa iz drugega vidika. Ampak to ni
               namen. Ni namen razprave danes na tej komisiji, da bomo izpostavljali konkretne
               osebe, predpostavljanja ali pa podrejene na tak ali drugačen način. Za to so drugi
               nivoji. Mi jim moramo pustiti, da ta posel opravijo in jim omogočiti, če je v naši
               moči, da ta posel lahko hitreje opravijo.</p>
               <p>Mimogrede, golf v Lipici se ne gradi danes. Golf v Lipici je že dvajset let. Golf v
               Lipici se je delal še v času socializma in takrat je bil nekako postavljen temelj za
               to, da se ta center turistično razvija tudi v tej smeri. To si dovolim povedati, ker
               sem eno leto imel možnost, da sem jaz sokreiral to zgodbo. Žal nisem imel možnosti,
               da bi jo zaključil. Golf v Lipici bo. Samo v nekem obdobju se je nekomu porodila
               neumna ideja, da ga bo preoral in naredil nazaj pašnike. To je dejstvo, mimogrede.
               Ker je to del ponudbe in nič ne razvrednoti tistega naravnega okolja, če je seveda na
               primeren način umeščen v prostor. Vendar to ni stvar laikov. O tem naj sodijo tisti,
               ki te plane rišejo in ko jih bodo zrisali, jih dali v javno razgrnitev in ko bo
               javnost o tem vse povedala pa kolikor bo šlo za državni načrt, bo o tem odločala
               Vlada, če hočete tudi naš parlament, v kolikor bo šlo za občinski pa občina.  Izogniti se konfliktnemu razmerju
               med nadrejenim in podrejenim mi lahko ne vem kako natančno predpišemo vsa pravila
               ravnanja, mislim, da se temu ne moremo izogniti. Ne moremo se. Zaradi tega, ker imamo
               predpostavljene, ki razumejo vodenje v tem času na pragu tretjega tisočletja, ki je v
               tem, da od podrejenih dobijo čim več idej, da dobijo čim več različnih pogledov,
               konflikt stvari se mora dogajati in da iz tega izluščijo tisto, kar je najbolj
               pametno in imamo nadrejene, ki tega ne razumejo, menijo, da vse vedo in jim je tak
               način sodelovanja s podrejenimi moteč in to bomo imeli tudi čez sto let. Vprašanje,
               če se bo ta družba prej preobrazila do takega nivoja, da teh medsebojnih konfliktov
               več ne bo in dokler bodo obstajali je prav, da imamo nek sistem, ki te odklone, ta
               šikanirajo onemogoči. Tukaj vidim edini način v tem, da po naši moči, kolikor lahko
               parlamentarci na to vplivamo, zagotovimo, da se bodo postopki odvijali učinkoviteje.
               Tisti pa, ki jim je to pooblastilo dano pa je tudi prav, da sami pri sebi se
               organizirajo tako, da bodo v teh postopkih učinkovito delovali. Samo to je ključ do
               uspeha. Nesprejemljivo je, da se je zadeva gospoda Goloba vlekla šest le, če sem prav
               prebral, od 2002 do 2008. To je za tak primer po mojem nesprejemljivo. Jaz mislim, da
               taka zadeva se mora zaključiti najkasneje v roku pol leta do enega leta in potem
               seveda tega ne bi bilo. Kajti če je imel on prav, je njegovi pravici zadoščeno, če ni
               imel, je kontraprav. To je ključen problem. S temi predlogi sklepov tega problema žal
               ne bomo rešili. Hvala lepa.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp29">

               <speaker>PREDSEDNICA MAG. MAJDA POTRATA:</speaker>

               <p>Repliciram vam gospod Černač. Jaz se priporočam za kakšen tak sklep, da ga boste
               povedali, ki bi pa po vaši meri bil in s katerim bi bilo mogoče kaj konkretnega
               doseči pri izboljševanju teh razmer. To je tisto. Zdaj pa ker se zadnje čase v
               javnosti parlamentu očita, da zapravlja davkoplačevalski denar takrat, kadar
               opozicija razpravlja, potem je verjetno bil parlament oziroma delovno telo najbolj
               učinkovito takrat, ko je porabilo za 130 amandmajev Kazenskega zakonika minimalni čas
               za vsak amandma eno minuto pa mislim, da zdaj so pa še celo časovni rekord potolkli
               pri nekem drugem zakonu. Oprostite, to je pa podcenjevanje parlamentarnega dela.
               Tisto, kar bi pa bilo treba tudi povedati je to, da naša komisija ima stališča
               varovanja človekovih pravic samo možnost opozarjati na napake in pomanjkljivosti
               zakonodaje. Mi nismo tisti, ki smo lahko v zakonodajni postopek kako drugače, kot
               zainteresirano delovno telo vključeni, z izjemo poročila varuhinje človekovih pravic
               ali zagovornica načela enakih možnosti. Torej drugega kot razpravljati na tej
               komisiji tako ne moremo. To je naša primarna naloga. Toliko v opravičilo vsem drugim,
               ki morate tu poslušati. Izvoli, replika, izvoli Majda Širca.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp30">

               <speaker>MAJDA ŠIRCA:</speaker>

               <p>Hvala lepa. Gospod Černač, danes govorimo o nepravilnostih na delovnem mestu, ne o
               etiki. Glede na to, da ste sprožili vprašanje nekih marjetic, očitno gre za
               funkcionarko oziroma uslužbenko na Ministrstvu za finance, ki je in ki se piše Mahne,
               Marjetica ji je pa ime in kjer se pa res odpira vprašanje etike. Ne pa, bom rekla,
               nadlegovanja mobinga ali nepravilnosti. In sicer etike ministra, ki se je, ko je
               prevzel ministrstvo, zavezal, da bo spoštoval pravno državo in v tem primeru je
               očitno ni. Kajti ko je omenjena oseba opozarjala o nepravilnostih znotraj javnega
               sklada Republike Slovenije, je
               letela iz nadzornega sveta in ji minister seveda ni prisluhnil njenim opozorilom.
               Mogoče pa bo kdo drug oziroma katera druga inštitucija. Kajti opozorila so bila, vsaj
               kot sedaj praksa kaže, zelo na mestu.</p>
               <p>Drugo je pa mimogrede, mene veseli, da sem danes slišala, da golf bo v Lipici. Res,
               da ne spada, se opravičujem, to na to sejo, ampak je pa vendarle pomembno v kontekstu
               razlage tistega, kar je javni uslužbenec, menda nepotreben javni uslužbenec, ki je v
               Lipici skrbel za varstvo kulturne in naravne dediščine, opozarjal, da se ne sme
               zgoditi in plani, kot vem, sedaj za Lipico govorijo o tem, da golfa ne bo, začasno,
               da pa očitno, kot slišim, bodo v prihodnje, vsaj načrt je zamrznjen za tisti del, ki
               je neprijeten pred volitvami. Hvala.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp31">

               <speaker>ZVONKO ČERNAČ:</speaker>

               <p><gap n="..."/><stage>/Ni vključen./</stage><gap n="..."/></p>
            </sp>
            <sp xml:id="SDT4-KZPTZČPIEM-Redna-034-2008-04-18.sp32">

               <speaker>PREDSEDNICA MAG. MAJDA POTRATA:</speaker>

               <p>Nikomur danes še nisem vzela besede gospod Černač. Se vam zahvaljujem za današnjo
               prijaznost. Dolgo ste zdržali. Izvolite gospod državni sekretar Marolt.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp33">

               <speaker>ROBERT MAROLT:</speaker>

               <p>Hvala lepa za besedo. Samo, če dovolite bi se odzval, čeprav smo vabljeni k 4.
               točki, ampak, če mi daste besedo bi se odzval zato, ker je bilo omenjeno sodstvo,
               pravosodje pa Ministrstvo za pravosodje.</p>
               <p>Res je nesprejemljivo, da sodni postopki trajajo več let. Tega smo se na Ministrstvu
               za pravosodje v tem mandatu zelo resno in odgovorno lotili in se lotili projekta
               odprave sodnih zaostankov. Sodni zaostanki pa so nastali v letih 1994, 1995 in 1996
               in odgovornost za nastanek sodnih zaostankov mora prevzeti takratna Vlada in takratni
               parlament. Mi smo se pa lotili tega projekta, sodne zaostanke se že odpravlja, lotili
               smo se na več načinov, kar bomo lahko pri 4. točki tudi obravnavali z različnimi
               zakonodajnimi, kadrovskimi in finančnimi ukrepi. Moram pa pri tem posebej poudariti,
               da bi bilo popolnoma nesprejemljivo, da bi ločili delovnopravne spore ali tečejo
               zoper javne uslužbence ali tečejo zoper ostale zaposlene na delovnih sodiščih, kajti
               delovna sodišča se ukvarjajo z delovnopravnimi spori. Zato bi bilo po naši oceni
               neprimerno, da bi imeli javni uslužbenci v sodnih postopkih, se pravi na sodiščih
               neko prioriteto, neko prednostno obravnavanje pred ostalimi zaposlenimi, ki niso v
               javnem sektorju, kjer, kot je povedal gospod minister, dr. Virant, so lahko zadeve še
               bistveno težje, bistveno številčnejše in pa tudi bistveno kompleksnejše. Bi vas pa
               pri tem samo seznanil, da so se po zadnjih statističnih podatkih za leto 2007 prav
               delovno sodstvo, tako delovno in socialna sodišča, kot pa tudi višja delovna in
               socialna sodišča najbolj intenzivno lotili odprave sodnih zaostankov in vam samo pri
               tem informiram, posledično pa seveda tudi se sodni postopki na delovno pravnih in
               socialnih sporih skrajšujejo, je višje delovno in socialno sodišče v letu 2007
               zmanjšalo število nerešenih zadev za eno četrtino, za minus 25%. Delovna in socialna
               sodišča torej na prvi stopnji za minus 13%. Zgolj za informacijo pa ljubljansko
               delovno sodišče je delovnopravne spore  zmanjšalo, število nerešenih zadev govorim, zmanjšalo celo za 25,6%.
               Torej je prav to sodišče sedaj v lanskem letu najbolj učinkovito, lahko rečemo, na
               odpravi sodnih zaostankov v delovnih in socialnih sporih. Seveda so pa sprejeti tudi
               številni drugi ukrepi, ki bi mogoče pri točki štiri omenil. Kar je pa zelo pomembno,
               je ravno ta novela zakona o pravnem postopku, ki jo bo ta Državni zbor obravnaval
               prav na tej aprilski seji, kjer odpravlja možnost, da bi višja sodišča razveljavljala
               zadeve in vračale zadeve nazaj na prvo stopnjo. Ampak bo moralo višje sodišče
               dokončno odločiti. Razen v določenih izjemnih primerih.</p>
               <p>Če dovolite, bi pa samo še pokomentiral pa odgovoril na to, ker je bilo omenjeno
               šikaniranje na delovnem mestu, bi vas samo seznanil na to, da prav novi Kazenski
               zakonik v 197. členu določa prav kaznivo dejanje šikaniranja na delovnem mestu. Torej
               gre za nov ukrep v novi kazenski zakonodaji, za katere je zagrožena tudi zaporna
               kazen do dveh let. Se pa seveda, samo če dovolite to, je naš cilj ta, da bi sodni
               zaostanki tako kot v Nemčiji ali v Avstriji, bili na vseh inštancah, ko pač bodo
               odpravljeni, da bi potem sodni postopki tekli tako, da bi se na prvi stopnji končali
               nekako v šestih mesecih, na drugi in na tretji inštanci pa v nadaljnjih šestih
               mesecih. Torej da bi imeli sodne postopke, ko pride do sodnega spora, odločitev
               pravnomočno in dokončno sprejeto v roku enega leta.</p>
               <p>Bi pa samo še to poudaril, če mi dovolite, da, ker sem bil pač izzvan s strani
               poslanca. Dejstvo je to, da se Slovenci preveč pravdamo in se premalo poslužujemo
               drugih izven sodnih možnosti in pa tudi premalo se stranke v sodnih postopkih
               poslužujejo možnosti sklepanja sodnih poravnav. Tudi zato so sprejeti še določeni
               drugi zakonodajni ukrepi, od mediacije in arbitraže, ki je pa tudi pri vas v
               obravnavi. Hvala.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp34">

               <speaker>PREDSEDNICA MAG. MAJDA POTRATA:</speaker>

               <p>Hvala gospod državni sekretar. V tem plutju iz preteklega v prihodnje bi vendarle
               vam želela v repliki povedati, da zame je najboljši inštrument za preprečevanje
               sodnih zaostankov dobra zakonodaja. Zato se mi zdi, da bi se kazalo v teh primerih
               tudi vprašati ali bo mogoče kdaj kakšen drug poslanec mogoče v letu 2020 rekel, da je
               krivda za sodne zaostanke na sprejeti zakonodaji v mandatu 2004, 2008. Glede tega,
               to, oprostite pa z našim primerom prejšnje Vlade res nima nič opraviti. Ker mi se
               srečujemo s težavami, ki so pravno normirane tudi v zakonodaji sprejemani v tem
               mandatu.  Kar zadeva Kazenski
               zakonik, no tam je že dobro če bi slovenski izraz <q>"trpinčenje"</q> vpeljal in bi se tako
               to ujelo s tistim, kar je zapisano v Zakonu o delovnih razmerjih. Kaj bo in kako bo,
               vam pa ne vem povedati. Jaz vam lahko povem samo za nek zelo majhen kolektiv, v
               katerem imajo trije javni uslužbenci, kolektiv pa je manjši in ima manj članov kot
               10, da boste vedeli, vsak svojega odvetnika za to, da so zaščiteni pred neodgovorno
               vodilno osebo. Samo toliko. In brez upanja, da bodo v sodnih postopkih lahko dokazali
               svojo upravičenje dokazovanja za kršenje pravice zaradi tega, ker pravna praksa še ni
               tako daleč, da bi hotela najti opravičila za takrat, kakor je rekel gospod Kos, ni
               pravno formalnih oblik za kršitev. V tem je težava.</p>
               <p>Zdaj pa po vrsti, imam prijavljene za razpravo: gospo Irgl, gospoda Goloba, gospoda
               Viranta, gospoda Černača in dr. Dodič Fikfak.</p>
               <p>Prosim. Izvolite, gospa Irgl.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp35">

               <speaker>EVA IRGL:</speaker>

               <p>Najlepša hvala za besedo, spoštovana predsednica.</p>
               <p>Nisem se nameravala oglasiti pri tej točki dnevnega reda, vendar me je k temu
               vzpodbudila razprava kolegice Širca oziroma bolj natančno njena prva in druga
               replika, ki je bila pa tako ali tako razprava, ki bi jo morali vi, kot predsedujoča
               omejiti na dve minuti, tako je vsaj po Poslovniku, ampak verjetno za nekatere to
               velja, za druge pač ne.</p>
               <p>Danes je kolegica Širca govorila pravzaprav o vsem mogočem, samo o primeru, ki ga
               imamo v gradivu navedenem ne. Se pravi, o primeru gospoda Petra Goloba. Mogoče se
               sama motim, ampak verjetno mi boste spoštovana predsedujoča potem znali odgovoriti
               ali sem prav videla na sklicu seje, da obravnavamo pri tej točki dnevnega reda vlogo
               gospoda Petra Goloba, ki se je seveda glede nepravilnosti, ki so se odvijale na
               Ministrstvu za zunanje zadeve obrnil na različne inštitucije, tudi na našo komisijo
               in prav je, da to vlogo obravnavamo.</p>
               <p>Ampak želela bi, da mi odgovorite zakaj govorimo še o vseh drugih primerih.
               Navsezadnje jaz nimam nič proti temu, da govorimo tudi o primerih, ki jih navaja
               kolegica Širca, ampak ona točno ve, da lahko to uvrsti na dnevni red in o teh
               primerih bomo potem lahko govorili na kakšni drugi seji. Jaz ne vidim razloga zakaj
               ne. Vendar pa, mi smo že vajeni, da na tej komisiji se določi neka točka dnevnega
               reda, določite jo vi, spoštovana predsedujoča, z naslovom teme, potem pa se govori o
               vsem mogočem, samo o tistem kar spada znotraj točke dnevnega reda ne.</p>
               <p>Skratka, slišali smo nešteto primerov s strani kolegice Širca, potem jih je minister
               Virant, tudi obrazložil, ker je bil pač izzvan, kar je popolnoma normalno. Sem pa
               pogrešala s strani kolegice, da ni omenila še enega zanimivega primera, ki smo ga mi
               tudi že enkrat obravnavali na tej komisiji in mislim, da je bila ravno ta stran, ki
               sedi desno od mene in tukaj izvzemam oba poslanska kolega Černača in gospo Uhanovo,
               ni bila ravno navdušena nad razpravo, ki smo jo imeli v okviru šikaniranja na tedniku
               Mag. Kolegica Širca ni danes nič omenila in navsezadnje smo takrat tudi sprejeli
               sklepe, da je prišlo do nedopustnega ravnanja s strani odgovornih v tem primeru. To
               je pač, mogoče, ni bilo ravno najbolj po godu, da se to obravnava, pa vendarle smo to
               obravnavali. Tudi pred časom smo obravnavali, skupaj z Odborom za delo, družino in
               socialne zadeve problem tako imenovanega mobbinga. Takrat smo se vsi skupaj
               strinjali, da je to vsekakor pereče vprašanje o katerem moramo razpravljati in tudi
               danes je prav da o tem razpravljamo. Ampak, kolikor je meni znano, razpravljamo oziroma naj bi razpravljali
               samo o tem konkretnem primeru gospoda Goloba. In jaz se strinjam, predvsem v tistem
               delu z gospodom Golobom, ko pravi, da je problem predvsem glede dolgotrajnosti
               postopkov. Tukaj se popolnoma strinjam z njim in tukaj ne govorimo o posameznih
               primerih. In konec koncev, gospa Širca je govorila o ljudeh, ki jih danes ni tukaj.
               Mogoče pa si oni niti ne želijo, da bi se na glas govorilo o tem. Drugače bi verjetno
               že prej obravnavali kakšno vlogo, tudi na tej komisiji. Mislim, da če je prišlo do
               kakršnihkoli nepravilnosti, bi lahko to tudi storili. Skratka, glavni problem po
               mojem mnenju je dolgotrajnost postopkov. Ljudje se pogumno odločijo, da bodo neko
               stvar povedali, prijavili, kajti za to je vsekakor potreben pogum, s tem se bomo vsi
               strinjali. Da prijavo nepravilnosti, potem pa se zgodi da sodišča prepočasi meljejo
               in določene inštitucije. Dejstvo je, da je v tem trenutku ta primer gospoda Goloba na
               sodišču. Jaz mislim, da ta komisija nima nekih pristojnosti, da bi kaj konkretnega
               delala na tem področju in v tem primeru, ampak prav je, da se o tem pogovarjamo.</p>
               <p>Še enkrat bi poudarila, dolgotrajnost postopkov je tista, ki zagotovo tudi ne deluje
               dobro na ljudi, ki tudi želijo mogoče opozoriti na določene nepravilnosti, ki se
               odvijajo. Se pravi, gre za demotivacijski moment in na tem področju se mi zdi, da se
               moramo predvsem pogovarjati, ne pa o tem, o posameznih primerih in tukaj bi želela
               tudi vas, spoštovana predsednica te komisije, ker verjamem, da spoštujete dnevni red,
               vprašati ali danes govorimo o vlogi gospoda Petra Goloba ali o očetu ministrove žene.
               Če mi boste na to odgovorili, potem mi bo lažje pri srcu.</p>
               <p>Hvala.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp36">

               <speaker>PREDSEDNICA MAG. MAJDA POTRATA:</speaker>

               <p>Hvala.</p>
               <p>Gospa poslanka, ker me skrbi vaš srčni mir, bom povedala najprej dve pojasnili v
               zvezi z vašimi vprašanji.</p>
               <p>Točka dnevnega reda je <q>"Položaj javnih uslužbencev prijaviteljev nepravilnosti"</q> in v
               uvodu sem povedala, da vloga gospoda Petra Goloba služi kot ilustracija splošnemu
               problemu, iz česar je bilo mogoče sklepati, da se bo pojavil še kak drug primer.
                   Zdaj, o čem komisija
               razpravlja ni vedno od moje volje odvisno ampak smo imeli kar lepo vrsto nujnih sej
               komisije na katerih smo razpravljali o tistem o čemer ste hoteli razpravljati člani
               Slovenske demokratske stranke, včasih še poslanska kolegica Marjetka Uhan in smo to
               opravili in sprejeli tudi sklepe za katere še vedno mislim, da so presegali
               pristojnosti naše komisije ali pa bili v neskladju s tistim kar bi naša komisija
               glede na svoje ime morala početi.</p>
               <p>Zdaj kar pa zadeva druga vprašanja, koliko omejujem in koliko ne omejujem časa za
               razpravo ste upam da opazili, da nikogar nisem časovno omejevala in tega ne mislim
               delati tudi v prihodnje, vsakemu govorcu in govorki pa prepuščam lastno presojo kaj
               sodi na to komisijo v razpravi na določeno točko dnevnega reda in kaj ne in bi
               želela, da bi v takšnem strpnem vzdušju tekla razprava tudi naprej zaradi tega, ker
               govorimo prav o tistem zoper kar se nekateri, ki dajejo vloge na našo komisijo
               pritožujejo, to pa je nasilje, ki je lahko tudi psihično. Izvoli imaš repliko.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp37">

               <speaker>GOSPA ____________:</speaker>

               <p>V pojasnilo.</p>
               <p>Primeri, ki so bili omenjeni pod točko javnih, tudi v moji razpravi do sedaj
               spoštovana kolegica v vaši izčrpni <gap n="..."/><stage>/Nerazumljivo./</stage><gap n="..."/> razpravi pravite, da
               vpeljujem nove primere. To so primeri, s katerimi smo seznanjeni vsi člani, gospa
               nekdanja pomočnica direktorice Primorskih novic, Barbara Bernik je poslala vsem
               članom komisije za človekove peticije obsežno dokumentacijo potem, ko je videl kako
               ste se zavzeli za primer Kršinar in kako je mogoče razpravljati tudi na tej komisiji
               o določenih primerih. No, ampak sama sem takrat želela širiti vprašanja tudi točko
               dnevnega reda tudi z drugimi primeri ampak kot se spomnite, ste vse to zavrnili, ker
               je pa danes točka oblikovana tako, da nudi možnosti sem jih seveda omenila in tudi
               drugi primer Vesne Miletič z Ministrstva za delo je prišlo na mojo pošto in najbrž
               tudi vašo. Hvala.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp38">

               <speaker>PREDSEDNICA MAG. MAJDA POTRATA:</speaker>

               <p>Jaz se vam opravičujem gospa Irgl, jaz sem vas pozabila spomniti samo na to, da smo
               konkretno vlogo gospoda Petra Goloba pa obravnavali v informaciji za november in
               december, tako da je to še dodatni signal tako točka dnevnega reda danes ni bila
               zastavljena tako, da bi se ukvarjali s to vlogo o kateri smo že govorili. Izvolite
               gospod Golob, beseda je vaša.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp39">

               <speaker>PETER GOLOB:</speaker>

               <p>Hvala lepa gospa predsednica.</p>
               <p>Jaz bi se najprej strinjal s poslanko Irglovo, da je ključni problem za reševanje te
               problematike prijaviteljev o počasnosti reševanja takšnih primerov na sodišču. Zdaj,
               predstavnika Vlade  gospod
               Virant pa gospod Marolt, ki zdaj vidim, da jih ni več tukaj, pravita, da je
               neupravičeno, da bi dajali prednost tem vrstam delovno pravnih postopkov pred
               ostalimi, da tudi gospodarstvo mora biti hitro obravnavano. To sicer je res ampak
               tukaj gre za politično odločitev ali je Vlada zainteresirana, da prijavitelji
               prijavijo nepravilnosti ali ni zainteresirana. Vi morate vedeti, da institut
               prednosti obravnave obstaja v zakonodaji tako da politika je že v nekaterih primerih
               rekla, da so nekateri primeri bolj pomembni in hitra prednost obravnavati. Zdaj, ali
               je tudi ta primer tukaj takšen je pa stvar politike, da se odloči; jaz menim, da je.
               Zlasti glede na to, da želimo vstopiti v OECD, tam pa veste, da je obravnavanje
               korupcije ena izmed prioritet.</p>
               <p>Zdaj, kar se tiče tega kar je dr. Virant prej govoril, da je sedanji sistem v redu.
               Jaz bi ga opozoril, da pred štirimi leti, ko je bil on državni sekretar na MNZ je
               notranje ministrstvo takrat se strinjalo, da je treba to stvar zakonsko urediti in
               imam tudi dokument o tem, ki ga je poslalo Vladi, tudi takratnemu uradu za
               preprečevanje korupcije in Vlada je to sprejela in zato je tudi naročila Ministrstvu
               za pravosodje in Ministrstvu za notranje zadeve, da to pripravita. Žal takrat to
               nista pripravili in tudi zdaj ta Vlada žal ni pripravila tega. Očitno se je stališče
               spremenilo.</p>
               <p>Predvsem me pa čudi to, kar ste prej rekel gospod Virant, da če se uslužbenec ne
               more znajti s tem predstojnikom, ne moreta rešiti problema, naj pač gre. Poglejte, ne
               more biti učinkovitost sistema pred zakonitostjo. Ta moj konkreten primer vam lepo
               kaže kaj je šlo, šlo je za poseg v odločanje uradnika in če vi to zaznate in vidite
               da je to protizakonito ne morete vi reči uslužbencu, ja zdaj, če ti ni všeč pojdi, če
               ne boš delal na takšen način. Ampak morate ministra, ki to počne oziroma njegove
               podrejene ustaviti, da tega ne počnejo. Kaj se je pa zgodilo? Andrej Šter je zdaj
               državni sekretar, to je lepo sporočilo vsem javnim uslužbencem, ne samo diplomatom,
               ki odločamo o <gap n="..."/><stage>/Nerazumljivo./</stage><gap n="..."/> postopkih ampak vsem, je to lep <q>"mesič"</q>, mislim
               da je napačen.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp40">

               <speaker>PREDSEDNICA MAG. MAJDA POTRATA:</speaker>

               <p>Bi vas prosila<gap n="..."/></p>
            </sp>
            <sp xml:id="SDT4-KZPTZČPIEM-Redna-034-2008-04-18.sp41">

               <speaker>PETER GOLOB:</speaker>

               <p>Jaz, zelo kratko, samo še to bi rekel kar je gospod Černač rekel, da je primer Golob
               zdaj rešen.</p>
               <p>Jaz bi bil vesel, če bi bil po šestih letih rešen pa ni rešen. Jaz, ko sem se po
               dveh pravnomočnih sodbah delovnega sodišča vrnil na MNZ me je ta isti Andrej Šter
               imenoval v najnižji možni diplomatski naziv, tretjega sekretarja čeprav imam devet
               let in pol delovne dobe, pravosodni izpit in tako dalje; moji kolegi so na višjih
               stopničkah, če tako gledamo. In kljub temu, da sem ta njegov sklep o imenovanju
               spodbil na upravnem sodišču, kaj mislite da je naredilo potem MNZ? Potem je dr. Rupel
               izdal nov sklep ki me je imenoval v popolnoma enak naziv, v najnižji možni naziv.
               Tako da vidite, ni učinkovito, žal. Tudi potem, ko dobiš spor potem enostavno on
               enako odloči.</p>
               <p>Kar se pa tiče, še to bi opozoril, ko je prej dr. Virant rekel v zvezi s tem ali je
               dovoljšnja zasedba upravne inšpekcije za sistem upravnih uslužbencev ni pa da imamo
               delovno inšpekcijo<gap n="..."/> Jaz bi predlagal, da se zmenita ker jaz sem s strani delovne
               inšpekcije dobil pisni odgovor, da oni niso pristojni za javni sektor ampak, da
               takšne zadeve obravnava vaša inšpekcija. Tako da jaz predlagam, da se tukaj razčisti
               stvar. Hvala lepa.
               </p>
            </sp>
            <sp xml:id="SDT4-KZPTZČPIEM-Redna-034-2008-04-18.sp42">

               <speaker>PREDSEDNICA MAG. MAJDA POTRATA:</speaker>

               <p>Hvala gospod Golob. Jaz mislim, da ste vi svoj problem dovolj izčrpali in vam v
               prihodnjem ne bom dala več besede, toliko da veste. Izvolite dr. Virant, beseda je
               vaša.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp43">

               <speaker>DR. GREGOR VIRANT:</speaker>

               <p>Najprej, da ne bo nesporazuma<gap n="..."/> Jaz niti slučajno ne mislim, da če nek šef, neki
               predstojnik nekomu naloži nezakonito ravnanje da je potem alternativa tega
               uslužbenca, da pusti službo in gre drugam ali pa izvede ta sklep, tudi slučajno nisem
               mislil in nisem tega rekel. Pravim samo, torej v takšnih primerih je jasno, da ne sme
               uslužbenec zaradi tega utrpeti nobenih negativnih posledic, če se upre neki
               nezakoniti odredbi. V vseh drugih primerih, ko pa gre za neke spore med vodjo in
               sodelavci, ki niso takšne narave, kjer ni mogoče reči, da gre za kršitev pravice ali
               pa da mu je naložil nekaj protipravnega tam pa jaz ne vidim dejansko nobenega
               pravnega mehanizma in mi lahko na takšnih komisijah razpravljamo do onemoglosti, do
               tiste mere, ko že takšna razprava postane neke vrste <q>"mobbing"</q> in trpinčenje<gap n="..."/> Lahko
               razpravljamo do onemoglosti pa bomo imeli še vedno vsak svoje mnenje v zadevi Tavčar,
               v zadevi Milanovič ali kako se gospa piše, imamo različna mnenja; jaz sem povedal
               svojega, gospa Širca je povedala svojega ne vem zakaj jaz ne bi smel povedati svojega
               pogleda na ti dve zadevi, če je gospa Širca to lahko povedala.</p>
               <p>Mi smo preko sistema komisije za pritožbe v letu 2007 pomagali, ko ste rekli da
               moramo pomagati javnim uslužbencem, 186 javnim uslužbencem, ki so jim predstojniki
               kršili pravice. Se pravi gre za sistem, ki deluje, ki učinkovito deluje in te
               pritožbe se razširijo hitro, to niso roki kot na sodiščih, v nekaj tednih, tridesetih
               dneh izda komisija odločbo. Tako da to je sistem, ki funkcionira, pokažite mi državo
               v Evropi kjer je uslužbenec v javni upravi na takšen način zaščiten, da mu v
               tridesetih dneh neka komisija sporoči odgovor, ki je v tolikih primerih pozitiven.
               Tako da mislim, da to funkcionira zelo dobro. In tudi seveda, ko smo v nekem trenutku
               zaradi racionalizacije in prihrankov razmislili o odpravi te komisije nas je res
               gospod Ščernjavič oziroma sindikat opozoril na negativne posledice tega, takrat smo
               razmislili in prišli do spoznanja, da bi bila napaka, če bi komisijo ukinili in
               dobro, da jo imamo še danes, funkcionira.</p>
               <p>Glede teh primerov bomo imeli očitno različna stališča do konca, ker izhajamo iz
               različnih predpostavk; v primeru Ministrstva za delo, če je bilo izrečeno to kar je
               gospa Širca citirala iz ust ministra za delo, je seveda to odurno. Če je bila gospa
               šikanirana zato, ker je predsednica nekega srbskega društva potem je to
               diskriminacija in če je dokaz za to, če imate to posneto, če imate kakor koli, če ima
               priče potem je seveda to zrelo za kaj drugega kot samo za to kar se je potem ministru
               za delo zgodilo, ni več minister kolikor jaz vem. Seveda pa jaz ne vem, če je bilo
               res tako, ne vem, vem samo to, da je tam neka uslužbenka, ki meni da je v svojem
               okolju najboljša za šefico in da je direktor direktorata ali minister ali ministrica,
               ki pa meni, da je nekdo drug boljši za mesto vodje sektorja. Zdaj pa katera komisija,
               kateri odbor lahko bolj kompetentno od ministra oziroma od predstojnika presoja o tem kdo je boljši za
               šefa. Meni se zdi to popolnoma brezplodna razprava, če pa gre za kršitve, če je
               nekomu odvzeta, ne vem če mu niso izplačali plače, če so ga odpustili, če mu ne dajo
               možnost, da normalno dela potem je pa to pravna kršitev, ki jo mora obravnavati
               komisija za pritožbe ali pa sodišče in jaz druge možnosti ne vidim, pa nam lahko
               naložite s stotimi sklepi, da o tem razmišljamo cele dneve pa vseeno ne bomo prišli
               do boljše rešitve. Lahko damo to pristojnost gospodu Kosu pa bo še on razmišljal o
               tem kdo ima prav v teh primerih pa komisija za peticije pa varuhinja človekovih
               pravic, vsak bo imel svoj pogled.</p>
               <p>V zadevi Tavčar, se pravi Lipica imamo spet različne poglede. Jaz sem trdno
               prepričan, da je tam prišlo do tega, da se je Lipica začela po dolgih letih za
               uspešnim menedžerskim vodstvom postavljati na noge. Vse številke tako kažejo,
               poskrbeli so za kulturno dediščino, končno so poskrbeli, da so konji tam v normalnih
               razmerah, številke kažejo, da se izguba manjša oziroma, da prihaja nekje do pozitivne
               ničle in jaz verjamem, da to nekaterim ni bilo všeč, ker je bilo treba začeti delati
               in razmišljati na drugačen način in v tem je ves problem. In potem je seveda nekdo
               izkoristil ta kulturni boj, ki se bije okrog golfa, ki je tako kot je rekel gospod
               Černač z vidika dobrega gospodarja edina logična rešitev; tam je golf že dvajset let
               in če želi Lipica napolniti hotele potem mora na tistem terenu kjer je že devet
               lukenj narediti še devet zato, da bomo pobrali denar od italijanskih turistov, ki ga
               bomo vlagali tudi v konje in zaščito kulturne dediščine. In če nekdo izkoristi ta
               kulturni boj proti golfu zato, da ščiti sebe ga jaz tudi, čeprav sem minister za
               javne uslužbence ne morem vzeti v bran. Bom pa vedno vzel v bran tiste, ki dobro
               delajo pa jih šefi šikanirajo.</p>
               <p>Primer gospoda Goloba je tudi zelo specifičen, dejansko je šlo za to, da je po moji
               oceni mu bilo naročeno nekaj kar je bilo v nasprotju s pravili, mislim sicer da mu je
               bilo to naročeno z dobrim namenom, da bi prosilcem za vizo pomagal priti do te vize,
               da jim ne bi bilo treba hoditi v Sarajevo ampak bi to dobili v Zagrebu kar bi bilo
               enostavneje ampak gospod Šter bi moral najprej spremeniti pravila, da bi potem to
               naložil. Tako da po formalni plati je imel gospod Golob prav in gospod Šter je bil
               tukaj zelo neroden, jaz mislim, da bi moral spremeniti pravila, da bi bila manj
               birokratska ne pa da mimo pravil nalaga nebirokratsko ravnanje. In v končni fazi
               gospod Golob bi bil spor na sodišču in se vrne na Ministrstvo za zunanje zadeve na
               delovno mesto na katerega ga je minister razporedil.</p>
               <p>Tej Vladi se zelo pogosto očitajo pritiski na državno upravo in jaz bom rekel tako,
               ja, Vlada pritiska na državno upravo, pritiska v to smer, da bi uprava delovala
               učinkovito in prijazno do uporabnika. V tem smislu celo moramo pritiskati na upravo
               in ne smemo ščititi drugačnega ravnanja, birokratskega. In zato samostojnost
               uradnikov pri odločanju se zelo pogosto skrije želja po samozadostnosti po tem, da je
               uradnik tisti, ki ve kaj je prav, nihče mu nič ne more. odloča o pravici stranke
               kakor se njemu zdi prav. Ne more biti tako, mora biti hierarhija v državni
               upravi.</p>
               <p>In nenazadnje, meni se zgodi,  da isti poslanci, ki mi enkrat očitajo pritiske na upravo, me pa
               drugič kličejo zato, ker v nekem upravnem organu recimo ravnajo uslužbenci preveč
               birokratsko in pravijo: <q>"Minister, daj uredi to, da se bo zadeva premaknila."</q> Se
               boste morali odločiti. Ali želite, da uprava deluje nebirokratsko in učinkovito in
               prijazno do uporabnika. V tem primeru bo pač Vlada morala izvajati tudi določene, v
               narekovajih, pritiske, se pravi zahtevati tako delovanje od uprave.</p>
               <p>Če zaključim. Še enkrat bom rekel. Lahko sprejmete takšen sklep, še pet takšnih
               sklepov. Lahko nam naložite, da opravimo še en razmislek, pa še en razmislek, pa še
               en razmislek, da pripravo petdeset poročil. Ampak na koncu ne bo nič boljše, kot je
               danes. Ker ne more biti. Ker imamo mehanizme, ki so zadostni. Problemi med vodji in
               sodelavci, ki se jih ne da zgrabiti na pravni način pred sodiščem ali komisijo za
               pritožbe, bodo pač vedno ostali. To je v naravi in v psihologiji ljudi.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp44">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospod minister. Dovolite, da se obregnem ob neko vašo izjavo. Da je bilo
               uslužbencu nekaj svetovano v dobri veri. To je bilo dokazano napačno. Zdaj kaj jaz v
               dobri veri ali z dobrim namenom naredim pa ni zakonito, je pa predmet presoje
               organov, ki o tem odločajo. Tudi ne razpravljamo v zvezi s tem zato, da bi vas
               dodatno obremenjevali in na tej komisiji se marsikdaj izjalovi sprejeti sklep, ki bi
               Vladi kaj naložil, da mora narediti zaradi tega, ker ima Vlada dosti bolj pametnega
               dela opraviti in ji ni treba početi tistega, kar je zvezano, recimo, s priporočili
               varuhinje človekovih pravic ali varuha ali kakšnega drugega in naša učinkovitost je
               res nikakršna. Kolikokrat smo že priporočali, da bi razmislili o tem kako bi
               inšpekcijo dela okrepili in še kaj drugega pa ni zaleglo. Ampak vse kar delamo ima
               smisel samo, če bi naša prizadevanja šla v skupni cilj, da bi zadeve se izboljševale.
               Na pa, da bi zadeve ostajale kakršne so ali se celo slabšale. In oprostite, da sem
               vam to rekla. Saj jaz vem, da minister je pač tisti, ki ima vedno prav. Hvala. Zdaj
               pa dajem besedo gospodu Černaču.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp45">

               <speaker>ZVONKO ČERNAČ:</speaker>

               <p>Saj mislim, da ta način, ki ga imamo na tej komisiji je tisti, zanimivo pa je
               oziroma <gap n="..."/><stage>/Nerazumljivo./</stage><gap n="..."/>, da se to ravno na tej komisiji dogaja, ki onemogoča
               nek demokratičen način razpravljanja. Mi smo tukaj vsi v nekem deprivilegiranem
               položaju. Na vsako stvar od nas nekdo nekaj pove, gospa predsednica pokomentira.
               Izkrivlja izjave. Prej je kolegica Irglova rekla zakaj ne omejite replike, ker vemo,
               da v Poslovniku smo omejeni. Gospa predsednica pravi: <q>"Ne bom omejila razprav."</q> Ni
               govorila gospa Irglova o razpravi, govorila je o repliki in jaz prej nisem mogel ne
               vam, ne gospe Širca replicirati, ker vem, da je tak Poslovnik. Vi si pa tu stalno
               dovolite. Tako da je zelo težko kaj pametnega povedati, brez, da bi prišlo do tega
               izkrivljanja iz vaše strani. Ampak bom zelo kratek, ker namen priglasitve je bil samo
               to, da povem nekaj stvari, ki so netočne. Drugič se bom usedel malo bližje gospe
               Širci, ker očitno se ne slišimo dobro.</p>
               <p>Golf v Lipici je več kot dvajset let, gospa Širca. Tam je. To je dejstvo. Ne bo, ali
               pa ga ne bo. Tam je. Šlo je samo za to ali se bo ta ponudba nadgradila s tem, da bo
               postal tak, kot se ga da normalno tržiti, če vi veste kaj to pomeni, ali pa bo ostal
               tak, da bo postal tržno nezanimiv. Z nobenim vrednostnim razvrednotenjem kulturne
               krajine in ne vem še česa. Pojdite tja ali pa bova šla skupaj, vas bom peljal pa si
               boste pogledala na kakšen <q>"šikaro"</q> bi se širil. Na <q>"šikaro"</q> bi se širil. Okolje bi se
               uredilo. Kulturna krajina bi se uredila s štiri luknje. Pet bi jih pa dobili v okviru obstoječe površine. Toliko
               glede tega pa ni to tema. Ampak, ker je bila povezana s gospodom
               <gap n="..."/><stage>/Nerazumljivo./</stage><gap n="..."/> Tavčarjem, jo je potrebno omeniti. Ker tudi kljub temu, da je
               strokovnjak, kot krajinar, ni on tisti, ki lahko o tem sodi. Kot ne morem soditi jaz
               in ne vi, gospa Širca in ne še kdor koli drugi. Sodijo naj tisti, ki se s tem
               ukvarjajo in v končni fazi tisti, ki jim je po zakonu dana legitimnost, da tak
               prostorski akt sprejme. Tisti lahko sodi. Tako da je škoda na tak način razpravljati,
               zaradi tega, ker se žal omejujemo v ene ali pa v druge kalupe. Jaz zelo težko ločim
               ljudi po strankarski pripadnosti, kot vi to počnete. Kar nekaj teh primerov, ki ste
               jih konkretno z imenom in priimkom omenjala <gap n="..."/><stage>/Nerazumljivo./</stage><gap n="..."/> ali so simpatizerji
               Zares. Jaz sem pa z nekaj temi ljudmi delal in vem koliko so sposobni. Po tem jih
               sodim in se čudim kako, da so nekateri na tistih mestih kjer so. Ampak to ni moje. To
               je stvar tistega predstojnika, ki o tem odloča. Tako pač je. Meni ne bo nihče
               govoril, da je nekdo šikaniran, če je nesposoben. Je nesposoben in pika. Te stvari
               moramo razmejiti in nemogoče je o tem na tak način razpravljati, kot ste vi to zadevo
               tukaj postavila.</p>
               <p>Zdaj glede konkretne zadeve. Jaz sem govoril o tem, da je nesprejemljivo, da je
               sodni postopek trajal šest let in če hočemo kaj na tem primeru narediti, potem ja,
               lahko predlagam konkretni predlog, ker ste me pozvala. Ga lahko. Vem, da se boste
               nasmehnila in boste zamahnila z roko. Podpremo spremembo kazenske zakonodaje. Vsaj en
               manjši del bomo naredili na tem področju. Ali pa nek drug učinkovit mehanizem. Tudi
               tukaj se ne morem strinjati z državnim sekretarjem iz pravosodja, ja problem je
               reforma štiriindevetdesetega ali petindevetdesetega leta. Gotovo je to temeljni
               problem sodnih zaostankov. Gotovo. Ker je bila reforma takrat narejena napačno. Tako,
               kot bi se zgodil problem, če ne bi, ko smo nastopili mandat, naredili abolicijo za
               130.000 prekrškov, ker bi se nam prekrškovni sistem sesul z vašo reformo, kot ste jo
               v prejšnjem mandatu naredili. Gotovo je to problem. Vendar pa to ni problem gospoda
               Goloba. Njegov primer je nastal leta 2002. Je samo posledično problem. Ker so bila
               sodišča prej zabasana tako daleč, da niso mogle njegovega problema vzeti v roke.
               Ampak ne glede na to, mislim, da že kar nekaj časa teče in da moramo mi po svoji
               plati, sodniki po svoji plati in še kdo drug pa dejansko resno se s tem spoprijeti.
               Ne samo govoriti: <q>"Problem je in problem kar bo."</q> Tako da jaz mislim, da je bistvena
               zadeva učinkovitost na tem področju in majhen del tega mogoče tudi sprememba
               zakonodaje, ki se predvideva.</p>
               <p>Še glede Barbare Verbnik, ki je bila omenjena, Primorske novice. Primorske novice so
               zasebno podjetje in kolikor sem jaz te listine, ki nam jih poslala, prebral, gospa
               Širca, tam je šlo za nekega gospoda direktorja in za nekega gospoda župana. Ni šlo za
               nobenega javnega uslužbenca v tisti zgodbi.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp46">

               <speaker>PREDSEDNICA MAG. MAJDA POTRATA:</speaker>

               <p>Hvala. Replika. Izvoli.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp47">

               <speaker>MAJDA ŠIRCA:</speaker>

               <p>Tisto kar sem danes hotela poudariti in izpostaviti tudi z izpostavitvijo določenih
               primerov, je ključno vprašanje ali javni uslužbenci, ki opozarjajo na očitne
               nepravilnosti ali  kršitve, so
               lahko kaznovani s tem, da se jih na tak ali drugačen način, direkten ali indirekten
               vrže na cesto in ali to ne pomeni, da s takim ravnanjem vračamo v čas, ki ga noben
               več ne želi.</p>
               <p>Drugo, v primeru Barbare Verbnik naj opozorim, da sem opozorila na neodzivnost
               Inšpektorata za delo.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp48">

               <speaker>PREDSEDNICA MAG. MAJDA POTRATA:</speaker>

               <p>Hvala. Besedo dajem dr. Dodič Fikfak, izvolite.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp49">

               <speaker>DR. METODA DODIČ FIKFAK:</speaker>

               <p>Hvala lepa gospa predsednica. Jaz sem bila sicer povabljena k poklicnim boleznim,
               vendar je razlog, da se oglašam, in bom zelo kratka, ta, sem pač predstojnik
               inštituta, ki drugo leto intenzivno ukvarja s trpinčenjem na delovnem mestu in
               oglašam se zaradi skrbi. V današnji diskusiji sem slišala pravzaprav, da se ne ločijo
               definicije med pravnim sporom, med konfliktom in med šikaniranjem oziroma trpinčenjem
               na delovnem mestu. Ne gre za ločevanje definicij. Gre za terapijo, če se izražam v
               zdravniškem žargonu, ki je različna v vsakem primeru. Zbodlo me je predvsem dejstvo,
               da, citiram, da je mobing, ki so ga slovenski jezikoslovci lepo prevedli v
               trpinčenje, temelji na osebnih okoliščinah. To ni res. Obstaja zelo natančna
               definicija in tudi natančna terapija. Skrbi me pri tej diskusiji, da se tako vse meče
               v isti koš, da ne vidim tudi, da bi se postavljala možnost terapije oziroma
               razreševanja trpinčenja tudi na tem nivoju, na višjem nivoju. Pri trpinčenju gre za
               človekovo dostojanstvo, ki velikokrat nima veliko s pravnimi prekrški. Namreč skrbi
               me zato in tule končujem, ker po analizi dublinske fundacije, je 7,4% Slovencev, kar
               pomeni 60.000 delovnih ljudi in res je, da je povsod v literaturi navedeno, da je
               javna uprava tista, ki je posebej izpostavljena trpinčenju, da je toliko ljudi
               izpostavljeno trpinčenju v Sloveniji. Ne bom govorila, ker je to samo vrh ledene
               gore. Kar pomeni, da govorimo o absentizmu zaradi tega, o prezentizmu in tako
               naprej.</p>
               <p>Samo še eno zadevo. Namreč mi smo naredili prejšnji teden analizo. Slovenija v
               reševanju tega problema zaostaja v dojemanju tega dostojanstva človeka za razvitimi
               državami za reci in piši 20 let. Hvala lepa.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp50">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Zdaj dajem besedo gospe Lučki Böhm , svobodnih sindikatov.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp51">

               <speaker>LUČKA BÖHM:</speaker>

               <p>Hvala lepa. Tudi jaz sem povabljena k naslednji točki dnevnega reda. K besedi sem se
               pa javila takrat, ko je bilo v razpravi postavljena trditev, da je gospod Golob
               opozoril predvsem na nesprejemljivo dolge sodne postopke. Tisto, kar je mene najbolj
               zaskrbelo v njegovem uvodu je bilo njegovo opozorilo, da v javni upravi pogosto,
               mislim, da tudi v njegovem primeru, se ne želi izvajati pravnomočnih sodnih odločitev
               in kolikor se spomnim, je rekel, da to ruši pravno državo. V pojasnilu ministra
               Viranta nisem slišala kakšen je standard ravnanja v naši javni upravi, kadar se ne
               želi upoštevati pravnomočne sodne odločbe in svetujem komisiji, da  če takega standarda ni, takega pravila ni,
               da ga priporočite, da se pripravi.</p>
               <p>Pa še eno stvar bi, mogoče samo opozorila. Danes je bilo večkrat omenjeno, pred
               kratkim je Statistični urad objavil rezultate ankete trga delovne sile in je bilo
               prvič v skladu z Evrostatovim programom dela postavljeno tudi nekaj vprašanj v zvezi
               s psihičnim nasiljem na delu in mislim, da se napačno interpretira te podatke. Tam je
               bilo rečeno, da je 40% anketiranih reklo, da so izpostavljeni psihičnim obremenitvam,
               vendar od teh 40%, jih 80% pravi, da gre za stres, se pravi za te obremenitve, 20% pa
               za nadlegovanje in trpinčenje. Če teh 20% od 40% izračunate, je to 8%. Kar je zelo
               blizu dublinski raziskavi iz leta 2005, ki je rekla, da gre za 7,4%. Se pravi, ne gre
               za 20%, ampak za 7 do 8% ljudi, ki poročajo v dveh neodvisnih raziskavah, da so
               izpostavljeni takšnim pojavom. Moram povedati, da so raziskovalci dublinske evropske
               fundacije za izboljševanje delovnih in življenjskih razmer, ki so lani oktobra prišli
               rezultate svoje raziskave predstaviti v Slovenijo, izrazili presenečenje, mogoče
               kakšna druga beseda, kjer so rezultati za Slovenijo za polovico slabši, kot velja za
               evropske povprečje. Torej prav gotovo teh pojavov ne velja podcenjevati.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp52">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Zdaj pa dajem besedo gospodu Kosu. Izvolite.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp53">

               <speaker>DRAGO KOS:</speaker>

               <p>Hvala lepa gospa predsednica. Poskušal se bom vrniti k temi, s katero je današnja
               točka tudi naslovljena, to je zaščita <gap n="..."/><stage>/Nerazumljivo./</stage><gap n="..."/> nepravilnosti. Čeprav
               tudi ta debata na koncu seveda je zelo dobrodošla, ker vse oblike šikaniranja so v
               bistvu lahko tudi posledica tega, ker so ljudje, ki so šikanirani, prijavili kakšne
               nepravilnosti. Moram reči, do očitno ne moremo reči, da Vlada na tem področju nič ne
               dela. Saj gospod Marolt je lepo rekel, da bo v novem KZ-ju tudi posebno kaznivo
               dejanje. Seveda to mene takoj spodbudi k naslednjemu razmišljanju. Če je stvar tako
               huda, da moramo že uvesti novo kaznivo dejanje, mi pa vsi vemo, daje kazensko pravo
               <gap n="..."/><stage>/Nerazumljivo./</stage><gap n="..."/> v pravnem sistemu vsake države in če bomo mi imeli novo kaznivo
               dejanje, bomo seveda spet dodatno bremenili sodišča. Ker če, recimo, vsakega drugega
               od teh šestdeset tisočev, ki so pri nas po statističnih podatkih šikanirani, gre na
               sodišče pa ne bomo nič naredili na učinkovitosti pravosodja, ampak bo to seveda še
               dodaten problem. Tu vmes je prostor v katerem bi se splačalo kaj narediti. Se pravi
               med šikaniranji <gap n="..."/> Pa nihče danes ni rekel, da ni problema. Poslanci ste se med
               seboj pa poslanke ste se med seboj pogovarjali o nekaterih konkretnih primerih, gospa
               varuhinja je opozorila na povečanje števila teh primerov, sindikati so opozorili na
               to, sedaj smo ravnokar slišali, da ti primeri so, da jih je vedno več. Se pravi
               primeri so, manjka pa tisto pravo orodje, s čimer bi se teh primerov lotili in
               zagotovo, jaz sem sicer za to, da se to uredi kot posebno kaznivo dejanje, ker tudi v
               praksi sem se srečal z zelo hudimi oblikami tega šikaniranja, ki zaslužijo, da so
                   tudi kazensko pravno
               obravnavani ampak to je vendarle zadnje sredstvo, mi moramo v tem
               <gap n="..."/><stage>/Nerazumljivo./</stage><gap n="..."/> nekaj narediti in zagotovo se da dosti storiti z nekaterimi
               ukrepi, ki niso samo takšni, ki ne nosijo nujno za seboj novih institucionalnih oblik
               v komisiji, kaj jaz vem, česar koli, ki ne nosijo za seboj sprememb, ki terjajo
               ponavadi celo v zakonodaje ampak gre za nekatere praktične ukrepe, ki so zgolj in
               predvsem izraz dobre volje, da se na tem področju pomaga tistim, ki so šikanirani. In
               še enkrat, predlog sklepa se mi zdi čisto v redu, tudi tisti del gospod Černač, ki
               govori o kodeksu iz enega preprostega razloga, strinjali se boste z menoj, da na
               žalost še vedno živimo v času in prostoru kjer pravila ki niso sankcionirana se ne
               uveljavljajo in kodeks ni sankcioniran in se ne uporablja. Ampak kodeks v bistvu
               pravzaprav več obveznosti nalaga javnim uslužbencem pa se ga ne držijo zato, ker
               vedo, da za njegovo spoštovanje ne bodo kaznovani čeprav to Zakon o javnih
               uslužbencih ureja ampak za neki drugi kodeks, ki bo moral biti sprejet na podlagi
               tega zakona in recimo idealna rešitev tega predloga bi bil sprejem novega kodeksa, ki
               bi bil sankcioniran pa bi stvari zelo lepo stale. Hvala.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp54">

               <speaker>PREDSEDNICA MAG. MAJDA POTRATA:</speaker>

               <p>Hvala lepa.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp55">

               <speaker>GOSPOD __________:</speaker>

               <p>Jaz bi imel eno repliko.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp56">

               <speaker>PREDSEDNICA MAG. MAJDA POTRATA:</speaker>

               <p>Ja, izvolite.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp57">

               <speaker>GOSPOD ___________:</speaker>

               <p>Glede tega dela, vsaj čutiti je bilo tako upam pa da ni bilo tako mišljeno, da s tem,
               ko se določeno odklonilno dejanje umesti v kazensko zakonodajo, da je tu problem, ker
               bomo spodbujali, ne vem h kršitvam in mislim da v tem ni namen, je ravno v tem, da se
               s tem preprečujejo takšna dejanja. Mislim, da nobeno izmed kaznivih dejanj, ki je
               nekje umeščeno ne sledi<gap n="..."/> Prvi cilj je, da se nekaj ne dogaja. Če je tam nekje
               zagrožena kazen za uboj ali pa umor je temeljni cilj zakaj je temu tako, da se ti
               pojavi ne dogajajo in enako je tukaj. Mislim, da je prvi cilj takšne umestitve,
               takšnih dejanj v kazensko zakonodajo preventivne narave.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp58">

               <speaker>PREDSEDNICA MAG. MAJDA POTRATA:</speaker>

               <p>Hvala. Vidim da ne želi nihče več<gap n="..."/> Ja, izvolite gospod Ščernjavič.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp59">

               <speaker>DRAGO ŠČERNJAVIČ:</speaker>

               <p>To so takšne razprave, oprostite vsaj en del takšne splošne visoke, ki bi rekel na
               posameznikih, na njihovih hrbtih se pa vse polomi, tako bi rekel. Jaz to vašo
               razpravo gledam zelo pozitivno drugače pa moti me generalno tako, tudi danes gospod
               Černač, če bi jaz šel v vaše okolje, vi ste podžupan občine Postojna, pa ene stvari
               zdaj konkretiziral, poslušajte, ker smo imeli tudi tam delovno pravne spore pri vas v
               vašem okolju. Ne mi tukaj govoriti tako na splošno, ko pa si na tleh konkretnosti,
               jaz se s tem dosti ukvarjam, ko pa vidiš vso plejado kaj se za tem skriva. In ključno
               ni to, da neseš ti zadevo ven, mehanizem mora biti notri v okolju kjer se nekaj
               dogaja, tam mora biti mehanizem. Zdaj pa tako, lahko ga damo sindikatu dajmo večjo
               moč, pristojnost, kompetenco, da če sindikat izreče negativno mnenje eno proceduro,
               ki se vodi proti delavcu, da bo potem prišlo do enega ravnotežja moči med
               delodajalcem, delavcem in sindikatom. To je ključno ne pa da greva ven pa da imava
               spore, ki se vlečejo pet, deset let in tako naprej pa da se pravni poduki narobe
               pišejo in tako naprej. In za tem se skriva hudičevo konkretno šikaniranje ljudi.</p>
               <p>In zdaj tako, jaz bi se za to zavzel, to pa konkretno, saj imamo Zakon o javnih
               uslužbencih, socialno partnerstvo ampak ja opozarjamo, rečemo dajemo pobudo dajemo<gap n="..."/>
               Ampak bi rekel v teh primerih, ko prihaja, zdaj če bi šel na vzroke pa tukaj
               štirideset vrst raznih primerov, ki jih je in za katerimi se mnogokrat skriva tudi
                  šikaniranje, da ima
               sindikat vlogo funkcije, intervencije, da zaustavi to zadevo in da se postavi
               enakovredni položaj vis a vis predstojnika ali je to na temeljni ravni ali na občini,
               ali upravni enoti, ministrstvu državnemu organu. Tam kjer sem, če bi tako bilo, zdaj
               en vem kako je bilo tam pri gospodu Golobu kako je sindikat reagiral ali pa jih je
               kdo kaj upošteva ali pa kdo kaj zahteval.</p>
               <p>In drugo, se bom zavzemal tudi za takšno spremembo Zakona o javnih uslužbencih ker
               socialni partner je prišel na naš račun notri v 26. člen, ki smo ga mi pisali in je
               edin zakon v Sloveniji, ki ima to ampak bomo morali to dograditi z močjo vloge
               funkcije sindikata v tej proceduri, tem postopki, da bom preventivno delovali. Ko to
               enkrat gre ven, dragi moji, se to lahko vleče pet, šest, sedem let in zahteva to, da
               bi se ta zadeva čim prej rešila tam kjer je in posameznik je pod udarom. To so
               tragedije, ko se to dogaja, najhujši disciplinski postopki in kaj se vse na ljudeh in
               njihovih hrbtih lomi to pa najbolj vidim iz konkretnih zadev.</p>
               <p>In vloga funkcije koga, zdaj pa drugo tudi to<gap n="..."/> Delodajalca, tisti delodajalec,
               uradnik, kateri koli ki ima določena pooblastila, ki je nekompetenten, ki je izdal
               odločbe, sklepe, ki so nezakoniti bi ga moral dati na črno listo državni upravi.
               Dragi moji naslednjih osem let ne boš več vodilnega vodstvenega položaja zasedel,
               dobesedno tako. In zdaj gledam en primer, dal sem zahtevo pred štirimi leti, ne bom
               zdaj omenil katero ministrstvo, pomembnega uradnika, da ga da na disciplinsko
               minister, da ga izloči. Ne, nič se ni zgodilo, tisti človek je krasno odkadriral na
               še bolj pomembno funkcijo v eno drugo ministrstvo, <gap n="..."/><stage>/Nerazumljivo./</stage><gap n="..."/> je pa
               ugovore zlagal v predal in se nič ne reševalo.</p>
               <p>In drugo, zdaj ko sem naštel to koliko je ugovorov, tožb, pritožb pa javni pravni
               <gap n="..."/><stage>/Nerazumljivo./</stage><gap n="..."/> pravi tudi, da se sodna praksa pa judikati ne spoštujejo. Piše
               notri! Lepo šibamo potem pa reče, kdaj gre pa na sodišče. Lepo vas prosim, takšne
               uradnike bi jaz dal na neko interno listo. Pa ne glede na koalicijo, katera je, če
               nekdo dela nezakonite zadeve pa povzroča škodo, bi rekel predvsem delavcu ali pa ga
               postavi v neugoden materialni, socialni položaj in drugo, da naslednjih nekaj let ne
               bi mogel biti na vodilnem vodstvenem uradniškem položaju in naprej sejati to prakso,
               ki jo dela. In ključno je to, da tam kjer se nekaj zgodi nastane odnos, ne
               konfliktni, partnerski bi moral biti. Zdaj so mehanizmi, imamo letne razgovore, v
               javni upravi so ti letni razgovori, recimo da trideset, petintrideset tisoč
               zaposlenih je v letnih razgovorih s predstojniki, tam bi naj bila enakovredni
               partner; predstojnik lahko pove posamezniku kako in kaj od A do Ž, delavec pa lahko
               pove predstojniku. Torej tudi o nepravilnosti in to, lahko bi ampak to je redko, ker
               če ni partnerskega odnosa, kulturnega medsebojnega, ko pravite kako zaostajamo, pa
               kje si bo kdo upal, bo ga on <gap n="..."/><stage>/Nerazumljivo./</stage><gap n="..."/>,tako kot <q>"fleisch"</q><stage>(?)</stage> mašino bo
               notri dal pa adijo in ga ne bo dal na napredovanje, ga ne bo na zahtevnejše delovno
               mesto dal, se bo vse to vrtelo potem kar danes tukaj poslušamo.</p>
               <p>To pomeni, da je treba tam preventivno kjer je, kjer se nekaj dogaja treba neke
               mehanizme<gap n="..."/> Sindikat je mehanizem, brez skrbi in tukaj notri je treba dati.  Sindikat, če reče negativno
               mnenje potem se naj zadeva drugače vrti ne da pa potem predstojniki ali pa ljudje
               zapustijo službo pa gredo drugam, da se umaknejo iz tega zosa ali obmolknejo ali pa
               se potuhnejo, da preživijo dve, tri ali pa štiri leta. To niso odnosi, to se bomo
               strinjali. In tukaj je temeljno leglo in pa vzrok zakaj in kako. Da ne bi še katere
               druge konkretne zadeve navajal kako in kaj se dogaja v katerih okoljih.</p>
               <p>In zato se bom tudi, ko se bo Zakon o javnih uslužbencih spet spreminjal bomo to
               institucijo pozicijo partnerstva še ojačali, moč dali sindikatom. Mora imeti moč, če
               nima, to da samo nekaj opozorim pa mnenje dam je premalo, mora imeti neko moč, smisel
               veta, če nekdo izda nezakonito zadevo, da zaustavim na tej ravni in da se tukaj notri
               potem dialog odvije in da se enakovredna opozicija delavcev vis a vis predstojnika
               vzpostavi.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp60">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospod Ščernjavič.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp61">

               <speaker>ZVONKO ČERNAČ:</speaker>

               <p>Replika.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp62">

               <speaker>PREDSEDNICA MAG. MAJDA POTRATA:</speaker>

               <p>Izvolite gospod Černač.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp63">

               <speaker>ZVONKO ČERNAČ:</speaker>

               <p>Zdaj, vi veste gospod Ščernjavič, da to kar ste nazadnje povedali veto, da to ni
               mogoče. Govorimo vendar o partnerjih, o razmerjih med delodajalci in delojemalci. In
               po tej isti logiki, po tem istem razumevanju bi potem tudi delodajalci imeli veto. Vi
               kot sindikat po defoltu<stage>(?)</stage> normalno, da boste v vsakem primeru ščitili delavca in
               boste v vsakem primeru proti kakršnim koli ukrepom delodajalca tudi, če ta zaposleni
               nima prav. Vaša naloga je, da to zaščito opravljate in to je prav. Na drugi strani je
               prav, da delodajalec ščiti svoje interese ker verjetno meni drugače kot vi in zaradi
               tega je ta sistem na tem nivoju do Vlade, do Vladne komisije ustrezen, ker potem
               neodvisno telo o tem razsodi in mislim, da ste na takšen način tudi vi morali
               pristati kot socialni partner zato me ta vaša razprava danes tukaj malo čudi. Smo le
               leta 2008 in ne 1995 ali pa še nazaj.</p>
               <p>Druga, jaz verjamem, da imate po celi Sloveniji primere in spore in verjamem pa
               tudi, da poznate veljavno zakonodajo in da veste, da ne župan ne podžupan nista
               predstojnika ampak je predstojnik občinske uprave direktor občinske uprave in on je
               tisti, ki v takšnih primerih o takšnih zadevah odloča. Hvala.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp64">

               <speaker>DRAGO ŠČERNJAVIČ:</speaker>

               <p>Replika.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp65">

               <speaker>PREDSEDNICA MAG. MAJDA POTRATA:</speaker>

               <p>Hvala. Gospod Ščernjavič<gap n="..."/></p>
            </sp>
            <sp xml:id="SDT4-KZPTZČPIEM-Redna-034-2008-04-18.sp66">

               <speaker>DRAGO ŠČERNJAVIČ:</speaker>

               <p>Ali lahko dva stavka pa moram iti<gap n="..."/> Gospod podžupan imate pa strahovito neformalno
               moč vplivanja, to se boste pa strinjali.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp67">

               <speaker>PREDSEDNICA MAG. MAJDA POTRATA:</speaker>

               <p>Bi prosim<gap n="..."/></p>
            </sp>
            <sp xml:id="SDT4-KZPTZČPIEM-Redna-034-2008-04-18.sp68">

               <speaker>ZVONKO ČERNAČ:</speaker>

               <p>Jaz sem tukaj poslanec Državnega zbora ste pa kadar koli vabljeni v občino Postojna
               in vas bomo zelo veseli.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp69">

               <speaker>PREDSEDNICA MAG. MAJDA POTRATA:</speaker>

               <p>Jaz bi spoštovana gospoda vendarle opozorila, da replike na repliko ni, sem pa
               vesela te intervencije gospoda Ščernjaviča in umestitve sindikata in možnosti, ki jih
               sindikat v vlogi zaščitnika posameznikovih pravic bi lahko imel, če bi bile nekatere
               stvari zakonsko drugače urejene. Spomnim se podobnih razprav o tem kaj lahko sindikat
               in česa sindikat ne more ali pa svet delavca v zvezi z nekaterimi drugimi zakoni in
               mislim, da bomo morali verjetno vsi skupaj temeljito razmisliti o tem kaj na evropska
               sindikalna listina nalaga in kakšna naj bo funkcija sindikatov, da ne bi nekateri
               mešali svojih pogledov iz preteklosti skupno z moderno vlogo sindikata v družbi.</p>
               <p>Zaščita delavcev je pomembna in mislim, da se znajdejo v neenakopravnem položaju.
               Nismo danes odpirali vprašanja tistih javnih uslužbencev,  ki se znajdejo v zlasti neugodni situaciji takrat
               kadar je njihova delovna doba proti koncu izteka kjer so v odnosu do svojega
               predstojnika še v toliko slabšem položaju zaradi tega, ker nimajo možnosti
               ugovarjanja pri predlogu odhoda v pokoj, čeprav bi kdo še želel nadaljevati delo.
               Takšnih primerov je veliko in da tu ne gre pogosto tudi za povezavo enega z drugim
               kar pomeni izkušenega uslužbenca, ki zaznava nepravilnosti in nanje opozarja in
               nepriljubljenosti takšnega delovanja tudi ni mogoče zanikati.</p>
               <p>Jaz torej, če želi še kdo razpravljati, vidim da ne, predlagam dva sklepa. Tistega
               ugotovitvenega takšnega, ki ga običajno sprejmemo kadar neko temo končamo, to je:
               Komisija za peticije ter za človekove pravice in enake možnosti se je seznanila s
               problematiko položaja javnih uslužbencev prijaviteljev nepravilnosti. In drugega, ki
               sem ga zdaj že večkrat povedala in je bil tudi predmet razprave, ga bom še enkrat v
               celoti prebrala: Komisija za peticije ter za človekove pravice in enake možnosti
               poziva Vlado, da sprejme ukrepe s katerimi bo zagotovljeno izvajanje kodeksa javnih
               uslužbencev. Hkrati naj preuči s katerimi ukrepi bo zaščitila uslužbence prijavitelje
               nepravilnosti oziroma nezakonitega ravnanja. Želi kdo o predlaganih sklepih
               razpravljati?</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp70">

               <speaker>GOSPOD ___________:</speaker>

               <p>Ločeno glasujemo?</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp71">

               <speaker>PREDSEDNICA MAG. MAJDA POTRATA:</speaker>

               <p>Seveda, tako kot vedno. Glasujemo najprej o prvem sklepu.</p>
               <p>Kdo je za? <stage>(6 članov.)</stage></p>
               <p>Ugotavljam, da je sklep sprejet, ker nas je samo toliko.</p>
               <p>In zdaj dajem na glasovanje še drugi sklep, želi kdo obrazložiti svoj glas? Če ne
               potem dovolite, da vseeno sama še enkrat nekaj povem v zvezi s tem sklepom.</p>
               <p>Jaz sugestijo gospe <gap n="..."/><stage>/nerazumljivo./</stage><gap n="..."/> v zvezi s upoštevanjem pravnomočnih sodb,
               ki naj bi bile izvršene štejem tudi kot del teh ukrepov zaradi tega, ker si ne znam
               predstavljati kako drugače formulirati izvedbo. Mislim, da sodi to v ta splošen, ali
               je tako splošno formuliran sklep tudi učinkovit je drugo vprašanje ampak daje
               vendarle dovolj možnosti tudi, da bi bil mogoče sprejet.</p>
               <p>Torej vprašujem kdo podpira ta sklep? <stage>(2 člana.)</stage> Kdo mu nasprotuje? <stage>(2 člana.)</stage></p>
               <p>Ugotavljam, da sklep ni sprejet.</p>
               <p>Vsem sodelujočim pri tej točki dnevnega reda se zahvaljujem za sodelovanje in s tem
               točko končujem.</p>
               <p>Prehajamo pa zdaj po zaporedju na tretjo, v resnici pa v dnevnem redu na <title>2.
                  TOČKO DNEVNEGA REDA - TO JE PROBLEMATIKA ODKRIVANJA IN REGISTRIRANJA POKLICNIH
                  BOLEZNI.</title>
               </p>
               <p>Naša komisija je problematiko odkrivanja in registriranja poklicnih bolezni
               obravnavala že na 16. seji, to je bilo junija leta 2006. Že takrat je ugotovila, da
               je problematika resna in terja čim prejšnje ukrepanje, rešljiva pa je le ob
               zagotovitvi medresorsko usklajenih ukrepov oziroma aktivnosti. S tem sklepom je
               komisija seznanila Odbor za delo, družino, socialno politiko in invalide ter Odbor za
               zdravstvo. Pričakovati pa je bilo, da bo tudi Vlada na tem področju pripravila
               strokovne in normativne podlage za sistemsko rešitev odkrivanja in registriranja
               poklicnih bolezni s posebnim poudarkom na zagotovitvi vseh potrebnih preventivnih
               ukrepov.  Kot gradivo za
               obravnavo te točke dnevnega reda ste prejeli informacijo o problematiki odkrivanja in
               registriranja poklicnih bolezni, ki jo je pripravila strokovna služba naše komisije,
               dopisa inšpektorata Republike Slovenija za delo z datumoma 30. marec 2006 in 17.
               marec 2008, dopis komisije matičnima odboroma z datumom 5. julij 2006 ter podatke
               Statističnega urada Slovenije o poškodbah pri delu in poklicnih boleznih za drugo
               četrtletje 2007.</p>
               <p>Iz gradiva, ki ste ga prejeli nedvoumno izhaja, da je odkrivanje in registriranje
               poklicnih bolezni v času od naše zadnje seje ostalo praktično na isti ravni kot je
               bilo takrat, ko smo se s to problematiko srečevali prvič. Kaj več o tej zelo pereči
               problematiki pa nam bodo zagotovo povedali predstavniki povabljenih inštitucij. Jaz
               se vsem vabljenim opravičujem, da se močno bojim, da bo tudi tokrat ta točka dnevnega
               reda ostala samo na ravni razprave čeprav bi si želela, da bi kakšne konkretne
               sklepe, ki jih bomo tudi predlagali, da bi ti konkretni sklepi imeli tudi kakšen
               neposreden učinek, predvsem zaradi tega, ker je umestitev te točke dnevnega reda
               povezana z zaskrbljenostjo za zdravje delovno aktivnega prebivalstva. In glede na to,
               da je vse večkrat mogoče slišati, da je zdravje, skrb vsakega posameznika s čimer bi
               morali še v nadaljevanju dodati je pa zvezana tudi odgovornost države, da zagotavlja
               posamezniku možnosti, da tudi sam kaj za svoje zdravje stori.</p>
               <p>Na sejo sem povabila Ministrstvo za delo, družino in socialne zadeve, Ministrstvo za
               zdravje, Inšpektorat Republike Slovenije za delo, Inštitut za medicino, delo, prometa
               in športa in Zvezo svobodnih sindikatov Slovenije.</p>
               <p>Najprej dajem besedo predstavnici Ministrstva za delo, družino in socialne zadeve,
               gospe državni sekretarki, Romani Tomc, izvolite.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp72">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospa predsednica za besedo. Jaz bi samo nekaj uvodnih besed potem pa
               upam, da boste dovolili tudi mojim sodelavcem, da v kolikor bo potrebno po posameznih
               področjih obrazložijo zadeve iz svoje pristojnosti.</p>
               <p>Jaz se strinjam z vašo uvodno ugotovitvijo, da je problematika na tem področju resna
               in zaskrbljujoča. In žal se moram strinjati tudi z vašo ugotovitvijo, da od zadnje
               seje te iste komisije na sistemske področju pravzaprav ni bilo veliko narejena.
               Seveda se sprašujemo kaj bi bilo potrebno narediti, da bi bila situacija boljša. Pa
               dovolite, da za začetek samo izpostavim tisto kar so ugotovili že na inšpekciji za
               delo; glavni inšpektor je tukaj in bo potem pojasnil morda bolj detajlno. Ampak
               podatek,  da sta bili na
               inšpekcijo prijavljeni samo dve poklicni bolezni je seveda zaskrbljujoč. Zaskrbljujoč
               je iz tega razloga, da lahko vemo, da takšen podatek, ki tako zelo bistveno odstopa
               od podatkov, ki so sicer primerljivi v drugih državah pomeni, da naš sistem ne deluje
               dobro. Po drugi strani smo v gradivu prejeli tudi podatke, ki jih je posredoval
               Statistični urad Republike Slovenije. Iz teh podatkov pa izhaja, da je 10% delovno
               aktivnih takšnih, ki trpi za poklicno boleznijo. Ali je ta podatek tudi pravilen se
               je seveda tudi treba vprašati namreč ta podatek temelji na anketi.</p>
               <p>Če nadaljujem potem za temi ugotovitvami in iskanjem vzrokov zakaj je to področje še
               vedno tako zelo neurejeno oziroma problematično bi izpostavila dejstvo, da to
               področje pokrivata dve resorni ministrstvi; z vidika Ministrstva za delo, družino in
               socialne zadeve smo v bistvu tisti, ki pokrivamo drugi del, bom rekla te
               problematike, ki se najbolj izpostavlja v povezavi s poklicnimi boleznimi. Ne glede
               na to, da sem tudi prej omenila, da se zdi tudi nam problematično, da je prijavljenih
               primerov poklicnih bolezni tako malo oziroma sta bila v lanskem letu samo dva, pa
               vendarle to dokazuje, da je mogoče tudi v sedaj veljavni ureditvi, z sedaj obstoječo
               zakonodajo priti v bistvu, do konca tega postopka in ugotoviti poklicno bolezen.</p>
               <p>Razlogi torej, po našem mnenju morajo biti nekje drugje kot v obstoječi zakonodaji
               in dovolite, da, ker me na prejšnji seji pred približno enim letom ni bilo prisotno,
               da te razloge morda poskušam citirati z izjavo gospe Bemove<stage>(?)</stage> iz prejšnje seje, ki
               bom rekla, se vleče skozi vso razpravo takratne seje kot rdeča nit in kaže na to, kje
               morda gre iskati vzroke za takšno stanje. Še enkrat citiram, še enkrat ponavljam to
               kar je bilo uvodoma že povedano<gap n="..."/> <q>"Osnovni problem vseh teh naših predpisov je, zdaj
               imam posodobljen sistem poklicnih bolezni, ki torej ni več zastarel kot je bilo pred
               letom 2003; problem je postopek, postopki ugotavljanja poklicnih bolezni so
               nedorečeni, slabo urejeni in zaradi tega se poklicnih bolezni ne da ugotavljati,
               zgolj postopek je treba urediti."</q>, konec navedbe.  Je pa seveda zadeva problematična v tem, da je ta
               postopek zelo kompleksen in da bi lahko vodili na koncu koncev statistiko o vseh
               primerih poklicnih bolezni, jih je treba najprej diagnosticirati, jih je treba
               najprej ugotoviti, jih je treba najprej verificirati. Pristojnost Ministrstva za
               delo, družino in socialne zadeve je v bistvu v oblikovanju seznama izvirajoč iz
               Zakona o pokojninskem in invalidskem zavarovanju, ki določa, da je treba s
               pravilnikom določiti seznam poklicnih bolezni, njegovo oblikovanje, njegovo
               sprejemanje in posodabljanje.</p>
               <p>Na koncu seveda pride tudi ugotavljanje pravic iz naslova te ugotovljene poklicne
               bolezni. Prosila vas bom, da v nadaljevanju lahko besedo prevzame kolegica iz
               Ministrstva za zdravje glede na to, da je državni sekretar odsoten, gospa dr.
               Tržanova, ki bo z vidika Ministrstva za zdravje lahko pojasnila določene zadeve. Pa
               vendar naj zaključim s tem, da se na ministrstvu kljub vsemu, da menimo da imamo
               področje glede predpisov primerno urejeno, vsaj z našega vidika problema zavedamo. Mi
               smo že v lanskem letu sprožili oziroma naročili, izvedli razpis za projektno nalogo s
               katero bi prišli v bistvu do kakšnih rešitev na tem področju do novih rešitev pa
               vendar nam ta razpis, bom rekla ni uspel, nismo izgubili upanja, da bomo to področje
               proučili in posodobili in smo zato v letošnjem letu ponovno odprli ta razpis, ki v
               tem trenutku seveda tudi teče. Zaenkrat toliko uvodoma, v nadaljevanju pa kakšne
               podrobnosti še. Hvala lepa.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp73">

               <speaker>PREDSEDNICA MAG. MAJDA POTRATA:</speaker>

               <p>Hvala tudi vam gospa državna sekretarka. No, Ministrstvo za zdravje smo tako ali
               tako povabili in ker mi nismo tako zelo formalni, ker ne sprejemamo zakona nikoli
               nismo vztrajali, da bi moral biti naš sogovornik samo minister ali državni sekretar.
               Izvolite besedo dr. Tržanova.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp74">

               <speaker>GOSPA TRŽAN:</speaker>

               <p>Hvala za besedo. Torej moja naloga danes je predstaviti stališče Ministrstva za
               zdravje predvsem glede diagnostike oziroma tega postopke verifikacije poklicne
               bolezni.</p>
               <p>Mnenje Ministrstva za zdravje je, da so procesne poti diagnosticiranja poklicnih
               bolezni določene z obstoječo zakonodajo, naloge stroke medicine, dela, prometa in
               športa so opredeljene v pravilniku o preventivnih zdravstvenih pregledih delavcih in
               v pravilniku o seznamu poklicnih bolezni.</p>
               <p>Iz prej rečenega in iz priloženega gradiva, ki smo ga dobili pred to sejo je moč
               sklepati da ravno ta postopek ugotavljanja v Sloveniji ne teče. Ministrstvo za
               zdravje v zvezi s tem nima konkretnih podatkov, ker moramo povedati, da se
               specialisti medicine, dela, prometa in športa na ministrstvu do sedaj še niso obrnili
               s pritožbo, da imajo na svoje strokovnem področju kakršne koli težave zaradi odnosov
               z delodajalci in da tega dela ne morejo opravljati. Kljub temu in ravno zato pa
               Ministrstvo za zdravje meni, da je  njegova vloga v tem procesu predvsem to, da strokovno podpre stroko
               medicine, dela, prometa in športa. Ministrstvo za zdravje namerava to doseči na ta
               način, da bo uveljavljalo svojo stvarno pristojnost na področju nadzora v sodelovanju
               z ustreznimi inšpekcijskimi službami in zdravniško zbornico Slovenije. V smislu
               sodelovanja med osebnim zdravnikom in specialistom medicine, dela, prometa in športa
               bi moral seveda specialist medicine, dela, prometa in športa v nadaljnjo diagnostično
               obravnavo delavca predati njegovemu osebnemu zdravniku in spremljati postopek
               diagnosticiranja bolezni in opraviti kasnejšo verifikacijo poklicne bolezni.</p>
               <p>Ob enem Ministrstvo za zdravje tudi meni in predlaga, da je potrebno delavce dodatno
               redno seznanjati s pravicami, ki jih imajo v zvezi s priznavanjem poklicnih bolezni.
               Hvala.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp75">

               <speaker>PREDSEDNICA MAG. MAJDA POTRATA:</speaker>

               <p>Hvala tudi vam. In zdaj dajem besedo mag. Borutu Brezovarju, glavnemu inšpektorju
               Inšpektorata Republike Slovenije za delo. Izvolite.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp76">

               <speaker>MAG. BORUT BREZOVAR:</speaker>

               <p>Hvala lepa za dano besedo.</p>
               <p>Torej kaj veliko novega glede na to, da smo svoje stališče že v pisni obliki
               napisali nimam za povedati, razen tega seveda da je več kot očitno, da stvar ne
               funkcionira, torej celotni sistem očitno ni učinkovit. Po mojem prepričanju, po zdaj
               že kar dolgoletnem ukvarjanju s to tematiko je bistvo v zvezi z vsako nevarnostjo pa
               tudi s poklicnimi boleznimi preventiva. Sistem kakršen deluje danes še pove ne kje bi
               bil problem kaj šele, da bi kakšna preventiva iz tega izhajala.</p>
               <p>Celoten sistem preprosto nima motorja, nima nikogar, ki bi imel motiv, da se to
               odv8ja in seveda ne tudi poti po kateri bi se to dogajalo. Kot pravim je dejansko
               stanje več kot očiten dokaz za to. Dva prijavljena primera v preteklem letu sta
               približno isto kot leto poprej, pa leto poprej, pa leto poprej in leto poprej in
               lahko še govorim na enak način. Večkrat smo pravzaprav ugotavljali, da ta zadeva na
               ustrezen način ne funkcionira in menim, da je potrebno najti neke nove rešitve.
                   Sam sem precej prepričan,
               da se zgodba začne v sistemu zdravstvenega zavarovanja, ki ni ustrezno organiziran na
               način, da bi seveda preventivno vplival na drugačno ravnanje delodajalcev, ki imajo
               nesporno po zakonu obveznost zagotavljati varno in zdravo delo sovjim zaposlenim kar
               gotovo tudi pomeni ocenjevati okoliščine, ki lahko privedejo do poklicnih bolezni in
               tudi ukrepati ustrezno strokovno v skladu s tem vendar se to počne, če se počne zgolj
               na teoretični ravni takrat, ko se morda pripravljajo izjave o varnosti.</p>
               <p>Medicina dela ima tukaj po mojem vedenju na eni strani zelo malo možnosti pa tudi ne
               prav preveč volje zato, ker preprosto in zaradi časa in zaradi načina financiranja si
               ne more privoščiti tega; delodajalec gotovo tudi nima motiva, da bo sam sebe
               raziskoval in dokazoval svojo odgovornost za nastanek nekih poklicnih bolezni in zato
               se zadeva kotali naprej že celo vrsto let. Torej mislim, da je treba ugotoviti, da
               sistem takšen kot je ne deluje ustrezno, mogoče je prav zamišljen vendar dejstva so
               takšna kot sem povedal.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp77">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Skoraj bi lahko tisto vaše mnenje iz marca, leta 2006 še enkrat vezli za
               osnove, ker tudi takrat ste opozarjali na podobne stvari. Hvala lepa. Besedo dajem
               direktorici Inštituta za medicino dela, prometa in športa, dr. Metodi Dodič Fikfak,
               izvolite.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp78">

               <speaker>DR. METODA DODIČ FIKFAK:</speaker>

               <p>Hvala lepa.</p>
               <p>Verjetno je tudi neverjetno ampak gotovo je tudi moje mnenje popolnoma enako kot je
               bilo takrat in kot smo ga pred enim tednom napisali<gap n="..."/> Stvari se niso v ničemer
               spremenile. Da mogoče čisto malo razjasnim zadevo, v Sloveniji pričakujemo od
               štiristo do tisoč poklicnih bolezni na leto, to je v odvisnosti s kom se primerjamo
               oziroma kakšne kriterije za verifikacijo vzamemo. Doslej kot vidite je inšpektorat
               povedal, gospod inšpektor, da smo imeli v letu dve poklicni bolezni. Tragedija, ki jo
               jaz imenujem kot tragedija je ta, da teh ostalih osemsto ljudi ne ve, da so poklicno
               bolni in to se mi zdi ne le neodkrivanje poklicne bolezni ampak tudi kršenje osnovne
               človekove pravice v smislu vedeti, da si poklicno bolan kar je številka ena in
               številka dve, da ne bo on sam poklicno bolan ampak da bo še zraven njega nekdo
               zbolel. To pomeni proizvajanje poklicno bolnih ne da bi se zavedali tega.</p>
               <p>Rešitev imamo narejeno že vsa leta. Petnajst let se na našem inštitutu trudimo
               intenzivno in je rešitev po točkah napisana. Vi veste, da je rešitev poklicnih
               bolezni prinesel med drugim tudi Farov<stage>(?)</stage> projekt, ki smo ga delali z svetovanjem
               tujih strokovnjakov, predvsem Dancev in Nemcev, leta 1999 do 2000. Res je tudi, da
               smo natančno izdelali osnutek pravilnika po obstoječi zakonodaji, ki bi zadevo rešil
               in jo speljal v življenje, se pravi da ne bi bilo treba zakonodajnega nič spreminjati
               vendar vam lahko samo eno zadevo rečem, oziroma na kratko, poklicne bolezni
               povzročene zaradi azbesta so se rešile v tistem trenutku,  ko je bil določen in definiran plačnik. Kdo bo zadevo
               plačal? V tem trenutku plačnika nimamo, oziroma je plačnik delodajalec, to pomeni
               povzročitelj in smo spet pri konfliktu interesov. Nikoli ne bo tisti, ki je povzročil
               se sam prijavil, da je neko bolezen povzročil, to je <q>"non sense"</q> in to je čudovit
               način kako naj sistem ne funkcionira.</p>
               <p>Tiste podatke, ki ste jih dobili oziroma, ki jih je dobil Zavod za statistiko, to
               niso poklicne bolezni ampak so bolezni povezane z delom za katere se Evropska unija
               trudi, da bi iz tkao imenovane liste B oziroma aneksa B prešle v aneks A, namreč
               filozofija je, da čim več bolezni, ki so povezane z delom, to pomeni, da je delo
               sopovzročitelj, prehaja v poklinco bolezen. Mi smo še daleč od tega.</p>
               <p>Res je, da je v tem trenutku, to bodo več predstavniki drugih ministrstev povedali,
               bila razpisana naloga, ki pa je analiza stanja na področju ugotavljanja, dokazovanja
               verifikacije in prijavljanja poklicnih bolezni, istočasno pa je Ministrstvo za
               zdravje imenovalo delovno skupino za pripravo delovne metodologije statističnega
               raziskovanja poklicne bolezni kar jaz vidim neke vrste podvajanje ali neusklajenost,
               vendar kljub vsemu je ena sama rešitev in rešitev je ta in s tem se strinjam z
               gospodom inšpektorjem za delo, v kolikor ne zagotovimo zavarovanja, jaz mislim, da ni
               to zdravstveno zavarovanje, za zavarovanje za zdravje pri delu kot ga imajo druge
               evropske države, ki imajo Bismarckov sistem zavarovanja, do takrat ne bomo rešili
               problema poklicnih bolezni.</p>
               <p>Tu bi samo ne opravičila specialiste medicine dela čeprav sem sama tudi to, ker sem
               njihov kritik ampak dejstvo je, da tisti specialisti medicine dela, ki so do sedaj,
               njihova imena imamo, poskusili odkriti poklicno bolezen, so bili drugi dan odpuščeni
               s strani delodajalca. Klic na inšpektorat ali lahko zaščitimo takšnega specialista
               medicine je bil, ne moremo ga zaščititi po sedanji zakonodaji. To pomeni, lepo vas
               prosim, lahko vsak posebej izračuna, tisti konkretni zdravnik, ki ga imam v tem
               trenutku v mislih, je drugi dan, ko je odkril poklicno bolezen imel odpoved pogodbe o
               delu na mizi, je izgubil za tisto leto, po naših izračunih okrog šest milijonov
               starih tolarjev. Kdo bo v to šel? Hvala lepa.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp79">

               <speaker>PREDSEDNICA MAG. MAJDA POTRATA:</speaker>

               <p>Hvala vam dr. Metoda Dodič Fikfak in zdaj dajem besedo predstavnici Zveze svobodnih
               sindikatov Slovenije gospe Lučki Böhm, izvolite.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp80">

               <speaker>LUČKA BÖHM:</speaker>

               <p>Hvala lepa. Hvala komisiji, da je to pomembno temo znova uvrstila na dnevni red.</p>
               <p>Zdaj jaz bom morda malce drugače razpravljala, od lega 2006 se je le nekaj stvari
               spremenilo. In sicer lahko poročam, vsaj vtis je takšen, da je na Ministrstvu za
               delo, družino in socialne zadeve prišlo do politične volje, da se ta problematika
               razreši. Mislim, da lahko to povežemo s tem, da je ministrica za delo postala Marjeta
               Cotman in da je državna sekretarka postala gospa Romana Tomc.  V tem času se je namreč na tem ministrstvu
               pripravil projekt, ki pomeni ukrep za izvajanje resolucije o nacionalnem programu
               varnosti in zdravja pri delu; rok za zaključek tega projekta je letošnja jesen. In
               lahko ste prepričani, če rezultat ne bo dober, da bomo sindikati na to opozorili,
               vendar pa sem jaz pripravljena pričakovati dobre rezultate. Zdi se mi, da je to
               najboljša novica, ki sem jo slišala po letu 1991. Torej, nekaj se premika, politična
               volja na Ministrstvu za delo, da se ta problematika končno uredi tako, da bo
               primerljiva z drugimi evropskimi državami, je, tako da vsaj ena dobra novica.</p>
               <p>Drugače pa moram reči, da je situacija v tem trenutku res takšna, kakršno sta
               predstavila gospod Brezovar in dr. Dodičeva. Formalno v tem trenutku je stanje
               popolnoma enako kot leta 2006, vendar pa, saj pravim, ta politična volja je bila
               zaznana, stvari se dogajajo in računam na nek rezultat. Hvala.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp81">

               <speaker>PREDSEDNICA MAG. MAJDA POTRATA:</speaker>

               <p>Hvala tudi vam. Vabim k razpravi poslanke in poslance. Želi kdo razpravljati? No,
               potem bom sama utemeljila umestitev te točke dnevnega reda.</p>
               <p>Mi smo takrat leta 2006 uvrstili to točko dnevnega reda na opozorilo na konflikt
               interesov, na katerega je opozorila dr. Dodič Fikfak, ko je opozorila ravno na
               neustrezno rešitev, da je delodajalec tisti, ki ima možnost odpustiti specialista
               medicine dela, če opozori na poklicno bolezen. Mi smo seveda takrat skušali sprejeti
               kakšen nasvet ali kakšno spodbudo Vladi, ki bi kaj konkretnega v zvezi s tem
               naredila. No, moram reči, da takrat smo uspeli do neke mere bolj informirati kot pa
               karkoli konkretnega storiti, da bi pri izvršni veji oblasti vendarle zaznali, kako se
               Komisija za peticije in za človekove pravice ter enake možnosti sooča tudi s to
               problematiko, ki jo v prihodnosti vidimo kot enega ključnih problemov, ki utegnejo
               biti glede na to, da je čas zadrževanja na trgu dela vedno daljši, nič ne kaže, da bi
               se čas za upokojevanje krajšal, ampak se bo prej daljšal. Potem bi morala biti tudi
               skrb za zdravje na delovnem mestu in pri delu bolj intenzivna, kot je bila do zdaj.
               Tudi opozorila gospoda glavnega inšpektorja so bila takrat taka, da učinkovitost ne
               more ravno biti pohvala za vse, kar je bilo doslej storjenega. Res pa je, da
               kadarkoli sem načenjala to vprašanje, so me predstavniki Ministrstva za delo, družino
               in socialne zadeve zavračali s trditvijo, da v Sloveniji imamo register poklicnih
                   bolezni, da je na tej
               ravni vse v redu in da pravzaprav ne vemo, zakaj se s tem vprašanjem ukvarjamo. Če je
               res tako, da je zdaj socialni dialog in zavzetost na Ministrstvu za delo, družino in
               socialne zadeve vendarle okrepljen in se nekatera prizadevanja kažejo, je to dobro.</p>
               <p>Jaz bi si pa komisiji vendar dovolila predlagati dva sklepa, to je tisti prvi
               ugotovitveni, da smo se seznanili s to problematiko, in drugega: Komisija za peticije
               ter za človekove pravice in enake možnosti predlaga Vladi Republike Slovenije, da
               brez odlašanja pripravi strokovne in normativne podlage za sistemsko rešitev
               odkrivanja in registriranja poklicnih bolezni, s posebnim poudarkom na zagotovitvi
               vseh potrebnih preventivnih ukrepov.</p>
               <p>Zdaj dajem skupaj z vsem drugim tudi ta sklep v razpravo in sprašujem, ali želi kdo
               razpravljati? Če ne, dajem oba sklepa na glasovanje, najprej prvega.</p>
               <p>Kdo ga podpira? <stage>(4 člani.)</stage> Ker ni nikogar več od članov in članic tukaj, ne bom
               vprašala, kdo je proti, ker smo to vsi štirje.</p>
               <p>In zdaj dajem na glasovanje še drugi predlog sklepa.</p>
               <p>Kdo ga podpira? <stage>(3 člani.)</stage> Je kdo proti? <stage>(Nihče.)</stage></p>
               <p>Ugotavljam, da je sprejet tudi ta sklep.</p>
               <p>Vsem vabljenim k tej točki dnevnega reda se zahvaljujem za sodelovanje in upam, da
               bo optimizem, ki je zavel iz ene razprave, obrodil obilo sadov v korist vseh
               vključenih na trg dela, se pravi, aktivnega prebivalstva. Hvala še enkrat.</p>
               <p>S tem je 2. točka dnevnega reda končana.</p>
               <p>Prehajamo na <title>4. TOČKO DNEVNEGA REDA - OBRAVNAVA POROČILA ZUNANJEGA MINISTRSTVA
                  ZDRUŽENIH DRŽAV AMERIKE O STANJU ČLOVEKOVIH PRAVIC V SLOVENIJI V LETU 2007.</title>
               </p>
               <p>Letos je naša komisija že četrtič postavljena v vlogo presojevalke poročila Zunanjega
               ministrstva Združenih držav Amerike o stanju človekovih pravic v Sloveniji, to pot za
               preteklo leto. Prevod poročila ste prejeli s sklicem. Poročilo je bilo sicer dosti
               prej že objavljeno v angleškem jeziku, ker pa je treba spoštovati zakonodajo in je
               uradni jezik v tej državi slovenščina, smo počakali z obravnavo tega poročila toliko
               časa, da smo dobili prevod; no, zagotovilo ga je ameriško veleposlaništvo v
               Ljubljani, tako da če bi se kdo ravno ob prevod skušal posebej - hotel posebej o
               prevodu razpravljati potem, da ve, kdo ga je zagotovil, da to ni bila naša služba za
               prevajanje.</p>
               <p>Tudi v letošnjem poročilu oziroma v poročilu za leto 2007 je ugotovitev, da je Vlada
               v glavnem spoštovala človekove pravice državljank in državljanov. Kljub temu pa je
               bilo na posameznih področjih, da tako rečem, zaznati težave. Te so več ali manj
                  enake, kot so bile
               ugotovljene že v prejšnjih poročili. To so sodni zaostanki, posredni vpliv Vlade na
               medije, postopki pri obravnavi prošenj za azil, nasilje nad ženskami, trgovina z
               ženskami in dekleti, diskriminacija - tu je predvsem govora o manjšinskih skupinah,
               Romih in istospolnih partnerjih, in izbrisani.</p>
               <p>K tej točki sem povabila Vlado Republike Slovenije, Ministrstvo za delo, družino in
               socialne zadeve, Ministrstvo za notranje zadeve, Ministrstvo za pravosodje, Urad
               Vlade Republike Slovenije za verske skupnosti, Urad Vlade Republike Slovenije za
               narodnosti, Urad Vlade Republike Slovenije za enake možnosti, dr. Milana Zvera,
               predsednika Sveta Vlade Republike Slovenije za uresničevanje načela enakega
               obravnavanja <stage>(se nam je opravičil)</stage>, Tatjano Strojan, zagovornico enakih možnosti
               žensk in moških ter zagovornico načela enakosti <stage>(smo dobili njeno opravičilo)</stage>, dr.
               Zdenko Čebašek Travnik, varuhinjo človekovih pravic, Nataša Pirc Musar, informacijsko
               pooblaščenko, Komisijo za preprečevanje korupcije, Mirovni inštitut Ljubljana in
               Amnesty International Slovenije. Ne rečem, da smo zajeli vse, ki bi jih bilo mogoče k
               temu poročilu povabiti, ampak upoštevali smo tiste vabljene, ki so naši sogovorniki
               že nekaj časa pri obravnavi takih poročil.</p>
               <p>Zdaj dajem besedo najprej predstavniku ali predstavnici Vlade Republike Slovenije,
               pa ne vem, kdo bo v imenu Vlade spregovoril. Ali boste to vi, gospod državni sekretar
               mag. Zinrajh? Izvolite.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp82">

               <speaker>MAG. ZVONKO ZINRAJH:</speaker>

               <p>Hvala lepa za besedo, gospa predsednica. Spoštovane poslanke in poslanci, kolegice in
               kolegi! Nekdo pač mora začeti, no, saj je v bistvu vseeno, kdo izmed resorjev se
               dotakne te teme prvi.</p>
               <p>Nekako bi ocenjevali, notranje ministrstvo, da pravzaprav to poročilo, ki ga je
               State Department pripravil že nekaj časa nazaj, posebej negativno ne ocenjuje dela na
               področju notranjih zadev, predvsem policije, da pa vendar imajo nekaj pripomb, nekaj
               negativnih opazk, če tako rečem, na ukrepanje predvsem policije.</p>
               <p>Če bi se dotaknil kar prve pripombe na strani 3, področje se nanaša na samovoljno
               prijetje in pridržanje. Želel bi povedati, da glede seznanitve pridržane osebe z
               njenimi pravicami navedba v poročilu ne drži, da morajo biti osebe pisno obveščene o
               svojih pravicah v roku 48 ur; ne vem, to morda mešajo s pravico do pridržanja, ki gre
               policiji po zakonu. Tak zakonski rok je že nekaj časa 6 ur. Mislim, da smo že nekoč
               tako pripombo z naše strani imeli, pa očitno State Department oziroma tisti, ki to
               pripravljajo, včasih naredijo tudi kakšen <q>"copypaste"</q>; to je moja osebna
               pripomba.</p>
               <p>Menimo, da ni točna navedba, 
               da policija pridržano osebo prime na podlagi dokaznih odredb, ki jih izdajo tožilci
               oziroma sodniki. Ne vem, kako so formulira ta stavek, ampak jaz dokazne odredbe ne
               poznam, tak termin ne obstaja. Sem gledal, če je morda narobe prevedeno, ampak ni, če
               dobesedno - no, včasih je tudi kakšno stvar treba smiselno prevesti, ne čisto
               dobesedno. V bistvu gre za čisto klasičen policijski postopek, torej policijsko
               pridržanje, seveda po zakonu o kazenskem postopku, tudi zakonu za državne meje, o
               prekrških in tako naprej, in seveda 48-urno pridržanje stoji.</p>
               <p>Nadalje, kar se tiče segmenta žensk in pravic ter prostitucije vis a vis tega, je
               napačna navedba, gre za stran 12, da je prostitucija v Sloveniji nezakonita. Ne vem,
               če so pravilno to - tudi ta termin je v bistvu nepravilen, ta trditev je nepravilna,
               kajti pravilneje bi rekli, da je prostitucija v Sloveniji dekriminalizirana, čeprav
               zloraba prostitucije vendar kot kaznivo dejanje obstaja v 185. členu KZ Republike
               Slovenije; to je pomembno poudariti.</p>
               <p>Na strani 20, prepoved otroškega dela in najnižja starost za zaposlovanje. Torej
               trditev, ki je tam navedena, govori o tem, da je bil problem tudi trgovanje z otroki
               za spolno izkoriščanje v Sloveniji. To nikakor ne drži. Gre za hudo trditev, obtožbo
               pravzaprav nekako, ker zgleda, kot da do tega nismo imeli pravnega odnosa na področju
               kazenskega prava. To ne drži. Kajti vse od leta 2004, se pravi, že skoraj štiri leta,
               pri nas ni bilo obravnavanih primerov trgovine z otroki, ki bi imeli za rezultat
               spolno izkoriščanje.</p>
               <p>Druge družbene zlorabe s strani 18. V poročilu je navedeno, da je bila 30. junija v
               Ljubljani parada ponosa, tako nekako imenovana, parada ponosa istospolno usmerjenih
               in da je na tem območju takrat skupina štirih ljudi, štirih moških, napadla enega
               izmed udeležencev in ga tudi pri tem lahko telesno poškodovala. Navedba State
               Departmenta, da je šlo za homofobni napad, seveda ne drži, saj dokazov za tako
               trditev nimamo.  Dejanje se je
               sicer zgodilo, vendar ni bilo na območju prizorišča, te javne prireditve in pa težko
               bi seveda potem rekli, da gre za neko vzročno zvezo. Na žalost pa moram tudi to
               povedati, da policija je sicer zbirala obvestila, vendar ni uspela izslediti storilca
               in preiskati to dejanje. Morda, če boste gospa predsednica kasneje dovolili, bi še
               moji kolegi kakšno podrobnost, ki jo bom jaz morda pozabil ali spustil, še dodali, ki
               so z menoj in so strokovnjaki iz tega področja.</p>
               <p>Kar se tiče azila je potrebno poudariti, da je Slovenija sprejela zakon o mednarodni
               zaščiti. Sicer je začel veljati v letošnjem letu pa vendar se nanaša na problematiko,
               ki je iz tega segmenta navedena v tem poročilu. Torej novelirali smo v bistvu zakon o
               azilu in je del predvsem tisti, na katerega je imelo pripombe in v bistvu ustavilo
               njihovo izvajanje tudi Ustavno sodišče. Šlo je za postopek in vlogo policije ob
               izraženem namenu podati prošnjo za azil, ki je bila tema tu v Državnem zboru tudi na
               plenarnih sejah, ko se je zakon sprejemal in pa seveda drugo, <gap n="..."/><stage>/Nerazumljivo./</stage><gap n="..."/>
               pravnega sredstva v postopku, ko gre za novo oziroma ponovno prošnjo za azil ali pa
               gre za primer inštituta varne tretje države.</p>
               <p>Pravica do dela prosilca za mednarodno zaščito je seveda usklajena po naši oceni z
               direktivo sveta in je primerljiva z uredbami tudi v drugih državah Evropske unije.
               Prosilec z delom lahko prične eno delo po vložitvi prošnje, če seveda v tem času ni
               bila sprejeta odločitev pristojnega organa. V tem času, to moram tudi posebej
               poudariti pa ima prosilec zagotovljeno vso oskrbo in pa namestitev, ki jo mu torej
               zagotavlja Republika Slovenija. V tem zakonu smo tudi podrobneje na novo uredili
               inštitut ponovne prošnje in mislim, da smo v celoti upoštevali odločbe Ustavnega
               sodišča. V skladu z navodilom, ki ureja sprejem prošnje za azil, je potrebno prošnjo
               sprejeti v roku 12 ur od prihoda osebe v azilni dom in da bi organ zagotovil, torej
               dosegljivost osebe v vsakem trenutku, je ta nastanjena v sprejemnem prostoru azilnega
               doma.</p>
               <p>Kar se tiče tako imenovanih, ne pravi termin, izbrisani, v zvezi z osebami torej, ki
               jim je zaradi uveljavitve zakona o tujcih <gap n="..."/><stage>/Nerazumljivo./</stage><gap n="..."/> 81. člena prenehala
               prijava stalnega prebivališča, je Vlada še zmeraj mnenja, da bo predlog ustavnega
               zakona za dopolnitev 13. člena ustavnega zakona za izvedbo temeljne osnovne listine o
               samostojnosti in neodvisnosti Republike Slovenije nekako dokončno rešil ta večkrat
               očitani primer tudi mednarodne skupnosti in inštitucij. 13. člen ustavnega zakona je
               določal, če se spomnite, da so državljani drugih republik nekdanjih SFRJ, ki so
                   imeli na dan plebiscita,
               23. 12. leta 1990 v Sloveniji prijavljeno stalno prebivališče, seveda so tudi tukaj
               morali živeti. Izenačenju pravicah in dolžnosti državljani Republike Slovenije, razen
               nakupa nepremičnin. Do tedaj, seveda ko so za njih začele veljati določbe zakona o
               tujcih. Zato se je Vlada nekako odločila za njegovo dopolnitev, popravek, kakor koli
               ga imenujemo, vsebinsko in pravno seveda najustreznejšo rešitev. Ta naš predlog,
               torej predlog ustavnega zakona, kot veste, je vložen v parlamentarno proceduro. Kar
               se mi zdi izjemno pomembno. Je bil obravnavan na ustavni komisiji Državnega zbora
               pred nekaj tedni, 11. marca letos, ki je že imenovala skupino pravnih strokovnjakov,
               kar bi po naši oceni lahko pripomoglo k razrešitvi tega zapletenega, še vedno
               zapletenega primera. Toliko, gospa predsednica, uvodoma. Bodo pa kolegica in kolegi z
               veseljem odgovorili, tudi sam seveda, na vprašanja in morda me želi še kdo dopolniti,
               če sem bil preozek. Hvala.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp83">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospod državni sekretar. Veste, jaz imam tukaj v scenariju napisano, da
               bom besedo dala najprej Vladi Republike Slovenije, ker je pa na pooblastilu zapisano
               ime osebe, ki zdaj ni več navzoča na tej seji in ker je tudi gospa državna sekretarka
               iz Ministrstva za delo, družino in socialne zadeve odšla, ste vi prvi. Tako da ne
               boste mislili zakaj sem si ravno vas izbrala za začetek. Zdaj pa dajem besedo
               predstavnici Ministrstva za delo, družino in socialne zadeve. Ne vem, gospa državna
               sekretarka je odšla pa ne vem, ali boste imeli vi? Izvolite. Mislim, ste gospa Irena
               Bečan. Izvolite.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp84">

               <speaker>IRENA BEČAN:</speaker>

               <p>Hvala lepa za besedo. Jaz moram reči, da sem se prvič srečala s tem poročilom in
               glede na pristojnost MDDZS-ja, ki v bistvu se v glavnem nanaša na šesto poglavje v
               zvezi s pravicami delavcev, lahko ugotavljamo, da so ugotovitve sicer zelo na splošno
               zapisane. Vendar pa same ugotovitve po vsebini, kar se tiče same ureditve in
               izvajanja nadzora držijo. Morda bi  nekako opozorila samo na ugotovitev v zvezi z zaposlovanjem mladih
               oziroma delom mladih pod petnajstih let na podeželju, da je pač tega, teh primerov
               toliko, da jih kaže izpostaviti. Jaz bi rada opozorila, da je za vsako delo, ki ga
               opravljajo otroci, ki so starejši od trinajst let, potrebno soglasje in inšpekcije za
               delo in jaz mislim, da takih primerov, da bi bilo to za izpostavljati, da ni toliko.</p>
               <p>Potem imam pa samo še eno ugotovitev. Očitno je bilo poročilo delano v času, ko tudi
               minimalna plača še ni bila tako povišana, tako da ta zadeva, ta ugotovitev, znesek
               minimalne plače ne drži. Hvala lepa.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp85">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Zdaj dajem besedo gospodu državnemu sekretarju, Robertu Maroltu iz
               Ministrstva za pravosodje. Izvolite.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp86">

               <speaker>ROBERT MAROLT:</speaker>

               <p>Hvala lepa gospa predsednica za besedo. Kar se tiče tega poročila, bi tudi jaz
               opozoril, da domnevno je prišlo tudi mogoče do problematike pri prevodu. Na to
               poročilo imamo sicer nekaj pripomb pa če dovolite, bi jih pojasnil. In sicer na
               tretji strani je navedba, da je v januarju leta 2007 Državni zbor Republike Slovenije
               sprejel zakon, ki je ustanovil sodno policijo. Žal to ne drži. Dejstvo je, da je bil
               s to novelo zakona res ustanovljen specializirani oddelek, Torej v začetku januarja
               leta 2007, za odkrivanje korupcijskih in drugih kaznivih dejanj znotraj represivnih
               organov. Ta oddelek je ustanovljen znotraj posebne skupine vrhovnega državnega
               tožilstva za pregon organiziranega in drugega kriminala. Tako da tukaj <gap n="..."/> Ampak mi
               razumemo, da je bilo mišljeno verjetno, da gre za ustanovitev tega oddelka, torej za
               pregon kaznivih dejanj znotraj represivnih organov. Ta oddelek oziroma ti policisti
               imajo vsa policijska pooblastila in delajo skupaj v sodelovanju z državnimi tožilci.
               Lahko že rečem, da po zadnjih podatkih ta skupina zelo intenzivno, zelo kvalitetno in
               zelo odgovorno dela in raziskuje kazniva dejanja, torej v tem predkazenskem
               postopku.</p>
               <p>Potem na četrti strani je zapisano, da je Ministrstvo za pravosodje v letu 2007
               zaposlilo 125 sodnikov in sodnega osebja. Jaz bi želel tukaj samo natančno poudariti,
               da Ministrstvo za pravosodje ne zaposluje ne sodnikov, ne sodnega osebja. V skladu
               tudi z veljavno zakonodajo. Dejstvo je, da sodnike zaposlujejo oziroma izbira sodni
               svet Republike Slovenije. Seveda potem še potrjujete sodnike pri vas v Državnem
               zboru. Kar se tiče pa zaposlovanja sodnega osebja pa so za to pristojna sama sodišča.
               Sami predsedniki sodišč zaposlujejo vso sodno osebje.</p>
               <p>Če dovolite, bi tukaj samo še dodal, res pa je, da je Ministrstvo za pravosodje v
               sodelovanju z Državnim zborom, torej s predlogom spremembe proračuna, s proračunom in
               pa tudi s kadrovskim načrtom povečalo število dovoljenih zaposlitev v sodstvu. V
               skladu s programom Lukenda, je dovoljeno v treh letih zaposliti do 170 sodnikov, do
               170 sodnega osebja, po 250 sodnega  osebja vsako leto. Tako da tukaj so res zagotovljeni ti pogoji.</p>
               <p>Kar se tiče še odprave sodnih zaostankov, kot sem mogoče pri tisti prvi točki
               današnje seje oziroma drugi točki povedal, da se ne bi preveč ponavljal. Dejstvo je,
               da smo se lotili intenzivno projekta odprave sodnih zaostankov. Kot je bilo
               ugotovljeno, to ni možno narediti čez noč ali v enem letu. Projekt se intenzivno
               izvaja. Se pravi v proračunu so zagotovljena dodatna sredstva za zaposlovanje novih
               sodnikov sodnega osebja. Zagotovljena so bila in so v lanskem letu tudi realizirana
               zelo močna in učinkovita investicijska sredstva v zagotavljanje prostorov in opreme
               za delovanje sodišč. Zagotovljen je pač tudi ta projekt nove sodne stavbe za vse
               pravosodne organe. V Republiki Sloveniji je bil tudi ta natečaj letos zaključen.
               Sprejeti so bili tudi številni zakonodajni predlogi. Zelo številni zakonodajni
               predlogi so pa seveda tudi v obravnavi letos pri vas že v Državnem zboru. Tukaj bi še
               posebej izpostavil, ker so omenjeni civilni sodni postopki in kot sem že prej omenil,
               je tukaj v zakonu o pravnem postopku, ki ga boste obravnavali na tej seji, tudi ta
               rešitev, da bo druga stopnja dokončno pravnomočno odločala. Se pravi, da inštančna
               sodišča, višja sodišča ne bodo več razveljavljale zadeve in vračale nazaj na prvo
               stopnjo in si podajale kot pink ponk žogico. Ampak, da bo v primeru pritožbe na drugi
               stopnji pravnomočno odločeno. Možnosti so torej tudi zagotovljene izven sodnega
               reševanja sporov z zakonom o mediaciji in zakonom o arbitraži, ki je tudi pri vas v
               postopku in pa seveda še druge spremembe na področju odvetniške tarife in sodnih
               taks. Zakon o sodnih taksah je že sprejet. Zakon o odvetniški tarifi je tudi v
               postopku pri vas. Ta dva zakona ravno omogočata koncentrirano in učinkovito vodenje
               glavnih obravnav in nepotrebno zavlačevanje s strani strank oziroma pooblaščencev.</p>
               <p>Kar se tiče poročila glede vračanja podržavljenega premoženja. Dejstvo je, da
               postopki, žal, še vedno po sedemnajstih letih oziroma šestnajstih letih, odkar je bil
               sprejet zakon o denacionalizaciji niso zaključeni. Splošno znano dejstvo je, da je
               Vlada pripravila zakon o zaključki denacionalizacije, da je bil izglasovan veto v Državnem svetu, mi smo
               pripravili zakon ravno s tem namenom, da bi bili postopki v najkrajšem možnem času
               zaključeni, določeni so bili jasno roki za vse udeležence v postopku od upravnih
               enot, ministrstev, sodišč, celo Ustavnega sodišča, v kakšnem roku morajo odločiti, da
               se takšne kalvarije, ki se vlečejo že sedemnajst let zaključijo in ki tudi nepotrebno
               obremenjujejo vse slovenske davkoplačevalce. Žal pa pač pri vas ta zakon v ponovnem
               glasovanju ni bil sprejet.</p>
               <p>Glede Zakona o verski svobodi se tudi tukaj javljam glede na to, da je naš gospod
               minister, dr. Šturm predsednik komisije za reševanje problematike verskih skupnosti.
               Dejstvo je, da je bil v letu 2007 sprejet moderen evropski Zakon o verski svobodi, ki
               uresničuje ustavno zagotovljeno versko svobodo iz 41. člena Ustave. Ta zakon v prvem
               odstavku 26. člena jasno določa, da imajo cerkve in druge verske skupnosti pravico
               graditi in vzdrževati prostore za bogoslužje, druge verske obrede ter za druga
               zbiranja in imajo pravico do prostega dostopa do njih. Zdaj, glede vprašanja
               pridobitev ustrezne lokacije za džamijo v Ljubljani, kot je tukaj v poročilu navedeno
               moram pa jasno povedati, to ni v pristojnosti Vlade Republike Slovenije ampak je to
               predmet dogovora med Mestno občino Ljubljana in Islamsko skupnostjo kar pa kot je
               javnosti znano, ti pogovori in dogovori že tečejo. Toliko na kratko, hvala.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp87">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Dajem besedo predstavniku Urada Vlade Republike Slovenije za verske
               skupnosti, gospod Robert Cajhn, izvolite.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp88">

               <speaker>ROBERT CAJHN:</speaker>

               <p>Hvala lepa za besedo gospa predsednica.</p>
               <p>Torej, stališče urada je, da je bilo to poročilo povsem korektno in pravzaprav
               naklonjeno verski svobodi oziroma te ugotovitve so bile korektne. Tako da pravzaprav
               temu kar je povedal gospod državni sekretar ne bi bilo kaj dodati. Zgolj informacija
               o tem, da se vendarle pričakuje, da bo prišlo do realizacije gradnje džamije v letu
               2009. V letu 2007 je bilo podpisano pismo o nameri katerem sta bili določeni tudi
               cena in pa velikost zemljišča. Je pa potrebno v letošnjem letu izvesti oziroma
               urediti nove prostorske akte na podlagi katerih bo potem kasneje prišlo do natečaja
               pa do realizacije, se pravi gradnje džamije. To bi bilo vse.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp89">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. No, jaz kadar koli prebiram to poročilo vedno posebej opazim, da so v
               zunanjem ministrstvu ameriškem posebej občutljivi za vprašanje židovske skupnosti v
               Sloveniji pa mislim, da tudi tu napotujejo na druga poročila ampak da kakšnih opaznih
               sprememb glede obravnavanja židovske skupnosti verjetno ni.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp90">

               <speaker>ROBERT CAJHN:</speaker>

               <p>Ne, kakšnih opaznih sprememb ni.</p>
               <p>Je pa tako, da se tukaj meša Žide kot versko svobodo je pa vendarle situacija mogoče
               tudi malo drugačna v praksi, namreč niso vsi Judje pripadniki verske skupnosti,
               seveda imamo tudi ateistične Jude in pa še kakšne druge pripadnike drugih filozofskih
               prepričan tako da je pa vedno, se ve to tudi mesto kjer se še ugotavlja kako je z
               judovsko skupnostjo. Tudi na sami komisiji so, to se pravi v zdajšnji sestavi
               komisije za reševanje odprtih vprašanj verskih skupnosti je judovska skupnost imela
               možnost predstaviti svoja pričakovanja in pa stališča tako da je bila ena seja
               namenjena temu in tudi stalno je prisotno na komisiji, da možnost, da se, če bo
               interes, ponovno seveda tudi judovski skupnosti da možnost, da nadaljuje te svoje
               pogovore z državo na komisiji.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp91">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospod Robert Cajhn. Zdaj pa dajem besedo predstavnici Urada Vlade Republike Slovenije za
               narodnosti, gospe Tjaši Plohl. Izvolite.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp92">

               <speaker>TJAŠA PLOHL:</speaker>

               <p>Dober dan, hvala lepa za besedo.</p>
               <p>Glede poročila načeloma nekatere ugotovitve držijo, bi pa želeli pojasniti nekatere,
               ki navedbe po naši oceni potrebujejo dodatna pojasnila. Najprej mogoče informacija,
               ki je bila zapisana v poročilo o porokah, <q>"Child marriage"</q>, o porokah med otroki, ki
               naj bi se pojavljale ne sicer kot problem ampak v nekem številu med romsko
               skupnostjo. Mi smo to informacijo preverjali, sicer se podatki glede etnične
               pripadnosti tako po Ustavi kot po zakonu ne vodijo tako da gre v bistvu za ocene,
               vendar smo pridobili informacije s strani centra za socialno delo, ki so nas
               preučili, da oni upoštevajo vso veljavno zakonodajo in da niti ni podatkov, da bi
               prihajalo do porok med osebami mlajšimi od petnajst let, gre pa ponekod za primere,
               kjer živijo mladi Romi v izven zakonski skupnosti, mladi otroci, mlade punce z
               moškimi. Ampak postopki tečejo skladno z zakonodajo in teh primerov je zelo malo tako
               da ta navedba v poročilu, to pa je tudi dodatno pojasnilo.</p>
               <p>Drugače se pa poročilo precej ukvarja mogoče s tem problemom diskriminacije Romov.
               Tudi sami se zavedamo, da je to problem zato v programu ukrepov, ki ga pripravljamo
               skladno s sprejetim Zakonom o Romski skupnosti temu problemu oziroma temu pojavu
               posvečamo veliko pozornosti in tudi v ta namen, da bi se povečevala strpnost in
               toleranca v družbi, ter hkrati, da bi se preprečevali pojavi nestrpnosti in
               diskriminacije, skušamo oblikovati posebne ukrepe. Seveda pa je to dolgotrajne
               postopek, zadev ne moremo spremeniti čez noč.</p>
               <p>Ker pa želimo, da se program ukrepov pripravlja predvsem za Romsko skupnost, za to
               je tudi namenjen, smo k prirpavi povabili romsko skupnost, vključena je v delovno
               skupino, prisotna je na vseh sestankih, njihova mnenja so še posebej dobrodošla. Prav
               tako pa smo že pozvali k sodelovanju tudi splošno civilno družbo nevladne
               organizacije, tako da smo odprti za vse rešitve, ki prihajajo in jih bomo poskusili v
               največji možni meri vključiti v program.</p>
               <p>Drugače bi še lahko pojasnila, da čeprav se poročilo nanaša na leto 2007 je bil v
               letošnjem letu sprejet Zakon o varstvu kulturne dediščine, ki ga omenjamo lahko kot
               trinajsti področni zakon, ki omenja romsko skupnost. V 1. členu namreč piše, da so
               kulturna dediščina tudi dobrina podedovanja iz preteklosti, ki jih poleg Slovencev,
               italijanske in madžarske narodne skupnosti in druge skupnosti, tudi romska skupnost
               opredeljuje za sovje identitete.</p>
               <p>Na splošno menimo, da se v zadnjem času skrb države za romsko skupnost izrazito
               povečuje. Nenazadnje je tudi predsednik Državnega zbora, 8. aprila ob svetovnem dnevu
               Romov sprejel predstavnike romske skupnosti, prav tako pa dva dni kasneje tudi
               predsednik Vlade gospod Janez Janša in pa predsednik Republike Slovenije gospod
               Danilo Türk kjer so imeli v bistvu predstavniki romske skupnosti tudi možnost
               predstaviti svoja stališča in svoja pričakovanja do države tako da njihov glas se v
               bistvu zelo sliši.  Poleg tega
               pa je bil z zakonom oblikovana tudi posebna krovna organizacija romske skupnost, ki
               je uradni sogovornik države in mi smo tudi že vse resorne organe obvestili da je to
               sedaj sogovornik, da naj bo romska skupnost vključena v pripravo vseh predpisov
               oziroma na splošno vseh projektov, strategij, ki se pripravljajo za romsko skupnost
               oziroma ki bi lahko romsko skupnost kakor koli drugače tangirale.</p>
               <p>Tako da načeloma, če bi bilo še potrebno kar koli dodati sem odprta za informacije.
               Hvala.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp93">

               <speaker>PREDSEDNICA MAG. MAJDA POTRATA:</speaker>

               <p>Hvala lepa.</p>
               <p>Saj obravnavamo poročilo za leto 2007, neka druga komisija bo pa obravnavala
               poročilo za leto 2008 v naslednjem mandatu. Zdaj dajem besedo direktorici Urada
               Republike Slovenije za enake možnosti, mag. Tanji Salecl, izvolite.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp94">

               <speaker>MAG. TANJA SALECL:</speaker>

               <p>Hvala lepa gospa predsedujoča in lep pozdrav vsem.</p>
               <p>Z vidika enakosti spolov poročilo posebej izpostavlja področje nasilja nad ženskami
               in področje spolnega nadlegovanja, zato se bom jaz tudi dotaknila teh dveh
               področij.</p>
               <p>Strinjam se s tem, da je nasilje nad ženskami v družbi problem, ki pa se mu posveča
               veliko pozornosti in moram reči, da je bilo v preteklem letu storjenih kar veliko
               korakov naprej, tako na zakonodajni ravni, ko je bil pripravljen predlog zakona o
               preprečevanju nasilja v družini in je bil v letošnjem letu sprejet in tudi izvedene
               so bile številne aktivnosti, tako da se ne morem čisto strinjati s tem, da manjkajo
               pravna določila na tem področju. Seveda je pa druga stvar izvajanja in pa krepitev
               tega zavedanja o problematiki nasilja v družini in nasilja nad ženskami.</p>
               <p>Glede navedb o številu mest v zavetiščih bi dodala to, da je v lanskem letu
               Ministrstvo za delo, družino in socialne zadeve opravilo analizo o ustreznosti
               regionalne zastopanosti kriznih cen, v materinskih domovih in varnih hiš. Da je bilo
               ugotovljeno da nekatere regije niso ustrezno pokrite; obalno-kraška in notranjska
               regija zato v resoluciji o nacionalnem programu socialnega varstva v obdobju
               2006-2010 se predvideva ustrezna širitev, po vseh statističnih regijah in pa
               povečanja števila mest do 350.</p>
               <p>Tudi sistem zbiranja podatkov o nasilju nad ženskami se iz leta v leto izboljšuje.
               Tukaj bi tudi omenila analizo, ki jo pripravlja Ministrstvo za notranje zadeve,
               policija in posebni del, ki se bo nanašal na nasilje nad ženskami v družini, bo
               dokončan v letošnjem letu, ostalo je že <gap n="..."/><stage>/Nerazumljivo./</stage><gap n="..."/> Tudi več izobraževanj
               in usposabljanj je bilo v lanskem letu. Omenila bi spet policijo, ki je začela
               izvajati obvezno osem urno usposabljanje za preprečevanje in preiskovanje nasilja v
               družini in so se ga udeležili vsi policisti in policistke. Izvedenih je bilo tudi
               veliko projektov, ki jih je sofinancirala Vlada oziroma različni resorji, med drugimi
               Urad za enake možnosti, ki vsako leto pripravi razpis za nevladne organizacije,
               sofinanciral pet projektov s področja nasilja nad ženskami. Še posebej bi pa tukaj
               izpostavila razpis Ministrstva za kmetijstvo, gozdarstvo in prehrano, ki je tudi
               objavilo poseben razpis za sofinanciranje programov za ozaveščanje o različnih
               oblikah nasilja in izobraževanja o pravicah za podeželske in kmečke ženske, to je bil
               prvi en takšen razpis namenjen tej ciljni skupini.</p>
               <p>In kot tudi veste, v lanskem letu je potekala kampanja Sveta Evrope na temo
               preprečevanja nasilja v družini, s posebnim poudarkom tudi nasilje nad ženskami in v
               okviru teh aktivnosti je Urad za enake možnosti in tudi nekateri  drugi resorji pripravil veliko različnih
               akcij ozaveščanja. Bi pa omenila, seveda to gre za prehodne aktivnosti da je Urad za
               enake možnosti prijavil ciljni raziskovalni projekt tudi na to temo, ki naj bi se v
               naslednjih treh letih izvajal in bi dobili eno, bom rekla širšo sliko o pojavnosti
               nasilja nad ženskami v družini.</p>
               <p>Drugo področje pa je področje spolnega nadlegovanja, ki ga to poročilo posebej
               omenja. Tukaj bi opozorila na to, da je tukaj netočna navedba, da samo zakon o javnih
               uslužbencih izrecno prepoveduje spolno nadlegovanje saj vemo, da imamo v Zakonu o
               delovnih razmerjih 45. člen, ki je bil tudi z zadnjimi spremembami dopolnjen. Res
               imamo zakonodajo, drug problem je praksa zato bi tukaj izpostavila to, da je Urad za
               enake možnosti temu izvajanja člena namenil že veliko pozornosti in je tudi že v
               lanskem letu, torej v letu na katerega se to poročilo nanaša pripravil orodje za
               spremljanje pojavnosti in obravnave nadlegovanja za delodajalke in delodajalce,
               takšen vzorčni primer je bil objavljen tudi na naši spletni strani in tud poseben
               posvet smo imeli za delodajalce na to temo kako to določbo implementirati čim bolj v
               praksi. Imeli smo pa tudi nekaj akcij ozaveščanja o spolnem nadlegovanju, med drugim
               smo izdali plakat Ne nadleguj, ne nadlegujem in v sodelovanju s sindikati smo izvedli
               raziskavo spolno in drugo nadlegovanje na delovnem mestu kjer smo ugotovili kakšna je
               pojavnost te problematike in s temi rezultati smo tudi seznanili javnost na
               posvetu.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp95">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Zdaj pa dajem besedo varuhinji človekovih pravic dr. Zdenki Čebašek
               Travnik, izvolite.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp96">

               <speaker>DR. ZDENKA ČEBAŠEK TRAVNIK:</speaker>

               <p>Hvala za besedo.</p>
               <p>Jaz nisem političarka in se kot varuhinja sprašujem zakaj je treba za poročilo
               zunanjega ministrstva ZDA toliko razprave. Ni mi znano ali se na podoben način
               obravnava tudi poročila zunanjih ministrstev drugih držav, je pa seveda zanimiv
               pogled v zrcalo, ki nam ga zunanje ministrstvo ZDA nastavlja s svojim poročilom.</p>
               <p>Sprašujem se seveda tudi kako to poročilo nastaja, če se pri njem pojavlja toliko
               netočnosti. Jaz se spomnim obiska mladeničev, ki sta prišla s tega ministrstva in smo
               se kakšno uro in pol pogovarjali, ko smo jim kakšne stvari pojasnili pa so jih spet
               narobe napisali. Tako da, ne vem<gap n="..."/> In zdaj ko poslušam kako ste po ministrstvih to
               poročilo natančno prebrali vidim, da je skladno to, da načeloma nekatere trditve
               držijo, skoraj vsak od vas je pa našel eno napako. No in v tem istem stilu bom tudi
               jaz povedala, da načeloma, te probleme, ki jih navajajo zaznavam tudi jaz kot
               varuhinja in tudi moja Inštitucija varuha človekovih pravic; in to so: sodni
               zaostanki, nespoštovanja odlok Ustavnega sodišča, neustrezna ali pa manj ustrezna
               zaščita beguncev<gap n="..."/> No, pri tem bi pa povedala to, da pri kakšnih stvareh pa seveda
               niso zapisali stvari, ki so narobe pa jih bomo zapisali mi v našem letnem poročilu in
               upam, da ga bodo na vseh vladnih službah z enako zavzetostjo obravnavali. Hvala
               lepa.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp97">

               <speaker>PREDSEDNICA MAG. MAJDA POTRATA:</speaker>

               <p>Hvala tudi vam. Zdaj ne vidim drugih predstavnikov še teh inštitucij z državne
               ravni, vidim pa predstavnico Mirovnega inštituta, gospo Nežo Kogovšek,
                  izvolite.
               </p>
            </sp>
            <sp xml:id="SDT4-KZPTZČPIEM-Redna-034-2008-04-18.sp98">

               <speaker>NEŽA KOGOVŠEK:</speaker>

               <p>Najlepša hvala za besedo. Torej v imenu Mirovnega inštituta bi želela predvsem
               povedati, da teme, ki so izbrane v poročilu kot problematične oziroma ki jih poročilo
               obravnavno pa so nekako v skladu s tem na kar tudi mi ponavadi opozarjamo na svojem
               delu, prav tako kakor tudi druge institucije iz področja človekovih pravic. Predvsem
               gre opaziti, da nobene od teh, ki je zapisana ni nova. Se pravi, gre za neko rdečo
               nit, ki se vleče odkar imamo svojo državo. V zadnjih letih pa še posebej. Tako da pač
               poročilo samo po sebi nič presenetljivo novega ne opozarja. Je precej splošno. Kot
               ste rekli, je tudi v njem nekaj napak. Ampak teme kot take pa so vredno opozarjanja,
               tako da temu definitivno pritrjujemo. Kot sem rekla, je splošno. Kar pomeni, da
               velikokrat bi bilo zraven zapisati še kaj bolj specifičnega. Tako, da bi šla mogoče
               samo preko najbolj pomembnejših področij pa dodala par stvari, ki se meni zdi, da
               mogoče manjkajo ali pa so premalo izpostavljene.</p>
               <p>Na primer, če začnem s položajem beguncev. Definitivno gre za problem, da je stopnja
               priznanih statusov v Sloveniji najnižja v Evropi in morda je po določeni metodologiji
               za nami samo še Slovaška. Dejansko pa se pri nas meri stopnja priznanih prošenj v
               promilih. Se pravi vsako leto izdanih samo toliko prošenj, da ne ostanemo na ničti
               stopnji priznanih statusov. V zadnjem času bi tudi večkrat želeli opozoriti na
               pretirano omejevanje gibanje prosilcem za azil. Tako da mogoče to sta dve stvari, ki
               nista dovolj izpostavljeni. Omenjeni sta, nista pa dovolj izpostavljeni.</p>
               <p>Potem glede položaja Romov. Tudi poročilo omenja, da občina Grosuplje še vedno ne
               priznava odločbo Ustavnega sodišča in zakona, ki ji nalaga, da ima v svojem občinskem
               svetu predstavnika romske skupnosti, romskega svetnika. Tako da to je tudi tema, ki
               se vleče že daljši čas. Omenjen je zakon o romski skupnosti, ki je bil pred kratkim
               sprejet. Kar je korak naprej, še posebej z ustanovitvijo sveta romskih skupnosti.
               Ampak ta zakon je omogočil neko novo diskriminacijo, ki ja ta, da ne priznava obstoja
               oziroma ne omogoča reprezentativnosti drugih dveh zvez Romov, ki sta v Sloveniji
               oziroma Zveza Sintov<stage>(?)</stage> je prva, druga pa je Zveza dolenjskih in zasavskih Romov.
               Tako da ti dve zvezi sta sedaj iz sodelovanja v svetu romske skupnosti povsem
               izključeni. Tudi mi smo dobili od njih prošnjo za pomoč, za posredovanje na tem
               področju. Tako da vse, najmanj kar lahko storimo je, pač da to tukaj povemo. Da bi
               bilo morda dobro razmisliti, mogoče apel Uradu za narodnosti, morda dobro razmisliti
               o tem, da bi se zakon dopolnil v tem smislu, da bi omogočal enakopravno zastopanost
               vseh treh zvez v Sloveniji.</p>
               <p>Poročilo omenja tudi trgovino z ljudmi, ki je definitivno zelo velik problem. Je
               precej neraziskana. Tukaj bi bilo še veliko treba storiti. Potem omenja precej v
               veliki meri tudi področje diskriminacije v Sloveniji. Omenja številne skupine ljudi,
               ki so še posebej izpostavljene. Jaz bi mogoče omenila invalide. Sicer se tukaj veliko
               dela, ampak še vedno ostaja osveščenost o diskriminaciji na zelo nizkem nivoju. Romi
               so definitivno ena skupina ljudi, ki je najbolj prikrajšana. Ne samo v Sloveniji,
               ampak tudi v celotni Evropi. Tu Slovenija ni nobena izjema. Evropa pa ni nič boljša.
               In seveda številne nepriznane etnične manjšine, ki se srečujejo z diskriminacijo
               vsakodnevno na vseh področjih družbenega življenja.</p>
               <p>Seveda ne morem mimo istospolno usmerjenih. Sicer imajo svoj zakon, ampak so nekako
               edina skupina ljudi z neko osebno okoliščino, ki je še vedno diskriminirana po samem
               zakonu. Se pravi pa če pustimo tukaj ob strani ideološke razprave o tem kaj je
               družina. Na primer, če samo vzamemo dedovanje. En člen je v zakonu o registraciji
               istospolnih partnerskih skupnosti, ki ureja dedovanje  in če ga greste analizirati, recimo, iz pravnega
               vidika, vidite, da je v bistvu absurden. Ker na različne načine ureja dedovanje
               posebnega premoženja, skupnega premoženja in to na take zelo presenetljive načine, ki
               jih mogoče ne bi pričakovali. Tako da, če samo to pravico vzamem, recimo, pravico do
               dedovanja je že diskriminatorno urejena. Da o ostalih področjih, ki so ostala
               popolnoma nenaslovljena sploh ne govorim.</p>
               <p>Tu je seveda nenazadnje tudi položaj izbrisanih, ki je skupina ljudi, ki se pojavlja
               tudi v teh poročilih in tudi v drugih poročilih že vsa ta leta nekako zaman. Mnogo od
               nas se nas sprašuje zakaj je temu tako težko pristopiti na način, da bi bile vse
               strani zadovoljne z rešitvijo. Ker je številka konec koncev nizka, če pogledamo
               koliko je prebivalcev Slovenije. Ne gre za neke ogromne številke, tako da tudi tistih
               ljudi, ki so dejansko še vedno danes žrtve ni toliko. Vendar ta zakon, ki je sedaj
               predlagan, se pravi predlog ustavnega zakona oziroma amandmajev k temu zakonu, tudi
               teh primerov, ki so danes še vedno problematični, to je okrog 4.000 ljudi, tudi teh
               primerov ne bo naslovil, kar jih popolnoma izključuje iz zakonskega besedila. Prav
               tako ta predlog ne bo izvršil odločbe Ustavnega sodišča. Če navedem samo najbolj
               očitno točko, kjer tej odločbi nasprotuje. Je to točka, kjer ustavi zakon pravi, da
               se bodo statusi priznavali od dneva vložitve vloge, kar je pač za vsakega izbrisnega
               drugačen datum. Medtem ko odločba Ustavnega sodišča zapoveduje, da je treba statuse
               vrniti od dneva izbrisa dalje. To je od 26. februarja 1992. Tako da je pač vprašanje,
               bi prosila, da se malo bolj kritično k temu pristopi, da bo pač ta zakon zdaj to
               uredil, vsa ta problematična področja. Ne bo. Še najbolj osnovnega navodila Ustavnega
               sodišča ne spoštuje. Da ne govorimo o tistih, ki jih Ustavno sodišče sploh omenjalo
               ni, ker je pač tudi odločba sama po sebi, zajema omejeno področje problematike
               izbrisanih.</p>
               <p>Za konec bom omenila samo še to. Prej sem govorila o diskriminaciji. Definitivno
               vidimo pomanjkanja nekega neodvisnega organa za področje enakih možnosti oziroma
               diskriminacij, ki <gap n="..."/><stage>/Nerazumljivo./</stage><gap n="..."/> ustanovljen v Sloveniji. Pogrešamo nek organ,
               ki bi imel močnejše pristojnosti. Na primer primerljivo s pristojnostmi informacijske
               pooblaščenke, ki bi izdajal več kot samo neobvezujoča mnenja in ki bi enakopravno
               obravnaval vse osebne okoliščine. Ne samo področja spola, ampak tudi ostale, ki nam
               jih zapoveduje Evropska unija s svojimi direktivami. Tako da to je definitivno eno
               področje, ki se ga bomo morali lotiti. Če ne sami, nas bo pa komisija evropska k temu
               prisilila. Ker mogoče veste, da smo na poti k postopku zaradi kršitve pred Evropskim
               sodiščem v Luksemburgu. Hvala lepa.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp99">

               <speaker>PREDSEDNICA MAG. MAJDA POTRATA:</speaker>

               <p>Hvala tudi vam. Zdaj vabim k besedi še gospo Jernejo Turin, predstavnico Amnesty
               International Slovenije. Je ni več? Je ni, potem so vabljeni na sejo dobili možnost
               predstaviti stališče k poročilu. Dovolite gospa varuhinja človekovih pravic, da
               najprej odgovorim na vaše vprašanje zakaj se ukvarjamo s tem poročilom. Naša komisija
               se po začetnem  sklepu, ki smo
               ga o načinu dela sprejeli na konstitutivni seji, da tako rečem, ravna in obravnava
               tudi vse tiste mednarodne akte, ki se kakor koli dotikajo človekovih pravic in
               poročilo zunanjega ministrstva Združenih držav Amerike je bilo v medijih vedno z
               velikim interesom pospremljeno in to je bil tudi razlog zakaj se ga je komisija
               lotila obravnavati in to delamo zdaj morebiti tudi po inerciji. Imate prav. Vsako
               leto, ko je poročilo objavljeno in vsako poročilo preberemo z vso resnostjo in mu
               prisluhnemo ravno iz tega vidika, kako nas vidijo tisti, ki mogoče to poročilo pišejo
               iz nekega čisto drugega stališča, da svojim državljanom povedo v kakšno državo bodo
               kot gostje prišli. Hkrati pa to poročilo, vsaj tako ga sama berem, v katerega ni
               mogoče z nobeno vsebinsko pripombo poseči, ker je poročilo takšno kakršno je, ali smo
               z njim zadovoljni ali pa ne, meni, kot državljanki te države priložnost za to, da
               vidim kaj drugi mislijo in nekaterih rečeh pa tudi morebiti samo o tistih, o katerih
               se piše in morebiti je to tudi zrcalna podoba za tisto kako mediji prezentirajo
               določene probleme ali kakšna je percepcija teh problemov. Da je morebiti tudi zadrega
               s kakšno prevodno nerodnostjo, tako kot je bilo obveščeno, sem skušala pojasniti s
               tistim, ko sem povedala, da je za ta prevod odgovorno ameriško veleposlaništvo, da to
               ni delo naše službe za prevajanje. Tako da nanje ne leti nobena pripomba, ki bi bila
               taka. Je pa s tem poročilom, tako kot je z vsemi poročili, je luknjasto, je morebiti
               tudi tako, da posamezniki s temi rečmi, ki so zapisane ne soglašamo zato, ker jih
               vidimo drugače ali pa bi mi sami drugačne prioritete postavili. Jaz pa berem to
               poročilo predvsem kot opozorilo. Ne kot preslikavo vsakoletnih poročil. Ampak kot
               resno opozorilo, da se z nekimi opaznimi kršitvami človekovih pravic nismo sposobni
               spopasti tako, da bi jih kot problem odpravili. In če jih beremo v poročilu Evropske
               komisije proti rasizmu in nestrpnosti, če jih beremo kot opozorila takrat, kadar se
               na nas obrne komisar za človekove pravice, evropski komisar Sveta Evrope, ali kdor
               koli drug in nenazadnje tudi vsakokratno poročilo varuha človekovih pravic tudi sami
               iz izkušenj vemo, da tudi najbolj obsežno in za nas najbolj zavezujoče poročilo, to
               je poročilo varuha človekovih pravic, beremo zelo različno. Da ugotavljamo sicer, da
               je odzivnost odgovornih inštitucij iz leta v leto večja. Da pa hkrati vidimo tudi
               kako se v nekaterih primerih skuša probleme zminimalizirati. Je to seveda še ena
               priložnost, da si povemo svoje različne poglede na odpravljanje problemov. Jaz
               zagotovo ne vidim problema izbrisanih tako, kot jih vidi gospod državni sekretar,
               mag. Zinrajh. Jaz tudi ne rečem, da so tako imenovani. Ampak jaz jih štejem za
               skupino ljudi, ki jim je bila kršena pravica in jim je bila storjena krivica. Da pa
               bomo imeli tudi različne poglede na nekatera druga vprašanja, recimo tudi kar zadeva
               postopke pri sprejemanju zakonodaje tudi iz področja pravosodja, je pa evidentno in
               jih ne misli, ni potrebno znova obujati, ker jih poznamo.</p>
               <p>Tisto, kar pa mene resno zadeva, je pa opozorila, ki jih ne želimo slišati ali ne
               želimo videti, bi jih pa s politično voljo bilo mogoče  odpraviti. To kar je gospa Neža Kogovšek povedala v
               zvezi z neodvisnostjo zagovornice načela enake obravnave veste, da smo že pri
               sprejemu zakona o tem govorili. Ampak ni videti, da bi se stvar želela urediti
               drugače. Tako zdaj v zakonu je. Mi bomo kot komisija imeli poročilo po vsej
               verjetnosti v obravnavi na naslednji seji. Ker vidim, da je poročilo pripravljeno za
               obravnavo na Vladi, torej je že bilo na Vladi in ni potem več nobenega zadržka, da mi
               ne bi tega poročila na naslednji seji obravnavali. Ampak verjetno se bomo slej kot
               prej, če ne mi v tej sestavi pa v kakšni naslednji, v resnici soočili s tem, da bomo
               opozorjeni, da neodvisnost, da zdajšnja umeščenost zagovornice v ta sistem ne
               zagotavlja popolne neodvisnosti. Bo verjetno treba kaj narediti tudi še na področju
               dialoga s civilno družbo. Kjer tudi ne vidim, vsaj sama ne vidim nobene politične
               volje, da bi se stvari premaknile v tisti smeri, na katero ste opozarjali, gospa
               varuhinja, da bi zakonsko predpisali, da je sodelovanje civilne družbe pri nastajanju
               zakonodaje zakonsko definirana. Tako da je obveznost. Ne pa samo na ravni nekega
               obrazca, kjer je sicer vpisano, da je bilo posvetovanje s civilno družbo opravljeno,
               potem je pa mogoče prebrati, da upoštevali bodo pa tiste pripombe, ki gredo v
               koncept. To se pravi, da smo pri vseh teh rečeh vedno v razumevanju stvari še kar
               precej vsak k sebi. Zame je pa seveda še vedno problem postopkov za omogočanje
               pridobitve azila in seveda vse tisto, kar se z azilom in s to problematiko povezuje
               in ne vem, če ste gospod državni sekretar mislili, da bodo vaši sodelavci še kaj o
               tem govorili in vprašujem, če jim je treba dati besedo. <gap n="..."/><stage>/Oglašanje iz klopi./</stage><gap n="..."/>
               Hvala lepa. Želi še kdo od poslank in poslancev razpravljati? Če ne <gap n="..."/> Ja, izvoli.
               Majda Širca.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp100">

               <speaker>MAJDA ŠIRCA:</speaker>

               <p>Jaz vem, da je že kar nekaj ur kar smo tukaj: Ampak vendarle mislim, da je primerno,
               da damo določeno pozornost tudi temu poročilu. Ne glede na to, da slišim, da
               obstajajo tudi drugačni razmisleki. Vsakemu poročilu poslanci Državnega zbora, tudi
               drugih mednarodnih organizacij, damo potrebno pozornost. Je pa res, da vprašanje
               koliko se prime. Da pa obstaja neka težava prav s sporočilom ameriškega zunanjega
               ministrstva, kažejo že komentarji mnogokrat že za nazaj. Ker se je dostikrat reklo:
               <q>"Kaj nam zdaj solijo pamet. Naj najprej oni pred svojim pragom pometejo."</q> Če poročilo
               ni bilo v redu se je tako slišalo. Ampak jaz mislim in strinjam se s tistimi, ki
               pravijo, da je pač potrebno zelo smiselno vzeti v precep tista opozorila, ki
               prihajajo in kot vidimo, se več ali manj pokrivajo. Bodisi opozorila <gap n="..."/> Saj tudi
               vaša opozorila niso vsem všeč in se jim mnogokrat zmanjšuje njegovo vrednost poročila
               varuha. Da pa ga marsikdo jemlje resno,  pa vidim, ko odkrivam za nazaj v pravkar izdani reviji Dignitas
               beremo, prvič beremo, recimo, da se na poročilo <q>"State Departmenta"</q>, ki je bilo
               izdano za leto 2005 zelo glasno javilo kar nekaj protagonistov, vem, sicer to je
               javno povedal gospod Grims, da na tistem delu, ki je obravnaval medije to poročilo,
               je takoj obiskal zunanje ministrstvo, predstavnike veleposlaništva v Ljubljani in se
               tudi pozanimal kako in kaj in zakaj je tako, kot je. Bilo je pa zelo strogo takrat.
               Zdaj pa vidim v zapisu gospoda Aplenca<stage>(?)</stage>, ki je zelo širok, ampak je tudi objavljeno
               pismo zavoda za oživitev civilne družbe, ki je bilo naslovljeno na zunanje
               ministrstvo v Washingtonu na sekretarko z dolgo, široko in zelo natančno obravnavo
               tistega poročila za takrat, saj ne bom širila tega vprašanja, ker vendarle gre za
               poročilo iz leta, dejanje iz leta 2006, ki poskuša iskati druge interpretacije, njim
               lastne interpretacije, seveda, nesprejemljivosti njihovih opazk pri obsojanju oziroma
               pri nesprejemanju zakona o RTV Slovenija. Zanimivo je, da se je ministrstvo, zunanje
               ministrstvo odzvalo in tudi se ne opravičilo, ampak pojasnilo kakšne kompetence ima
               in da dela svojo dolžnost. Zanimivo bi bilo videti iz tega vidika kako se Slovenija
               včasih zelo alarmantno odzove na to poročilo, na zunanje ministrstvo, kakšni so
               učinki potem. Ali so potem, je zunanje ministrstvo v prihodnosti bistveno bolj
               previdno pri tem kakšno mnenje da naslednjič? No, ampak zgleda da ne. Ker koncev
               kocev tudi v lanskem letu in v letošnjem letu za lansko leto je bilo poročilo zelo
               izčrpno pri vprašanju, ki ga danes nihče ni omenjal. Vprašanju svobode tiska, ki
               ponovno opozarja na vse dejavnike, ki so se zgodili v letu 2006 in so nam več ali
               manj znani. Govori tudi o drugih inštitutih. Od mednarodnega inštituta za tisk, do
               drugih tujih opazovalcev, ki so opozarjali, da vendarle so težave v Sloveniji na
               področju avtonomije medijev velike. Govori o peticiji. No, ampak danes nimamo
               vladnega sogovornika, s katerim bi lahko dialog vzpostavili, zato zgolj na kratko.
               Opozarja poročilo na nekaj, kar je opozarjal tudi Državni zbor. Ne samo v okviru te
               komisije, ampak v okviru tudi priprav na vodenje Evropske unije, ki, ko smo
               opozarjali, da vendarle je potrebno vključiti tudi to temo na agendo. Ne samo romsko
               problematiko in zgodba za romsko problematiko vsi vemo kako je bila. Člani komisije
               za peticije in enake možnosti pač ne morejo poslušati vprašanj, ki zadevajo to
               komisijo. Vidim, da obstaja določena alergija na to. Bom pozvonila, ko bom nehala pa
               boste prišli nazaj.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp101">

               <speaker>PREDSEDNICA MAG. MAJDA POTRATA:</speaker>

               <p>Bi vas lepo prosila gospod Rugelj, ko ste danes, mislim da prvič na naši komisiji,
               pri nas imamo navado pustiti tistemu, ki ima besedo, govoriti in trenutno ima besedo
               gospa Širca. Izvoli kolegica.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp102">

               <speaker>MAJDA ŠIRCA:</speaker>

               <p>Tako je, pri vprašanju človekovih pravic je najpogostejša reakcija: <q>"Tega se ne da
               poslušati."</q> To je kjer koli pridemo. Mi smo vsi polni dobre volje in lepih namenov.
               Ampak tako težko jih je včasih poslušati. Zato včasih tudi dosti alergije na vsako
               poročilo, ki <gap n="..."/> Saj to je logična reakcija. Simptomi pač, ko so na dan prineseni,
               usmerjajo na določene potisnjene, zamolčane ali pa kakor koli pač neželene rane.</p>
               <p>Recimo, zelo zanimivo je, da poročilo na področju medijev opozarja na nek del, ki je
               trenutno tudi aktualen znotraj materiala s katerim se srečujemo trenutno in sicer
               Kazenskega zakonika. Namreč opozarja na to, da je že mednarodna helsinška federacija</p>
               <p>
                   pozvala državo v letu 2006,
               da bi veljalo razmisliti zakonodajo o kazenski odgovornosti za obrekovanje, ki
               škoduje ugledu in dobremu imenu osebe. Govorimo za medijsko področje. Poznamo to
               kaznivo dejanje, ki ga že sedaj zajema kazenska zakonodaja. Ampak po eni strani je
               recimo mednarodna helsinška federacija državo opozori na to, sedaj pa se srečujemo
               znotraj novega Kazenskega zakonika s še večjo odgovornostjo v tem členu, ko se ne
               lahko preganja oziroma kaznuje zgolj avtorja teksta, novinarskega teksta, ampak se
               odgovornost širi še na odgovornega urednika. To je, recimo, kolizija nekega mnenja,
               ki bi ga bilo veljalo obravnavati in prisluhniti. Konec koncev recimo na to rešitev,
               ki ga zdaj prinaša kazenska zakonodaja glede odgovornosti odgovornega urednika v
               medijih je na društvo novinarjev opozorilo sindikat novinarjev v javni razpravi in
               povsod drugje. Ampak ne. Ostaja notri. Hočem reči, tudi v tem smislu so poročila zelo
               merodajna in pomembna.</p>
               <p>Tudi sama se strinjam, da poročilo ni popolno in da včasih mu umanjka nekaj, kar mi
               vidimo. Ampak ti pogledi seveda so različni. Zaradi tega, recimo, sama vem, da je pri
               poglavju, ki govori o omejevanju akademske svobode ali kulturnih dogodkov bilo v
               preteklem letu omejevanje na delu. Recimo zame je omejevanje, če se najvišji
               funkcionar v državi, to se pravi minister, odloči, da umakne nek artikel iz razstave.
               Ki je avtorska razstava, ki pomeni nek pogled na izražanje, neko njegovo dejanje, ki
               je umeščen v nek kontekst. Ministru pa tista podoba ni všeč in jo zaukaže, da se
               odstrani iz take razstave. Recimo to so stvari, s katerimi se nismo srečevali v nekaj
               desetletjih zadnjih let.</p>
               <p>Glede na to, da me spravljate v nervozo s tem občutkom, da gremo že, dajmo že
               nehati, pri tem poročilu bom zelo kratko omenila še vprašanje, ki se ukvarja z
               begunci in azilanti. To kar poročilo omenja in čemur napeljuje, se je kasneje v delu,
               ki ga še ne obravnava, ker ga ne more, ker je za leto 2007, izostruje, nadaljuje in
               strinjam se globoko, še posebej po obisku azilantskega doma na Viču, da je stopnja,
               da je logično, da je stopnja priznavanj prošenj za status, ki se dogaja azilantom
               oziroma beguncem tako minimalna v Sloveniji. Kajti postopki za pridobitev so tako,
               blago rečeno, čudni in upam, da bodo obravnavani še na kakšnem drugem forumu ali pa
               mogoče tudi pri nas in kot vidim, tudi nepravilni, rigidni, neprimerni, neprijazni,
               da je prelahko, če rečemo, da je azilantska problematika v Sloveniji dobro urejena,
               da je zakon, ki je prišel o mednarodni zaščiti perfekten in da so načini tretiranja
               beguncev in prosilcev za azil v Sloveniji bleščeči. Toliko na kratko. Hvala.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp103">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Gospod Rugelj, želeli ste replicirati. Izvolite.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp104">

               <speaker>BOJAN RUGELJ:</speaker>

               <p>Hvala lepa. Normalno, da se moram oglasiti. Take hipotetike jaz pač težko
               prebavljam. Da mi gospa reče, da jaz tukaj nočem poslušati in da grem zaradi tega.
               Jaz imam zdaj Odbor za promet in zaradi tega grem. Ravno nasprotno. Če jaz ne bi
               hotel poslušati, jaz bi že pred tremi urami šel ali pa sploh ne bi sem prišel.
               Verjetno, da vam je tudi jasno in nočem tega poslušati in ravno to govori o tem, kar,
               zaradi česar smo mi danes tukaj. Ravno to. Vi vsiljujete neka svoja mnenja tukaj
               ljudem in celo tako daleč greste, da berete meni misli. Ne vem. Kje to delate? Tudi
               doma tako? Ali možu ali komu? Hvala lepa.</p>
               <p>Jaz bi samo imel to dosti. Upam, da so tukaj novinarji zraven, da bodo znali oceniti
               v kakšno smer greste vi danes s to svojo politiko. Vse obračate, berete misli, enemu
               se ne <q>"lušta"</q> biti tukaj, drugemu se <q>"lušta"</q> biti. Poglejte, mislim, da so argumenti
               važni. Hvala lepa.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp105">

               <speaker>PREDSEDNICA MAG. MAJDA POTRATA:</speaker>

               <p>Hvala, ker imam tu toliko takih, ki mi nenehno pripisujejo, da jaz Poslovnika ne
               poznam. Tisto, kar  bi želela
               povedati <gap n="..."/><stage>/Oglašanje iz klopi./</stage><gap n="..."/> Tisto, kar bi želela povedati je to, da je
               današnja seja sicer dolga, da je bilo opaziti večkrat v tej dvorani veliko nemira in
               so nekateri s svojim govorjenjem govoreče motili. In če je to primerno za Komisijo za
               peticije ter za človekove pravice in enake možnosti, postavljam kot retorično
               vprašanje, bom rekla ne. Če so pa to še strokovni sodelavci, je pa še toliko slabše.
               Tako da pričakujem, da kolikor bomo še imeli sej do konca tega mandata, ne bodo po
               nepotrebnem govork in govorcev drugi motili s svojimi pripombami na tisto kar kdo
               govori in kaj misli. Posebej poudarjam. Vsak ima pravico misliti po svoje in zaradi
               tega ne bomo nikogar na pranger postavljali, če komu mnenje ni všeč.</p>
               <p>Kar pa zadeva to zadnjo repliko, bi pa rekla, da imamo mi kar nekaj izkušenj s tem
               kako je kdo od naših članic in članov hotel drugemu brati misli pa tudi navzočnost
               ali nenavzočnost pripisovati volji in nevolji sodelovati na seji komisije. Tako da tu
               bi bilo treba nekaj strpnosti vendarle imeti. Razpravljati si želela kolegica Širca.
               Izvoli.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp106">

               <speaker>MAJDA ŠIRCA:</speaker>

               <p>Zaradi zapisnika. Če besede, ki so bile izrečene s strani sedaj največ prisotnega
               poslanca Ruglja, niso bile namenjene meni, to se pravi, ne morem več poslušati tega,
               potem se pa opravičujem. Če so bile pa namenjene meni, potem je bila moja razprava
               točna.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp107">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Seveda magnetogrami vedno ne ujamejo vsega. Če ne želi nihče več
               razpravljati, potem <gap n="..."/> Ja prosim, izvolite gospod državni sekretar, mag.
               Zinrajh.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp108">

               <speaker>MAG. ZVONKO ZINRAJH:</speaker>

               <p>Hvala lepa gospa predsednica za besedo. Jaz bi prosil, če kolega, gospod Kopše poda
               čisto kratek odgovor. Gospa Širca je izpostavila begunce pa se mi zdi, da bi bilo
               treba odgovoriti.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp109">

               <speaker>PREDSEDNICA MAG. MAJDA POTRATA:</speaker>

               <p>Ja, saj smo se tako dogovorili. Izvolite.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp110">

               <speaker>TONČEK KOPŠE:</speaker>

               <p>Jaz bi povedal nekaj o številu pozitivnih statusov. Mislim da je to bilo dvakrat
               izpostavljeno, da je to število majhno. Jaz ne vem s čim se je ta majhnost
               primerjala. Mi imamo pa v sektorju za azil primerjavo z drugimi državami in Slovenija
               je v lanskem letu zasedala petnajsto mesto po številu statusov.</p>
               <p>Rad bi pa nekaj zelo pomembnega v zvezi s tem povedal. Naši prosilci, ki prihajajo v
               Slovenijo, za njih je značilno, da več kot v 50% zapustijo samovoljno azilni dom,
               preden premine deset dni. Tako smo imeli v lanskem letu 434 podanih prošenj. V prvih
               desetih dnevih je pa zapustilo azilni dom 238 oseb. Tem osebam nismo mogli podeliti
               statusa, ker tudi niso počakali na status. Ostalo jih je 196 in od teh 196 smo
               podelili v devetih primerih status. Kar pomeni 4,6% in to je več kot primerljivo s
               Republiko Češko, kjer imajo okoli 2%.</p>
               <p>Zelo pomembno je povedati, da so azilni postopki zelo zapleteni, zelo dolgotrajni.
               Ker osebe prihajajo včasih ali pa pogosto tudi iz delov sveta, ker v tisti državi ali
               pokrajini naše uradne osebe ne vedo pravzaprav, dokler se postopka ne lotijo, nič.
               Sam strokovni postopek pa poteka tako, da se potem dolgotrajno in dolgo časa zbira
               strokovno literaturo, da ugotovimo ali je res navedba nekega prosilca, da je bil iz
               razlogov Ženevske konvencije preganjan resnična. Seveda tega ne moremo spraševati
               uradnih oblasti tiste države. Ampak sprašujemo mednarodne ugledne inštitucije. Zato
               se včasih v kakšnem primeru nabere tudi več kot meter gradiva. Vse naše odločitve, ki
               jih sprejmemo, so brez izjeme preverjene na sodišču. Torej za vse primere se dajo
               pritožbe. To pomeni, da se v vseh primerih svetovalci za begunce, ki jih imamo,
               odločijo za tožbo zoper naše odločbe in čisto vse te odločbe so preverjene potem na
               upravnem sodišču, nekatere tudi na vrhovnem, kakšne pa tudi na Ustavnem sodišču. In
               to zakonitost našega posla dela verodostojno. Zato smo mnenja, da v postopkih ko
               odločamo o statusih, odločamo pravilno. Nenazadnje je razsodnik v ozadju sodišče. Rad
               bi pa povedal, da vsem osebam, ki pa izpolnjujejo pogoje  za pridobitev status begunca pa tak status tudi
               dobijo. Hvala.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp111">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Oprostite, jaz bi imela eno vprašanje, če dovolite. Nisem čisto dobro
               razumela namena tega pojasnila odstotkov in vsega tega. Ampak, če ne oporekate tej
               številki, da je med letom Vlada prejela 395 prošenj za odobritev statusa begunca ali
               azila in status begunca ali azila je odobrila v devetih primerih. Če ne oporekate
               tema dvema številkama, potem dovolite, da jaz iz tega vendarle presodim, da je
               odstotek ugodno rešenih prošenj za azil zelo nizek. Cela država je v letu 2007
               odobrila devet prošenj za azil in dolgotrajnost postopka pa to, da osebe zapustijo
               azilni dom, lahko interpretiramo na različne načine. Ali je tisti obupal, da bo azil
               dobil, da bo postopek njemu v prid rešen ali zaradi česar koli drugega. Lahko pa tudi
               kako drugače. Tako kot se nekateri odločajo, da njegova namera za pridobitev azila ni
               bila resna. Kakor koli. Jaz sem se v tem mandatu samo naučila pri sprejemanju
               zakonodaje tega, da pri iskanju rešitev zakonskih raje mislimo o tistih, ki jih v
               zakon vključujemo, kot o potencialnih kršiteljih ali tistih, ki hočejo neko zadevo
               zlorabljati. Se pravi, da je naš pogled na zakon tak, da bo zakon določil predvsem to
               kar je prepovedano. Zaradi tega, ker bi bile mogoče tudi zlorabe. Ne da te zlorabe
               so, ampak bi bile mogoče zlorabe. Ne bi zdaj vam dokazovala ob katerih primerih je to
               bilo. Recimo to je vse zakonodaja bila na začetku mandata ali v prvi polovici
               mandata, ki je bila zvezana s socialnimi transferi z reševanjem pravic brezposelnih
               in tako naprej. Smo šli v glavnem iz tega kje so zlorabe. Ne iz tistega kako moramo
               poskrbeti za znosno življenje in zato jaz težko na tako pojasnilo pristanem, da
               ugotovitev, da je nizko število tistih, zelo nizko, jaz ne vem <gap n="..."/> Ne more drugače
               biti in jaz vidim to kot rigorozno postopanje. Izvolite, ste hoteli besedo.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp112">

               <speaker>GOSPOD ______:</speaker>

               <p>Hvala lepa še enkrat. Procent je izredno nizek, če razmišljamo tako, da je do 100%
               zelo dolga pot. Se pravi, če je 4%, 96% se je nekje izgubilo. To drži. Če bi pa
               pogledali in delali analizo konkretnih primerov, kjer je bila odločba negativna
               oziroma tam, kjer so že sami odšli, preden se je postopek realiziral pa bi videli, da
               temu ni tako. Da pač ne izpolnjujejo pogojev.  Slovenija je še zmeraj po vseh kriterijih, ki jih ima
               Evropska unija zelo tranzitna država, na veselje ali pa na žalost. Tudi kadrov, ki bi
               ji mi lahko recimo nekje zaposlili, recimo iz te poti Beguncev je zelo malo. Se pravi
               nismo dovolj privlačni s tega vidika, lahko rečem na žalost. Očitno.</p>
               <p>In se ostalo kar se pa tiče normative in upoštevanje predpisov in pa samega azilnega
               postopka, ki je v bistvu že centraliziran v Evropski uniji, enoten, pa moram povedati
               to, da v fazah pritožbe, vsaj do Ustavnega sodišča imamo v večini primerov prav. Se
               pravi odločevalci v azilnem domu odločajo o primerih v glavnem prav. S tem da jaz bi
               težko sledil temu, da smo mogoče tukaj mačehovski, da delamo s figo v žepu<gap n="..."/> In še
               to, za Slovenijo ta procent, ki smo ga prej omenjali, je še dvanajst držav Evropske
               unije, ki imajo slabši procent tako da tu nekje smo, takšna je dejanska slika. S tem
               da moramo vedeti, da zahodne države so pa ciljne države, tam je zagotovo, jaz podatka
               tega nimam, ta procent ugodno rešenih begunskih prošenj bistveno višji. Hvala.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp113">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Želite razpravljati? Izvolite.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp114">

               <speaker>GOSPA _________:</speaker>

               <p>Saj to področje, zaščita Beguncev, ki je omenjena na osmih deloma deveti strani se
               ne ukvarja samo z nizkim številom pridobljenih statusov, ki je recimo mimogrede po
               drugih podatkih še nižje od devet ampak tukaj šteje skupaj Begunce in azilante. To
               poglavje se ukvarja še z drugimi problemi, ki jih tudi ni nihče zanikal, se pravi z
               vprašanjem rigoroznosti obstoječega zakona, kako se je Zakon o mednarodni zaščiti
               sprejemal in koliko opozoril o njegovi neprimernosti je bilo danih, koliko mogoče jih
               bo še danih. Ukvarja se tudi s prejšnjim zakonom, ki je bil veljaven še v letu, ko se
               je to poročilo delalo in ta prejšnji Zakon o azilu, se spomnite ga pokojni predsednik
               države ni hotel podpisati, ga ni želel, dokler ni mogel uiti svoji formalnosti. Ampak
               opozoril je o številnih, za njega nesprejemljivih dejstvih in tudi prisluhnil
               nevladnim organizacijam in drugim. Ampak to kar je pa bolj zaskrbljujoč je pa tisti
               del, ki se slučajno ali tudi ne, ali so se stvari še bolj razvijale v zadnjem času,
               ker slišimo v socialnemu centru rok in drugim organizacijam, ki opozarjajo o
               postopkih. In ti postopki so tukaj problematizirani, kako se uvajajo same prošnje in
               postopki pridobivanja, pretiranja, dobro tukaj tudi omejevanje gibanja nad katerimi
               se azilanti pritožujejo oziroma tukaj je celo navedeno, da imajo neke ponudbe, da se
               odrečejo svoji prošnji za azil če gredo v to, da bodo zapustili prostore azilnega
               doma in tako naprej. Postopki so tisti na katere trenutno slovenski prostor v tem
               trenutku že opozarja in ti kot razumem v javnosti in kot sem razumela eno stran pri
               obisku v azilnem domu, so dejansko problematični.</p>
               <p>Hkrati pa naj opozorim to, jaz razumem, rečeno je bilo, da so to ljudje, ki
               prihajajo z različnih koncev sveta in da je treba ta svet zelo proučiti, da se vidi
               ali so njihove odločitve, da zapustijo vse doma in  gredo v drugo državo in drugam smiselne ali ne, ta
               pripomba, da je potrebno recimo preučiti neko tako čudno deželo kot je Rusija, recimo
               Iran, Irak, saj to gre več ali manj samo za politične emigrante, je nekoliko zanimiva
               ampak<gap n="..."/></p>
            </sp>
            <sp xml:id="SDT4-KZPTZČPIEM-Redna-034-2008-04-18.sp115">

               <speaker>PREDSEDNICA MAG. MAJDA POTRATA:</speaker>

               <p>Hvala. Izvolite gospod državni sekretar Marolt.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp116">

               <speaker>ROBERT MAROLT:</speaker>

               <p>Hvala lepa gospa predsednica za besedo. Ker sem bil izzvan glede novega Kazenskega
               zakonika in vprašanje odgovornosti urednikov. Če mi dovolite bi na to odgovoril.</p>
               <p>Da ravno predlog novega Kazenskega zakonika odpravlja zastarelo in nesprejemljivo,
               objektivno, kaskadno odgovornost odgovornega urednika. To smo trenutno po veljavnem
               Kazenskemu zakoniku edina država članica v Evropski uniji po podatkih, ki jih je
               pripravila posebna delovna skupina. Zato predlog tega novega Kazenskega zakonika, ki
               je pri vas v obravnavi odpravlja to odgovornost in če dovolite bi samo pojasnil, da
               zgolj v primerih neznanega avtorja ali drugih ovir za pregon, se pravi, če so
               določene okoliščine ki onemogočajo pregon storilca kaznivega dejanja, je v novem
               Kazenskem zakoniku zgolj podana možnost krivdne odgovornosti odgovornega urednika in
               ne več objektivne odgovornosti kot je v sedaj veljavnem Kazenskem zakoniku. Tako bo
               lahko odgovorni urednik obtožen le javne objave kaznivih dejanj zoper čast in dobro
               ime po novem 166. členu novega Kazenskega zakonika ob neznanem avtorju ali ovirah za
               pregon avtorja. Samo v teh primerih sedaj veljavni zakon, se pravi sedanja zakonodaja
               pa določa objektivno odgovornost urednika ne glede na krivdo.</p>
               <p>Zato bo po novem Kazenskem zakoniku odgovorni urednik postavljen v bistveno bolj
               ugoden položaj kot pa po sedanji zakonodaji kajti z obsodbo bo treba dokazati krivdo
               v obliki naklepa in dati možnost ugovora z dokazom resnice, možnost izključitve
               protipravnosti, ko ne bo šlo za namen zavlačevanja tudi možnost odpustitve kazni. In
               v vseh teh obrambnih možnosti, če temu tako rečemo, pri kaskadni odgovornosti
               odgovorni uredniki in ostali v sedaj veljavnem Kazenskem zakoniku pa nimajo. Toliko
               za pojasnitev. Hvala.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp117">

               <speaker>PREDSEDNICA MAG. MAJDA POTRATA:</speaker>

               <p>Hvala za razpravo. Izvolite Majda Širca.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp118">

               <speaker>MAJDA ŠIRCA:</speaker>

               <p>Ne razumem zakaj so potem tako strašno nezadovoljni v vrstah stroke, se pravi samega
               medijskega dela, zakaj sindikat tako ne bere kot berete sedaj vi in ne vem ali mogoče
               že zdaj ni imeti znotraj kazni odpustitev, ne vem kaj je to za ena novost  saj to je vsaka kazen ima možnost
               odpustitev, to ne more biti nek izum s katerim se lahko zdaj hvalite. Hočem samo to
               poudariti, to vprašanje, ki ga zdaj drugače interpretirate, vem pa da do nobenih
               pogajanj ni prišlo pri kazenskemu zakoniku in na katerega je opozorjeno tudi v tem
               poročilu s strani helsinške federacije ustvarja večjo restrikcijo kot ne pri širjenju
               odgovornosti na odgovornost odgovornega urednika in če bi ponovila to kar je bilo
               danes že rečeno, če bi vključili pri obravnavi še posebej tega zakonika, tudi več
               mnenja in sodelovanja stroke in reprezentativnih sindikatov in vseh ostalih, bi
               najbrž to ne izzvenelo tako kot bo izzvenelo.</p>
            </sp>
            <sp xml:id="SDT4-KZPTZČPIEM-Redna-034-2008-04-18.sp119">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. No res smo se zdaj v enem delu znašli v situaciji, da smo o Kazenskem
               zakoniku razpravljali na Komisiji za peticije, človekove pravice in enake možnosti,
               niso pa razpravljali o tem zakonu na matičnem delovnem telesu, ker so brez razprave
               sprejemali amandmaje. To je svojevrstna ilustracija tega kar se v tem Državnem zboru
               dogaja zadnje čase. Jaz ne vidim več želje, da bi še kdo razpravljal in dajem seveda
               v sprejem ugotovitveni sklep: Komisija za peticije ter za človekove pravice in enake
               možnosti se je seznanila s poročilom zunanjega ministrstva ZDA o stanju človekovih
               pravic v Sloveniji v letu 2007.</p>
               <p>Kdo podpira ta sklep? <stage>(5 članov.)</stage></p>
               <p>Toliko nas tudi je.</p>
               <p>Hvala vsem vabljenim na sejo, se lepo zahvaljujem. Končujem točko 4.</p>
               <p>Napovedujem <title>TOČKO 5.</title>
               </p>
               <p>Pri točki <title>RAZNO</title>
               vas seznanjam, da sem včeraj na njegovo željo sprejela predsednika odbora za
               imuniteto madžarskega parlamenta, dr. Alajoša Joževa Gečija<stage>(?)</stage>, pogovor je tekel o
               menjavi informacijo o delu našega parlamentarne ga telesa in madžarskega, šele proti
               koncu pogovora pa sem pravzaprav ugotovila, da je bil namen obiska madžarskega
               parlamentarca pridobiti si zagotovilo udeležbe na konferenci, ki jo bosta
               organizirala madžarski in slovenski parlament in katere pokrovitelja sta predsednica
               madžarskega in predsednik slovenskega parlamenta, ni pa bilo z naše strani še
               zagotovljenega govorca na to točko dnevnega reda, ko bo parlament razpravljal o<gap n="..."/>
               Torej naj bi na konferenci razpravljali o ugledu parlamenta v javnosti.</p>
               <p>Povedala sem, spoštovanemu poslancu, da mi imamo posebna pravila po katerih moramo
               soglasje k mednarodni dejavnosti pravočasno uveljavljati in dobiti pristanek na
               Odboru za zunanje zadeve zato mu seveda nisem mogla pritrditi, da bom to nalogo
               opravila, ker je bila prošnja izrecno name naslovljena.</p>
               <p>Že vmes pa sem napovedala, da bomo na majski seji, mislim da je predvidena 16. maja
               obravnavali poročilo zagovornice načela enakosti in pa kot vsebinsko točko tudi
               problematiko trpinčenja na delovnem mestu. Če bo še kaj<gap n="..."/> Pa običajno informacijo in
               še nekaj dokumentov, ki jih dobimo iz Evropskega parlamenta, ki posebej zadevajo
               vprašanje žensk.</p>
               <p>Jaz se vam zahvaljujem, vprašujem če želi še kdo k tej točki kaj povedati? Ne. Potem
               zaključujem 34. sejo komisije in se vsem zahvaljujem za udeležbo.</p>
               <stage type="time">(Seja se je zaključila 18. aprila 2008 ob 13.43)</stage>
            </sp>
         </div>
      </body>
   </text>
</TEI>
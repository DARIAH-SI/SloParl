<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZLSIRR-Nujna-019-2008-05-20">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za lokalno samoupravo in regionalni razvoj</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">2FA22375927F53D3C125744F002CDA68</idno>
               <idno type="custom" subtype="day">4C176F2441BF7068C125744F004E9784</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=pmagdt&amp;uid=4C176F2441BF7068C125744F004E9784</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZLSIRR-Nujna-019-2008-05-20.OZLSIRR" n="019">
               <name>Nujna</name>
               <date when="2008-05-20"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZLSIRR-Nujna-019-2008-05-20.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZLSIRR-Nujna-019-2008-05-20.OZLSIRR">
                        <orgName key="OZLSIRR">Odbor za lokalno samoupravo in regionalni razvoj</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA LOKALNO SAMOUPRAVO IN REGIONALNI RAZVOJ</stage>
            <stage type="session">19. nujna seja</stage>
            <stage type="date">(20. maj 2008)</stage>
            <stage type="chairman">Sejo je vodil Franc Jazbec, predsednik odbora.</stage>
            <stage type="time">Seja se je pričela ob 15.19.</stage>


            <sp xml:id="SDT4-OZLSIRR-Nujna-019-2008-05-20.sp1">

               <speaker>PREDSEDNIK FRANC JAZBEC:</speaker>

               <p>Spoštovane poslanke, kolegi poslanci, vabljeni na sejo in predstavniki medijev, lepo
               pozdravljeni!</p>
               <p>Obveščen sem, da se današnje seje zaradi odsotnosti oziroma zadržanosti ne morejo
               udeležiti naslednji poslanci: gospod Miran Jerič, ki ga nadomešča gospod Borut
               Sajovic, gospo Bredo Pečan pa nadomešča gospod Miran Potrč.</p>
               <p>Ugotavljam, da smo sklepčni in lahko pričnemo sejo.</p>
               <p>S sklicem seje ste na podlagi odločitve Državnega zbora na seji dne 19.5.2008 ob
               obravnavi 19. točke dnevnega reda, da Odbor za lokalno samoupravo in regionalni
               razvoj pripravi Predlog odloka o razpisu posvetovalnega referenduma, prejeli
               naslednji dnevni red: Predlog odloka o razpisu posvetovalnega referenduma o območjih
               pokrajin v Sloveniji, EPA 2008-IV. Odbor je tu matično delovno telo.</p>
               <p>Uvodoma bi želel pojasniti, da je s tem, ko je Državni zbor sprejel sklep, da se
               razpiše posvetovalni referendum o območjih pokrajin v Sloveniji, nastal nov moment v
               zvezi z obravnavo predloga odloka. Predlog odloka je s tem ponovno odprt za
               obravnavo, saj je Državni zbor s sprejetjem navedenega sklepa zadolžil odbor, da
               pripravi predlog odloka o razpisu posvetovalnega referenduma, ki ga bo Državni zbor
               obravnaval v nadaljevanju današnje seje po opravljenih glasovanjih. O tem novem
               momentu govorijo tudi novo vloženi amandmaji k predlogu odloka, ki ste jih prejeli s
               sklicem seje oziroma jih prejemate zdajle tudi na klopi.</p>
               <p>Prehajamo na obravnavo <title>PREDLOGA ODLOKA O RAZPISU POSVETOVALNEGA REFERENDUMA O OBMOČJIH POKRAJIN V
               SLOVENIJI.</title>
               </p>
               <p><stage>/Oglašanje v ozadju: "Proceduralno."/</stage> Dovolite, no, da vsaj te uvodne besede najprej
               povem, potem boste pa dobili besedo za proceduralni predlog.</p>
               <p>Predlog odloka je vložila skupina poslancev s prvopodpisanim Jožetom Tankom. K tej
               točki dnevnega reda ste prejeli naslednje gradivo: predlog odloka je objavljen v
               Poročevalcu št. 56 z dne 21.4.200; mnenje Zakonodajno-pravne službe z dne 22.4.2008;
               mnenje Komisije Državnega sveta Republike Slovenije za lokalno samoupravo in
               regionalni razvoj z dne 8.5.2008; predlog vodje Poslanske skupine SD Mirana Potrča
               kot prvopodpisanega k predlogu za razpis posvetovalnega referenduma o območjih
               pokrajin v Sloveniji s predlogom odloka o razpisu posvetovalnega referenduma z dne
               24.4.2008; predlog skupine poslancev s prvopodpisanim Jožetom Tankom za spremembo
               predloga za razpis posvetovalnega referenduma o območjih pokrajin v Sloveniji s
               predlogom odloka o razpisu posvetovalnega referenduma z dne 25.4.2008; umik podpisa
               mag. Vasje Klavore k predlogu za razpis posvetovalnega referenduma o območjih
               pokrajin v Sloveniji s predlogom odloka o razpisu posvetovalnega referenduma z dne
               6.5.2008.</p>
               <p>Zdaj, če je treba odrediti odmor, ga bomo odredili. Jaz zelo težko delam tako, no,
               da slišim druge, ki sicer razpravljajo o neki temi, ki... Lepo prosim, gospa
               Pečanova, če lahko omogočite, da gremo te stvari skozi.</p>
               <p>Predlog skupine poslancev s prvopodpisanim Jožetom Tankom za spremembo predloga za
               razpis posvetovalnega referenduma o območjih pokrajin v Sloveniji s predlogom odloka
               o razpisu posvetovalnega referenduma z dne 8.5.2008; amandma k predlogu za razpis
               posvetovalnega referenduma o območjih pokrajin v Sloveniji s predlogom odloka o
               razpisu posvetovalnega referenduma, ki ga je vložila skupina poslancev s
               prvopodpisanim gospodom Miranom Potrčem, k 1. poglavju odloka; amandma k predlogu
               odloka o razpisu posvetovalnega referenduma, ki ga je vložila <stage type="mag"/> <stage>(nadaljevanje)</stage> skupina poslancev s prvopodpisanimi gospodom
               Miranom Potrčem in sopodpisnikoma Jožefom Školčem in dr. Matejem Lahovnikom z dne
               20.5.2008.</p>
               <p>Danes pa ste prejeli na klop tudi umik predloga za spremembo predloga za razpis
               posvetovalnega referenduma o območjih pokrajin v Sloveniji s predlogom odloka o
               razpisu posvetovalnega referenduma z dne 8.5.2008 in predlog za spremembo predloga za
               razpis posvetovalnega referenduma o območjih pokrajin v Sloveniji s predlogom odloka
               o razpisu posvetovalnega referenduma z dne 20.5.2008.</p>
               <p>K tej točki so bili vabljeni: skupina poslancev predlagateljev s prvopodpisanim
               gospodom Jožetom Tankom, skupina poslancev amandmajev in dopolnil s prvopodpisanim
               gospodom Miranom Potrčem, dr. Ivan Žagar - minister brez listnice odgovoren za
               lokalno samoupravo in regionalno politiko, Služba Vlade Republike Slovenije za
               lokalno samoupravo in regionalno politiko, mag. Marko Starman - državni sekretar,
               Zakonodajno-pravna služba, Milan Ozimič - Državni svet Republike Slovenije, vodja
               Interesne skupine lokalnih interesov, Darko Fras - predsednik Komisije Državnega
               sveta Republike Slovenije za lokalno samoupravo in regionalni razvoj, Skupnost občin
               Slovenije in Združenje občin Slovenije.</p>
               <p>Uvodoma bi želel pojasniti postopek obravnave predloga odloka. Za postopek obravnave
               predloga odloka. Gre za akt naveden v prvem odstavku 169.a člena Poslovnika Državnega
               zbora, ki ga obravnavamo v skladu s prvim odstavkom 171. člena Poslovnika Državnega
               zbora ob smiselni uporabi določb Poslovnika, ki urejajo postopek druge obravnave
               predloga zakona. Drugo obravnavo določajo določbe od 125. člena do vključno 133.
               člena Poslovnika. Glede predlogov sprememb in dopolnitev, ki so bile vložene pred
               obravnavo predloga za razpis s predlogom odloka, bi pojasnil, da bo odbor obravnaval
               in glasoval samo o tistih delih teh sprememb in dopolnitev, ki se nanašajo na predlog
               odloka. <stage type="mag"/><stage>(Nadaljevanje)</stage> Predloge sprememb in
               dopolnitev oziroma amandmaje k predlogu odloka so lahko kvalificirani predlagatelji
               vlagali do začetka obravnave predloga odloka na seji odbora. Odbor lahko sprejme na
               seji tudi svoj predlog spremembe in dopolnitve oziroma svoj amandma.</p>
               <p>Predlagam, da odbor v skladu s 128. členom Poslovnika Državnega zbora opravi
               razpravo o posameznih delih predloga odloka, to je, o prvem, drugem in tretjem delu,
               v treh poglavjih je namreč ta odlok, in razpravo ter glasovanje o vloženih spremembah
               in dopolnitvah oziroma amandmajih ter na koncu glasuje še o vseh delih predloga
               odloka skupaj. Želi kdo besedo v zvezi s predlaganim postopkom? Proceduralni predlog,
               gospod Petek, izvolite.</p>
            </sp>
            <sp xml:id="SDT4-OZLSIRR-Nujna-019-2008-05-20.sp2">

               <speaker>MILAN PETEK:</speaker>

               <p>Gospod predsednik, z dosedanjim vodenjem seje ste pokazali, da slabo obvladate
               poslovniška določila. Očitno so vas skušali pri tej seji nekoliko bolje usposobiti,
               in prav je tako. Vendar sedaj ste razlagali, kakšen je postopek sprejemanja,
               obravnave in amandmiranja, mi smo pa dobili danes z gradivom očitno predlog
               spremembe, ki terja nekoliko več priprave na to, kaj pravzaprav brati. Želim oziroma
               predlagam v imenu Poslanskega kluba LDS, da odredite 15 minut odmora, da preberemo ta
               tekst in se odločimo ter ugotovimo, kaj bomo počenjali v nadaljevanju. Namreč,
               amandmaji niso vloženi na ta tekst predloga odloka, ampak na prejšnjega, in zaradi
               tega potrebujemo presojo.</p>
            </sp>
            <sp xml:id="SDT4-OZLSIRR-Nujna-019-2008-05-20.sp3">

               <speaker>PREDSEDNIK FRANC JAZBEC:</speaker>

               <p>Hvala lepa. Se pravi, Poslanski klub LDS predlaga 15 minut odmora.</p>
               <p>Odrejam 15 minut odmora. Sejo bomo nadaljevali 15 minut do 16.00.</p>
               <stage type="time">(Seja je bila prekinjena ob 15.28 in se je nadaljevala ob 15.45.)</stage>
            </sp>
            <sp xml:id="SDT4-OZLSIRR-Nujna-019-2008-05-20.sp4">

               <speaker>PREDSEDNIK FRANC JAZBEC:</speaker>

               <p>Nadaljujemo sejo odbora. Sprašujem predstavnika Poslanskega kluba LDS, ali želi
               obrazložiti, kaj so se na posvetovanju dogovorili, glede na to, da ste zahtevali
               odmor.</p>
            </sp>
            <sp xml:id="SDT4-OZLSIRR-Nujna-019-2008-05-20.sp5">

               <speaker>MILAN PETEK:</speaker>

               <p>Hvala lepa, predsednik. Že v prošnji za odreditev odmora sem povedal, da je tekst, ki
               se ga je prej dalo bežno preleteti, do neke mere vsaj nam, ki smo ga prvič videli,
               nerazumljiv, in zaradi tega sem želel v 15 minutah ugotoviti, ali se bom z branjem
               tega dokumenta prebil do jasnejše slike o tem, kaj predvideva. Žal ugotavljamo, da je
               ta dokument ali pa ta predlog spremembe na nek način nekonsistenten, neusklajen, ne
               znamo ga prav brati. In da bi lahko nadaljevali sejo, predlagam, da
               Zakonodajno-pravna služba posreduje svoje mnenje o predlogu spremembe odloka, ker
               enostavno menimo, da je zato, da lahko nadaljujemo razpravo, potrebno mnenje službe,
               ki je do sedaj ves čas spremljala ta zakon in verjetno skozi evolucijo tega dogajanja
               lažje presodi in nam pojasni, kaj pravzaprav ta predlog predvideva. Zaradi tega torej
               predlog, da se Zakonodajno-pravna služba opredeli do tega, in po tistem nadaljujemo
               razpravo.</p>
            </sp>
            <sp xml:id="SDT4-OZLSIRR-Nujna-019-2008-05-20.sp6">

               <speaker>PREDSEDNIK FRANC JAZBEC:</speaker>

               <p>Hvala lepa. Sprašujem predstavnike Zakonodajno-pravne službe, ali se lahko do tega
               opredelijo, glede na to, da ste tudi zdaj prejeli to na klop. Izvolite.</p>
            </sp>
            <sp xml:id="SDT4-OZLSIRR-Nujna-019-2008-05-20.sp7">

               <speaker>MAG. BOŽO STRLE:</speaker>

               <p>Hvala za besedo. V tem času, kot smo ga imeli na voljo, smo videli, da se te nove
               spremembe nanašajo na obseg območij, in to ni pravno vprašanje, o katerem bi se lahko
               mi izjasnjevali. Mislim, da bo predlagatelj sam pojasnil, v čem so spremembe glede
               območja. Ne vidimo pa, v tem času nismo uspeli zaznati, da bi bilo tu kakšno pravno
               vprašanje, ki bi se tikalo naših nalog. Hvala.</p>
            </sp>
            <sp xml:id="SDT4-OZLSIRR-Nujna-019-2008-05-20.sp8">

               <speaker>PREDSEDNIK FRANC JAZBEC:</speaker>

               <p>Hvala lepa. Izvolite, gospod Petek.<stage type="mag"/>
               </p>
            </sp>
            <sp xml:id="SDT4-OZLSIRR-Nujna-019-2008-05-20.sp9">

               <speaker>MILAN PETEK:</speaker>

               <p>Morda območja ali pripadajoči kraji res niso pravno vprašanje, se pa v nadaljevanju
               tega odloka pojavlja vprašanje s katerim pa se odločaš kako naj glasuješ. In tukaj pa
               opažamo, da se torej križajo vprašanja oziroma pojavlja se "za" in "proti" za dve
               vprašanji. Torej pri obeh vprašanjih moraš glasovati za ali proti, kako naj glasuješ
               o dveh vprašanjih in kaj je potem kriterij in podlaga za odločanje oziroma za
               ugotovitev števila glasu. Tu pa je pravna narava tega vprašanja oziroma tega
               predloga, zaradi tega mislimo, da ste tukaj poklicani ugotoviti ali je morda iz tega
               kaj nejasno ali jasno.</p>
            </sp>
            <sp xml:id="SDT4-OZLSIRR-Nujna-019-2008-05-20.sp10">

               <speaker>PREDSEDNIK FRANC JAZBEC:</speaker>

               <p>Predstavnik Zakonodajno-pravne službe, izvolite.</p>
            </sp>
            <sp xml:id="SDT4-OZLSIRR-Nujna-019-2008-05-20.sp11">

               <speaker>MAG. BOŽO STRLE:</speaker>

               <p>Hvala za besedo.</p>
               <p>No, ti variantni predlogi so bili tudi do zdaj, glede imen. Bile sta recimo dve
               varianti imen o katerih se bo glasovalo, vsako s svojo glasovnico in seveda
               ugotavljalo se bo, verjetno, mi smo sicer v našem pisnem izpostavili problem večine
               po kateri se bo ugotavljalo rezultate na referendumu, vendar v teh primerih
               predvidevamo, da bo to seveda relativna večina - za tisti predlog za katerega bo
               glasovalo več volivcev, se pravi, zato v skladu s tem je tudi to dodatno vprašanje,
               ko bodo na določenem območju glasovali o dveh variantnih območjih, o širšem in o
               ožjem, vsaj toliko vidimo. Mimogrede, tudi v predlogu za spremembo, ki ga je vložila
               socialna demokracije, so ravno tako, recimo samo pod enim vprašanjem, kar je še
               dodatno vprašljivo, so celo tri vprašanja za ali proti. To je, vsaj tehnično je še
               težje ugotavljati na referendumu.</p>
               <p>Hvala.</p>
            </sp>
            <sp xml:id="SDT4-OZLSIRR-Nujna-019-2008-05-20.sp12">

               <speaker>PREDSEDNIK FRANC JAZBEC:</speaker>

               <p>Hvala lepa.</p>
               <p>Proceduralno gospod Potrč.</p>
               <p>Izvolite.</p>
            </sp>
            <sp xml:id="SDT4-OZLSIRR-Nujna-019-2008-05-20.sp13">

               <speaker>MIRAN POTRČ:</speaker>

               <p>Hvala lepa.</p>
               <p>Jaz bi rad to kar je gospod Petek vprašal, vprašal še z drugimi besedami. Ali torej
               Zakonodajno-pravna služba meni, da so vprašanja jasna, da je na njih možen enoznačen
               odgovor in da je enoznačno mogoče tudi razlagati na postavljena vprašanja dane
               odgovore. Jaz moram reči, da trdim, da tega ne razumem in ne znam. Primerjati to s
               tremi vprašanji, ki smo jih mi postavili se sploh ne da, ker naša tri vprašanja so
               popolnoma jasna. Nekdo je za 6 pokrajin in bo obkrožil 6 za, odločil se bo ali bo 8
               obkrožil proti ali pa ne bo in bo pustil odprto. Ampak njegov poudarek bo v vsakem
               primeru jasen. Ker bo imel možnost odgovarjati za ali proti, in za ali proti bi
               moralo po Zakonu o referendumu biti tudi oblikovano vsako posamezno vprašanje. Jaz bi
               res prosil za razlago. Jaz razumem, da vi ne morete zahajati v področja, ki so
               predvidena v pokrajinah. Pa še v marsikaj drugega ne, ampak mislim, da ste
               soodgovorni, ne bom rekel odgovorni, ampak soodgovorni za mnenje ali so pripravljena
               vprašanja sposobna za obravnavo na referendumu glede na njihovo jasnost. Doslej, je
               Zakonodajno-pravna služba pri vsakem referendumu se vedno sklicevala tudi na to ali
               je vprašanje jasno ali ne.</p>
               <p>Hvala.</p>
            </sp>
            <sp xml:id="SDT4-OZLSIRR-Nujna-019-2008-05-20.sp14">

               <speaker>PREDSEDNIK FRANC JAZBEC:</speaker>

               <p>Hvala lepa.</p>
               <p>Proceduralno se je še prijavil gospod Trofenik. Izvolite.</p>
            </sp>
            <sp xml:id="SDT4-OZLSIRR-Nujna-019-2008-05-20.sp15">

               <speaker>VILI TROFENIK:</speaker>

               <p>Jaz bi prav tako dopolnil vprašanje kolega Petka in bom zelo poenostavil. <stage type="mag"/> <stage>(nadaljevanje)</stage> Želimo odgovor ali je možno
               odgovoriti oziroma kako bo nekdo ugotavljal rezultat, bom abstrahiral in poenostavil,
               če imate neko pokrajino v dveh variantah in eno občino štejete najprej varianto A,
               drugič v varianto B in v obeh primerih dovoljujete odgovor "za" ali "proti". Bom
               glasoval, da je ta občina X "za" v prvi varianti in isti volivec bo glasoval "za"
               tudi v drugi varianti. Kako bo ugotavljanje rezultata in na kakšen način boste
               tolmačili rezultat? Veste, želja po rokohitrstvu gor ali dol, ali neke zakonitosti,
               ne bom rekel katere, ker so zadnjič očitali, da je prezahtevno, če se sklicuješ na
               kakšno vsebino, ali vedo je enostavno neodgovorno take stvari početi. Namenoma ne
               imenujem, imate napisana vprašanja, pokrajina X v širšem obsegu ali eni varianti,
               ista občina spada k njej drugič v ožji varianti, ista občina. Sprašujete, v obeh
               primerih je možno govoriti "za", ja ali v obeh primerih ne, in kako boste ugotovili
               rezultat in kaj bo ta rezultat pomenil. To pojasnilo želimo. Seveda poleg tega pa
               avtorji, če gre za tako resno zadevo, ker luknjasto kot švicarski sir ne more biti.
               Naj pa Vlada da zagotovilo, ker ste skupaj delali, da so ti predlogi v smislu celote
               geografske zaokroženi in da ni takih napak notri. Ker tega ni nikjer, ni nobene
               karte, ni nobenega drugega, nehote se zgodi napaka in potem seveda ne bomo rekli, da
               je redakcijska napaka, če bomo pisali kakšno občino kje na sredini ali kje zraven.
               Ampak glede ugotavljanja rezultata in postavljanja vprašanja, kot ste zapisali,
               prosim za jasen odgovor.</p>
            </sp>
            <sp xml:id="SDT4-OZLSIRR-Nujna-019-2008-05-20.sp16">

               <speaker>PREDSEDNIK FRANC JAZBEC:</speaker>

               <p>Poglejte, glede na to, da so še naprej prijavljeni k proceduralnem predlogu, ob
               dejstvu dilem, ki jih izpostavljate skladno s 73. členom Poslovnika prekinjam sejo,
               ki jo bomo nadaljevali jutri. Za uro boste pa obveščeni do 9. ure zjutraj. Med tem bo
               pa Zakonodajno-pravna služba pripravila predlog oziroma mnenje Zakonodajno-pravne
               službe k temu kar ste v bistvu v proceduralnih predlogih sedaj tudi zahtevali. Hvala
               lepa.</p>
               <p>Prekinjam sejo in jo nadaljujemo jutri. Do 9. ure boste o uri nadaljevanja te seje
               obveščeni. <stage type="time">(SEJA JE BILA PREKINJENA 20. MAJA 2008 OB 15.53.)</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZNPJUIP-Nujna-025-2006-06-21">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">62FD727357400E6EC125719200337ABE</idno>
               <idno type="custom" subtype="day">55C587E52B07233CC12571940027BF76</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=55C587E52B07233CC12571940027BF76</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZNPJUIP-Nujna-025-2006-06-21.OZNPJUIP" n="025">
               <name>Nujna</name>
               <date when="2006-06-21"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZNPJUIP-Nujna-025-2006-06-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZNPJUIP-Nujna-025-2006-06-21.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">25. nujna seja</stage>
            <stage type="date">(21. junij 2006)</stage>
            <stage type="chairman">Sejo je vodila Mojca Kucler Dolinar, predsednica odbora.</stage>
            <stage type="time">Seja se je pričela ob 8.06 uri. </stage>


            <sp xml:id="SDT4-OZNPJUIP-Nujna-025-2006-06-21.sp1">

               <speaker>PREDSEDNICA MOJCA KUCLER DOLINAR:</speaker>

               <p>Lepo pozdravljeni na 25. nujni seji odbora za notranjo politiko, javno upravo in
               pravosodje. K dnevnemu redu, ki vam je bil posredovano ni bilo predlogov za
               razširitev ali umik katere od točk, zato se bomo držali dnevnega reda kot je bil
               predlagan s sklicem in na dnevnem redu imamo eno točko, to je obravnava poročila o
               delu policije za leto 2005. Poročilo bomo obravnavali na podlagi predloga poslanskega
               kluba LDS za sklice seje odbora. Na sejo so poleg predlagateljev vabljeni tudi
               minister za notranje zadeve gospod Dragutin Mate, gospod generalni direktor policije
               Jože Romšek in direktor uprave kriminalistične policije gospod Rastislav Kanižar. Za
               sejo ste prejeli gradivo hkrati s sklicem, in sicer poleg zahteve poslanskega kluba
               LDS tudi poročilo s predlogi sklepov. In tako pričenjamo z obravnavo na podlagi 58.
               člena in v povezavi z 48. členom in 32. členom poslovnika. Uvodoma bom dala besedo
               vabljenim. Še prej pa, želi k razpravi se prijaviti gospa Beblerjeva? V nadaljevanju
               se boste prijavili kot predlagateljica zahteve. Ja, izvolite gospa Beblerjeva.</p>
            </sp>
            <sp xml:id="SDT4-OZNPJUIP-Nujna-025-2006-06-21.sp2">

               <speaker>DARJA LAVTIŽAR BEBLER:</speaker>

               <p>Hvala lepa za besedo gospa predsednica. Moram v imenu poslanskega kluba LDS, ki je
               zahteval sklic nujne seje na temo poročilo o delu policije v letu 2005 na nek način
               protestirati,m, ker je ta seja sklicana danes zjutraj ob 8. uri na dan, ko zaseda
               državni zbor in ko je jasno, da moramo do 9. ure delo na tej seji opraviti, kar pa je
               povsem nemogoče, upam, da je to vsem jasno. Mi smo vložili zahtevo za sklic nujne
               seje 6. junija, kar pomeni, da je danes zadnji dan, ko je bilo mogoče po poslovniku
               sklicati to sejo odbora in so bili prejšnji dnevi na voljo, da bi v okviru teh 15-ih
               dni, da bi tej temi posvetili normalen delovni dan, normalen sklic te seje odbora, ko
               bi bilo mogoče to poročilo korektno in temeljit obravnavati. Mi smo tudi želeli, da
               bi to poročilo obravnavali nekako vzporedno s poročilom o delu državnih tožilstev v
               letu 2005, zlati v tistem delu kjer se obe poročili stikata, se povezujeta, to je pa
               predvsem sodelovanje policije in tožilstev v predkazenskem postopku. Že iz poročila o
               delu državnih tožilstev smo ugotovili, da tožilstvo oziroma tožilstva očitajo
               policiji veliko slabosti, nepravilnosti v zvezi s tem predkazenskim postopkom in ni
               bilo mogoče takrat priti do tega, da bi tudi denimo minister za notranje zadeve ali
               pa generalni direktor policije odgovarjala na te očitke.  Danes je seveda situacija obrnjena. Tu imamo samo
               predstavnike ministrstva za notranje zadeve in generalnega direktorja policije, pa
               nimamo seveda predstavnika tožilstev. Tako da smo spet obsojeni na nekakovostno
               obravnavo tega poročila. Vemo pa, da tu ne gre za našo kaprico, ampak gre za resne
               očitke v delu tako tožilstev kot policije. Gre za dejansko nek znak, mi temu pravimo,
               erozije varnostnega sistema. Poznamo konkretno zadevo Plut, kjer je pravzaprav ta
               slabost v delu in sodelovanju med tožilstvom in policijo prišla še dodatno do izraza,
               in vemo, kakšne so bile potem tudi posledice vsega tega.</p>
               <p>Tako da bi jaz predlagala, če je mogoče, da se obravnava te točke dnevnega reda
               preloži na nek normalen termin. Mi vidimo takšen normalen termin v sredo, ko je že
               itak sklicana seja tega odbora, takoj po tej redni seji, ki ste jo sklicali za
               prihodnjo sredo, da bi to točko posebej potem obravnavali. Hvala.</p>
            </sp>
            <sp xml:id="SDT4-OZNPJUIP-Nujna-025-2006-06-21.sp3">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa za predstavitev vaše zahteve in vaša razmišljanja. Sejo sem sklicala v
               skladu s poslovniškim rokom. Torej danes, glede na terminski plan, ki ga imamo v
               državnem zboru, bomo do devete ure lahko imeli sejo. Kako temeljito in kako
               kakovostno, korektno bomo obravnavali poročilo, bo odvisno predvsem od nas samih in
               ne od časovnega okvira, ker če danes ne bomo končali, bomo sejo prekinili in potem
               nadaljevali. Tako da predlagam, da sejo začnemo in po potrebi potem z njo prekinemo
               ter nadaljujemo v časovnih okvirih, ki nam jih še omogoča tudi časovni razpored
               drugih sej v državnem zboru. Sami veste, da je glede na zelo zgodnji termin seje
               državnega zbora v mesecu juliju teh terminov bilo na voljo zelo malo, in glede na že
               razpisane seje, ki smo jih imeli na našem odboru v tem časovnem okviru razpisane.</p>
               <p>Zato predlagam, da damo uvodno besedo ministru za notranje zadeve. Gospod Gantar,
               izvolite.</p>
            </sp>
            <sp xml:id="SDT4-OZNPJUIP-Nujna-025-2006-06-21.sp4">

               <speaker>DR. PAVEL GANTAR:</speaker>

               <p>Proceduralno. Najprej bi rekel to, da obstajajo v pluralnih političnih sistemih
               legitimne in nelegitimne oblike političnega soočanja, če hočete, boja, razprav in
               tako naprej, in nekatere oblike so seveda nelegitimne. Nelegitimne so tiste oblike,
               kjer se poskuša s sklicevanjem na formalna pravila in procedure le-te obrniti na
               način, da pravzaprav na nek način ne opravljajo svoje funkcije, da izenačujejo
               udeležence v razpravi, ampak na nek način deprivilegirajo, če hočete, določene
               pobudnike, v tem primeru nas, z načinom sklicevanja sej. Kot je bilo rečeno, ste
               imeli 13 dni, če se ne motim, da bi sklicali sejo prej. Vsekakor je možno - ne gre za
               vprašanje 8.00 ure, gre za vprašanje, da je danes seja državnega zbora in da seje,
               kjer se dogaja veliko takih prekinitev, niso posebno uspešne. In to je seveda slabo
               za politično kulturno, za ozračje za razpravo in tudi za vprašanje medsebojnega
               zaupanja, ne glede na politična stališča. Zakaj ste tako storili, je vprašanje, na
               katerega lahko odgovorite samo vi. Vendar pa menim, da tega niste storili kar tako in
               kar počez, ampak je razlog tudi v tem, da poskušate na nek način marginalizirati to
               vprašanje in to sejo. Da jo poskušate spraviti v termine, ali danes, zdajle ob osmih
               zjutraj ali potem po končani seji, ko tudi mediji ne samo zaradi logike svojega
               delovanja nimajo več  nobene
               pomembnejše vloge, ko so pravzaprav že poročila zaključena, ko so oddaje posnete in
               potekajo ali pa so že potekle, da je ta zadeva nekako marginalizirana in kot da se ni
               nič zgodilo, kot da ta tema ni odprta, kot da je pravzaprav to nek dogodek, ki naj bi
               bil predvsem ne dogodek. Zato, tako kot pravi kolegica, predlagam, imam proceduralni
               predlog, da začnemo sejo, da opravimo mogoče uvodno razpravo, da sejo ob 9.00
               prekinemo in nadaljujemo v sredo, po končani redni seji odbora za notranjo politiko.
               To je predlog in prosim, da ga daste na glasovanje.</p>
            </sp>
            <sp xml:id="SDT4-OZNPJUIP-Nujna-025-2006-06-21.sp5">

               <speaker>PREDSEDNICA MOJCA KUCLER DOLINAR:</speaker>

               <p>Gospod Gantar, hvala lepa. Ne vem, kaj drugega sem povedala sama uvodoma - da bomo
               danes imeli sejo do 9.00 ure in če je ne bomo končali, jo bomo prekinili in s sklicem
               boste potem obveščeni, kdaj bo nadaljevanje prekinjene seje. Ta praksa ni nič
               drugačna, kot se dogaja na drugih odborih in kot sicer poteka v državnem zboru.</p>
               <p>Kar se pa tiče vašega izpostavljanja deprivilegiranosti same teme, moram temu
               odločno nasprotovati. Tudi sami spremljate seje našega odbora v tem zadnjem mesecu.
               Pravzaprav smo zelo, bi rekla, to temo odprli ob uvodni razpravi marca, ko smo
               uvodoma začeli z obravnavo tako imenovane zadeve Plut, nadaljevali zelo vsebinsko
               popolno z obravnavo poročila vrhovnega državnega tožilstva, ki je bilo letos prvič
               obravnavano pravzaprav takrat, ko je bilo še aktualno, torej nekaj mesecev oziroma
               slab mesec po izdaji poročila, ko ga je vrhovno državno tožilstvo izdalo. Ne bi se
               rada ozirala nazaj, pa vendar vas moram opomniti, da v preteklem mandatu so bila
               poročila obravnavana šele več kot pol leta za izdajo, ko so se res zadeve že nekoliko
               polegle in prah polegel. Tokrat je bilo to prvič takoj po izdaji obravnavano.</p>
               <p>Ravno tako je s poročilom policije. Poročilo o delu policije na tem odboru še ni
               bilo obravnavano. Koristno bo, da bomo z obravnavo začeli in sprejeli tudi določene
               sklepe. In v naslednjem tednu oziroma v prvi polovici meseca julija nadaljujemo s
               predvideno obravnavo zadeve Plut, kjer pa bomo imeli predstavnike vseh pristojnih
               organov. In tisto izpostavljeno vprašanje s strani gospe Lavtižar je popolnoma brez
               skrbi. Torej, tam boste lahko odigrali vlogo mediatorja, če si boste to želeli, in
               vsi skupaj bomo lahko potem tudi določene zaključke sprejeli.</p>
               <p>Tako da zdaj ne vidim razloga, zakaj bi pravzaprav vaš sklep dajala na glasovanje,
               ker že po sami naravi stvari bo stvar tako potekala. Danes začnemo sejo, če je ne
               zaključimo, jo prekinemo in nadaljujemo v skladu s terminskim planom, o sklicu seje
               pa boste obveščeni. Tako da se mi zdi res nepotrebno zapletanje, kar se tiče tega
               proceduralnega uvoda. Gospod Gantar.</p>
            </sp>
            <sp xml:id="SDT4-OZNPJUIP-Nujna-025-2006-06-21.sp6">

               <speaker>DR. PAVEL GANTAR:</speaker>

               <p>Pojasnilo k temu mojemu sklepu. <stage>/Oglašanje iz ozadja./</stage></p>
            </sp>
            <sp xml:id="SDT4-OZNPJUIP-Nujna-025-2006-06-21.sp7">

               <speaker>PREDSEDNICA MOJCA KUCLER DOLINAR:</speaker>

               <p>Gospod Pavliha ima še prej ali<gap n="..."/>? <stage>/Oglašanje iz ozadja./</stage></p>
            </sp>
            <sp xml:id="SDT4-OZNPJUIP-Nujna-025-2006-06-21.sp8">

               <speaker>DR. PAVEL GANTAR:</speaker>

               <p>Zelo enostavno. Res je, moj predlog sklepa je zelo podoben vašemu, s to razliko, da
               sem jaz že povedal, kdaj - to pomeni, po končani redni seji prihodnjo sredo. Zakaj
               sem dal ta termin - zato, gospa predsednica, iskreno, ker vam ne zaupam. Lahko boste
               sklicali sestanek danes ob desetih zvečer, bomo mogoče že precej utrujeni, in ne vem,
               koliko ljudi se bo še pripravljenih pogovarjati o tem, ali pa ne vem kdaj.  Zato predlagam, jaz imam rad neko
               planiranje in nek razpored, da se zmenimo danes že, da bomo nadaljevali s to sejo,
               prihodnjo sredo po končani redni seji. To je edina zadeva.</p>
            </sp>
            <sp xml:id="SDT4-OZNPJUIP-Nujna-025-2006-06-21.sp9">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Pavliha.</p>
            </sp>
            <sp xml:id="SDT4-OZNPJUIP-Nujna-025-2006-06-21.sp10">

               <speaker>DR. MARKO PAVLIHA:</speaker>

               <p>Hvala lepa za besedo. Morda samo opomba pod črto k temu, kar je povedal kolega dr.
               Gantar. Prvotno smo bili obveščeni, da se bo seja začela danes ob 8. uri in da se bo
               nadaljevala po končani današnji seji, po nekem določenem časovnem obdobju, od tod ta
               zaskrbljenost. Jaz mislim, da gre za poročilo, ki je res sicer napisano na 41-ih
               straneh, ampak zadeva posredno ali neposredno, dva milijona državljank in
               državljanov. In zato potrebujemo več časa, potrebujemo termin, v katerem je možno
               intenzivno delati na odborih. Danes imamo različne obveznosti, imamo razpravo,
               nekateri vodimo sejo, da niti seveda ne zanemarjam dejstva, da smo mogli danes,
               zaradi tako zgodnjega sklica vstali tako rekoč sredi noči, zato seveda ta predlog
               podpiram in mislim, da je korektno, da ga daste na glasovanje. Opravimo sejo do 9.
               ure in jo nadaljujemo naslednji teden. Hvala lepa.</p>
            </sp>
            <sp xml:id="SDT4-OZNPJUIP-Nujna-025-2006-06-21.sp11">

               <speaker>PREDSEDNICA MOJCA KUCLER DOLINAR:</speaker>

               <p>Gospod Pavliha, hvala lepa. Potem takem res tričetrt Slovenije vstaja sredi noči.
               Gospod Terčon. Izvolite. Sicer pa še nekaj, če si dobro pogledate sklic, nikjer ni
               zapisano, kdaj se bo seja nadaljevala, tako da prosim vas, malo razumnosti in mislim,
               da to zaupanje smo si v tem času vzpostavili in da nikoli nismo sklicevali seje
               izredno pozno oziroma ponoči. Gospod Terčon.</p>
            </sp>
            <sp xml:id="SDT4-OZNPJUIP-Nujna-025-2006-06-21.sp12">

               <speaker>DAVORIN TERČON:</speaker>

               <p>Hvala, gospa predsednica. Moje mnenje je sicer, jaz podpiram predlog kolegov, v duhu,
               da se dogovorimo o načinu delo, ker je to minimum neke komunikacije, čeprav sem
               prepričan, da je v vsem tem času od podaje zahteve bilo dovolj časa, prvič, da se
               skliče seja, da bi se k razpravo pritegnilo tudi tožilstvo, ker ima tožilstvo v
               svojem poročilu tudi zelo resne pomisleke in bi rekel tudi neko kritiko na račun
               sodelovanja med policijo in tožilstvom. Naj omenim samo njihove ugotovitve glede
               samovolje, pa celo, da se nekateri posebni preiskovalni ukrepi ne izvajajo, ki je na
               70. strani poročila tožilstva, zato se mi zdi, da bi bilo za kvalitetno razpravo pač
               potrebno, da bi tudi oni sodelovali.</p>
               <p>Ta priložnost, gospa predsednica, je bila že zamujena. Jaz ne vem razlogov, zakaj se
               niste odločili v vsem tem času, ki je bil na voljo in posvetili, pač določili en
               datum, kjer bi nam časovno omogočalo, da bi vse te stvari osvetlili. Jaz mislim, da
               je bilo to celo namerno sklicano, tik pred zdajci, tik<stage>(?)</stage> pred sejo državnega zbora.
               Vendar naj povem še to, gospa predsednica, v lanskem letu se je zgodilo zares veliko,
               veliko število stvari, o katerih bi veljalo razpravljati. Sprememba zakonodaje, ki
               vnaša neko bistveno razliko, glede pozicije ministra in policije in predstojnikov
               policije, zgodili so se pa tako odmevni primeri, kot je Plut, kraja Bentley-a, kraja
               droge v Celju iz skladišča v Celju, zadeva Seme-Erhatič, kjer se je policija
               ukvarjala sama s seboj, kadrovske zamenjave<gap n="..."/></p>
            </sp>
            <sp xml:id="SDT4-OZNPJUIP-Nujna-025-2006-06-21.sp13">

               <speaker>PREDSEDNICA MOJCA KUCLER DOLINAR:</speaker>

               <p>Ali lahko zaključite?</p>
            </sp>
            <sp xml:id="SDT4-OZNPJUIP-Nujna-025-2006-06-21.sp14">

               <speaker>DAVORIN TERČON:</speaker>

               <p>Gospa predsednica, jaz mislim, da imam pravico, da obrazložim, da v demokratični
               družbi je še to možno in je to dovoljeno opoziciji, zakaj bi bilo nujno tej zadevi
               posvetiti več pozornosti. In seveda, to, kar predlagamo je to, da se danes enostavno
               dogovorimo, če druge možnosti ni, da bomo po prekinitvi, ki jo moramo storiti,
               praktično čez dobre pol ure, ker se proceduralno zapletamo še 20 minut.</p>
            </sp>
            <sp xml:id="SDT4-OZNPJUIP-Nujna-025-2006-06-21.sp15">

               <speaker>PREDSEDNICA MOJCA KUCLER DOLINAR:</speaker>

               <p>Tako je. Ne vidim problema. Kar nadaljujete, izvolite.</p>
            </sp>
            <sp xml:id="SDT4-OZNPJUIP-Nujna-025-2006-06-21.sp16">

               <speaker>DAVORIN TERČON:</speaker>

               <p>Upam, gospa predsednica, da mi boste dovolila, da boste tako vodila sejo, da me ne
               boste motili<gap n="..."/></p>
            </sp>
            <sp xml:id="SDT4-OZNPJUIP-Nujna-025-2006-06-21.sp17">

               <speaker>PREDSEDNICA MOJCA KUCLER DOLINAR:</speaker>

               <p>Gospod Terčon, izvolite nadaljevati, prosim.</p>
            </sp>
            <sp xml:id="SDT4-OZNPJUIP-Nujna-025-2006-06-21.sp18">

               <speaker>DAVORIN TERČON:</speaker>

               <p>Hvala lepa. Torej, da se dogovorimo, ker je bil naš dobronamerni predlog, da to
               opravimo v sredo, ko je določen termin za sejo odbora za notranjo politiko in da si
               vzamemo dovolj časa, da o tem razpravljamo. Sicer ne vem, kam nas bo to pripeljalo,
               če bomo šli danes nedoročeni iz te seje, boste vi spet sklicala sejo takrat, ko bo
               pač <q>"pasalo"</q> nekomu, in bomo spet ponavljali zgodbo, ki se danes odvija pred nami
                   in bomo spet prekinili v
               nedogled in kam nas bo to pripeljalo. Ali bo potem opozicija izkoristila še druge
               možnosti, ki jih po poslovniku ima in bomo o tem razpravljali še po poletju. Zato
               dobronamerno predlagam tako, kot je bil proceduralni predlog, da se dogovorimo, da
               dejansko sejo, ki jo očitno ne bomo mogli končati, nadaljujemo v sredo, ko je
               že določen termin, ko si lahko vzamemo nekaj več časa.</p>
            </sp>
            <sp xml:id="SDT4-OZNPJUIP-Nujna-025-2006-06-21.sp19">

               <speaker>PREDSEDNICA MOJCA KUCLER DOLINAR:</speaker>

               <p>Se strinjam, da na način, kot ste vi začeli, do vsebinske obravnave gotovo ne bo
               pripeljalo. Gospod Potrč, izvolite.</p>
            </sp>
            <sp xml:id="SDT4-OZNPJUIP-Nujna-025-2006-06-21.sp20">

               <speaker>MIRAN POTRČ:</speaker>

               <p>Proceduralna predloga imam. Prvi je, da nadaljevanje seje, za katerega se bomo
               dogovorili, povabite tudi generalno državno tožilko. Mislim, da bi bilo dobro, da
               vsaj en del poročila obravnavamo ob njeni prisotnosti, ker njena prisotnost oziroma
               poročilo državnega tožilstva ni bilo obravnavano v prisotnosti policije in gre za
               nekatera resnična vprašanja. Mislim, da bi bilo to koristno.</p>
               <p>In drugo. Jaz sem pregledal poročilo, ki ga je pripravila generalna policijska
               uprava. V poglavjih nisem zasledil poglavja sodelovanje s tožilstvom v predkazenskem
               postopku tudi po pregledu besedila, kaj več kot mogoče omembe nisem o tem zasledil in
               bi ravno tako proceduralno predlagal generalni policijski upravi oziroma ministrstvu,
               da do naslednjič razmisli tudi o tem vprašanju in pripravi morda delček pisnega, če
               pa ne, vsaj ustno poročilo o problematiki, kakor ga policija vidi v odnosu
               sodelovanje policije in tožilstvo v predkazenskem postopku, da bi na tej točki, ki se
               nam zdi zelo pomembna, imeli lahko kvalitetno razpravo. Hvala.</p>
            </sp>
            <sp xml:id="SDT4-OZNPJUIP-Nujna-025-2006-06-21.sp21">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Moram vas opozoriti, da sami se že krepko spuščate v vsebino samega
               poročila, zato bi prosila, da se omejite, resno, teh proceduralnih zadevah.</p>
               <p>Gospod Hvauc oziroma gospod Petan. Izvolite.</p>
            </sp>
            <sp xml:id="SDT4-OZNPJUIP-Nujna-025-2006-06-21.sp22">

               <speaker>RUDOLF PETAN:</speaker>

               <p>Hvala za besedo. Torej najprej bi se morali zmeniti, če sploh imamo voljo, da
               obravnavamo to poročilo, ker to kar se sedaj dogaja, imam občutek, da ni več volje za
               vsebino, ker pol ure že proceduralno zapletajo, ne mo, ampak jo, kar očitno dokazuje,
               da verjetno ni bilo nekega posebnega vzroka, da imamo, da je bila podana zahteva,
               ampak to je stvar drugih. Predlagam, da gremo lepo po vrsti, predsednica, tako kot
               ste predlagali, da poslušamo poročilo ministra, direktorja policije in še koga, če je
               potrebno, pa stvar nadaljujemo, zaradi mene lahko tudi po seji. Čez pol noči smo že
               tudi to delali, tudi do zjutraj smo delali zaradi drugih, tako da to ni nič
               nenavadnega, ne bi bilo nič posebnega. Taka je že parlamentarna praksa, zaradi mene
               se lahko tudi v nedeljo dobimo, če je to še edini prosti termin, tako kot delamo,
               zaradi mene lahko tudi avgusta še razpravljamo o tem, tako da ni nobenih problemov,
               tako kot ste tudi že povedali. Ni bilo pa nikjer napisano ali zapisano ali
               opredeljeno, kdaj bomo zadevo nadaljevali, važno je, da začnemo. Ampak tako kot kaže,
               nimamo nobene volje, da bi sploh s tem začeli, ampak samo opletamo in zapletamo s
               proceduralnimi zadevami, ker pol ure pa mislim, da je že bilo dovolj tega zapletanja,
               če imamo voljo. Hvala.</p>
            </sp>
            <sp xml:id="SDT4-OZNPJUIP-Nujna-025-2006-06-21.sp23">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Hvauc.</p>
            </sp>
            <sp xml:id="SDT4-OZNPJUIP-Nujna-025-2006-06-21.sp24">

               <speaker>SREČKO HVAUC:</speaker>

               <p>Hvala lepa. Se opravičujem za majhno zamudo v velikem strahu, da bom res veliko
               zamudil, opažam da še vsebine sploh nismo začeli. Po polurni razpravi smo še vedno
               pri nekih proceduralnih vprašanjih in resno se meni poraja dvom ali je sploh volja in
               pripravljenost, da bi začeli z vsebinsko razpravo in s poročilom.  Jaz bi ob tem rad povedal dve stvari. Če
               resno želimo razpravljati o vsebini tega poročila moramo vedeti nekaj. Prvič, kolikor
               jaz poznam stvari se bo takšno poročilo tudi obravnavalo. To pomeni, da z naše strani
               <gap n="..."/> Gospa predsednica jaz prosim, da mi zagotovite možnost, da povem to kar želim
               povedati, ker imam besedo. Se pravi z naše strani jaz ne vidim nobenih zadržkov ali
               proceduralnih ali vsebinskih, da tega poročila ne bi obravnavali.</p>
               <p>Drugo kar se mi zdi zelo pomembno, da tisti, ki so pripravili to poročilo mislim, da
               nimajo nobenih slabih namenov zato, ker so ga tudi javno objavili. To poročilo je
               dostopno na internetu, se pravi dostopno komurkoli. To pomeni, da je velika
               pripravljenost, da se vsebinsko, kvalitetno opravi okoli tega poročila. In ne razumem
               zakaj proceduralno zapletamo te stvari in si izmišljujemo sto različnih razlogov kako
               bomo in ne bomo obravnavali to poročilo. Zato bi predlagal, da dejansko začnemo z
               obravnavo in prosim ministra in direktorja policije, da res začnemo s to obravnavo že
               enkrat. Kar se mene tiče, podobno kot kolega Petan, tudi ponoči, v soboto, nedeljo ni
               problema bomo to obravnavali, če bo volja.</p>
            </sp>
            <sp xml:id="SDT4-OZNPJUIP-Nujna-025-2006-06-21.sp25">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospa Lavtižar Bebler, izvolite.</p>
            </sp>
            <sp xml:id="SDT4-OZNPJUIP-Nujna-025-2006-06-21.sp26">

               <speaker>DARJA LAVTIŽAR BEBLER:</speaker>

               <p>Hvala lepa. Ti očitki, da očitno ni volje, da bi obravnavali vsebinsko to poročilo
               so seveda, ne bom rekla kakšne neprimerne besede, ampak predvsem so neupravičeni.
               Kajti, mi smo predlagali, da se skliče nujna seja na to temo. Izgovor, da itak to
               poročilo naj bi prvič obravnavali, ker se doslej poročila policije niso obravnavala.
               Ja, na našo zahtevo se bo obravnavalo to poročilo. Na zahtevo zakaj? Zato, ker smo iz
               dejavnosti policije sicer in seveda tudi iz tega poročila zasledili, da je nekaj v
               policiji zelo narobe. Da je zelo narobe, bom spet povedala, imeli smo primer, ki je
               bil eklatanten in to je bila zadeva Plut. To da je zadnjič minister za notranje
               zadeve govoril ob objavi tega poročila, ki se nanaša na zadevo Plut, da je res, da
               policija ni vsega storila kar bi lahko, jaz bi temu rekla, ne gre samo za to.
               Policija ni storila vsega tistega kar bi morala, ne tistega kar bi lahko. In to so
               stvari, ki nas skrbijo. Tudi kot opozicija se čutimo dolžne in odgovorne za to, da na
               te stvari opozarjamo in zato smo zahtevali to sejo. Hoteli smo, da bi ta seja bila
               kvalitetna. Zato smo tudi predlagali, da na to sejo vabite strokovno javnost in tudi
               konkretno dva od bivših generalnih direktorjev policije, ki sta v tem obdobju v letu
               2005 opravljala funkcijo generalnega direktorja policije. In bi najbrž tudi imela kaj
               konkretnega v zvezi s temi zadevami povedati.</p>
               <p>Zadnjič smo na seji odbora slišali resne očitke generalne državne tožilke v zvezi s
               sodelovanjem med tožilstvom in policijo. In ti očitki so predvsem leteli na
               neustrezno delo policije v teh zadevah, ko morata tožilstvo in policija sodelovati.
               In ti njeni očitki so ostali brez odgovora. Ne gre samo za to, da se morajo tukaj
               predstavniki tožilstva in policije soočiti in razčistiti te stvari. Gre za problem
               državljanov naše varnosti in zaradi tega, lepo prosim gospodje, ne govorite, da
               nimamo volje za obravnavo tega poročila. Mi se samo zavzemamo zato, da bi ustvarili
               ustrezne pogoje za to, da bomo to sejo lahko kakovostno izpeljali.  Sprašujem, gospa predsednica, zakaj niste
               povabili tako kot smo mi predlagali teh konkretnih oseb na sejo odbora za notranje
               zadeve? Enostavno ste prezrli naš predlog in niste nič odgovorili tudi na to. Tudi iz
               vabila, sklica je jasno koga ste vabili. Saj ne gre za to, ali je odprta ali zaprta
               seja, gre za to, kdo je v tistem obdobju, o katerem bomo govorili v zvezi s tem
               poročilom opravljal to funkcijo generalnega direktorja policije. Bilo bi prav, da so
               tukaj, da jih lahko kaj povprašamo. Mislim, to je pa neki minimum, ki bi moral biti
               zagotovljen. Če pa ne, povejte zakaj jih niste klicali, enostavno ste kar prezrli naš
               predlog? Hvala.</p>
            </sp>
            <sp xml:id="SDT4-OZNPJUIP-Nujna-025-2006-06-21.sp27">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Očitno še teh, ki imamo tu ne bomo uspeli danes nič vprašati. Gospod
               Pavliha, izvolite.</p>
            </sp>
            <sp xml:id="SDT4-OZNPJUIP-Nujna-025-2006-06-21.sp28">

               <speaker>DR. MARKO PAVLIHA:</speaker>

               <p>Pač, ne morem molčati in cenim, da sta gospod Petan in kolega Hvauc tako delovno
               unemna, da bi delala celo noč in tudi v soboto, ampak to, da bi delala v nedeljo, na
               najpomembnejši praznik slovenskih državljank in državljanov je pa malce preveč.
               Očitno želita na ta način, ne vem, simbolično ta dan posvetiti policiji in policijski
               državi. Hvala.</p>
            </sp>
            <sp xml:id="SDT4-OZNPJUIP-Nujna-025-2006-06-21.sp29">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Kokalj.</p>
            </sp>
            <sp xml:id="SDT4-OZNPJUIP-Nujna-025-2006-06-21.sp30">

               <speaker>ANTON KOKALJ:</speaker>

               <p>Mislim, se opravičujem, to je pa malo pod nivojem razprava, se opravičujem.</p>
               <p>Jaz bi kolege iz opozicije samo spomnil, da bi bilo res dobro, da se držimo pravil
               igre, ki so jih postavili oni v prejšnjem mandatu in pustimo, da v skladu s temi
               pravili igre, ki te jih vi postavili, predsednica odbora, ki je bil imenovana s
               strani tega državne zbora pelje postopek in sejo tako kot piše v poslovniku. Mislim,
               da je to minimum, kar lahko od vas pričakujemo. Vi ste predlagali sklic seje, sedaj
               pa onemogočate razpravo. Koga se vabi na to sejo? Povabili mi tiste, če koga želite
               tu, saj je seja odprta za javnost, vsak lahko pride. Če koga pogrešate, če sami ne
               morate zagovarjati stališče se vam zdi, da niste kompetentni povabite ljudi, da bodo,
               ne vem, razpravljal o zadevah, o katerih mogoče niste kompetentni, da bi
               razpravljali.</p>
               <p>Glede nadaljevanja seje piše v poslovniku, kdo je pristojen, piše kdo je pristojen,
               da vodi sejo, piše, kdo je pristojen, da razlaga poslovnik in jaz mislim, da se dajmo
               zresniti pa začnimo z obravnavo.</p>
            </sp>
            <sp xml:id="SDT4-OZNPJUIP-Nujna-025-2006-06-21.sp31">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Prehajamo na te izražene vaše proceduralne sklepe in zaključujem razpravo
               okoli tega. Glede predloga gospoda Gantarja, ta sklep res ni potrebno dati na
               glasovanje, danes kot vidite bomo sejo tako ali tako morali prekiniti. Glede na to,
               da moramo preveriti proste termine pa vas bomo pravočasno tako kot običajno in vedno
               tudi obvestili o sklicu seje.</p>
               <p>Drugi predlog je, da se nadaljevanje seje, na kateri bomo obravnavali poročilo o
               delu policije za leto 2005, povabili tudi generalno državno tožilko, je bil podan s
               strani gospod Potrča in ga bom dala na glasovanje. Sama pa sem že na prejšnji in na
               tej seji povedala, da smo na prejšnji seji obravnavali poročilo vrhovnega državnega
               tožilstva in tam vabili pristojne, ki so sestavljali tisto poročilo in na to sejo te,
               ki sestavljajo poročilo o delu policije. Vendarle, vaš sklep dajem na glasovanje.</p>
               <p>Kdo je za?</p>
               <p>Gospod Terčon, jaz ne bi rada vas ponovno opozarjala, veste, da smo sredi glasovanja
               in se opravičujem, da pač moram takole zaključiti in vam ne dati besede, ker sicer ni
               v skladu s poslovnikom. Dajem
               na glasovanje predlog, ki ga je podal gospod Potrč.</p>
               <p>Kdo je za? <stage>(8 članov.)</stage> Je kdo proti? <stage>(7 članov.)</stage></p>
               <p>Ugotavljam, da je sklep sprejet.</p>
               <p>Nadaljujemo s sejo in vabim gospoda ministra, da uvodoma postavi. Ja, očitno ga ne
               upoštevate, gospod Terčon. Prosim, povejte proceduralno vprašanje in upam, da se
               razlikuje od predhodnega.</p>
            </sp>
            <sp xml:id="SDT4-OZNPJUIP-Nujna-025-2006-06-21.sp32">

               <speaker>DAVORIN TERČON:</speaker>

               <p>Torej proceduralno dajem to, kar je bilo že predlagano. Sedaj smo bili<gap n="..."/></p>
            </sp>
            <sp xml:id="SDT4-OZNPJUIP-Nujna-025-2006-06-21.sp33">

               <speaker>PREDSEDNICA MOJCA KUCLER DOLINAR:</speaker>

               <p>Potem pa prosim, če<gap n="...."/></p>
            </sp>
            <sp xml:id="SDT4-OZNPJUIP-Nujna-025-2006-06-21.sp34">

               <speaker>DAVORIN TERČON:</speaker>

               <p>Gospa predsednica, če me ne boste poslušala ne boste mogla ugotoviti kaj hočem in
               prosim, ne me prekinjate.</p>
            </sp>
            <sp xml:id="SDT4-OZNPJUIP-Nujna-025-2006-06-21.sp35">

               <speaker>PREDSEDNICA MOJCA KUCLER DOLINAR:</speaker>

               <p>Bodite prosim kratki in jedrnat in oblikujte proceduralni predlog brez obrazlaganja.
               Hvala.</p>
            </sp>
            <sp xml:id="SDT4-OZNPJUIP-Nujna-025-2006-06-21.sp36">

               <speaker>DAVORIN TERČON:</speaker>

               <p>Prvo bom oblikoval proceduralni predlog, potem bom obrazložil.</p>
               <p>Moj proceduralni predlog je, ko ugotavljam, da je prvi gospoda Potrča padel<gap n="..."/>
               Sprejet, pardon, da se na sejo vabi tudi oba bivša direktorja generalne policijske
               uprave, kot je bilo predlagano, pa jih vi niste predlagali oziroma povabila. Potočnik
               in Anžič.</p>
               <p>Torej obrazložitev. Če je bila že omenjena, naš največji praznik, ki ga bomo
               proslavili tudi slavnostno sejo, mislim, da bo tam spregovoril tudi bivši predsednik
               skupščine Republike Slovenije, očitno, ker naj ima kaj povedati. Tako sem prepričan,
               da imajo kaj povedati tudi bivši direktorji policijske uprave, še posebno zato, ker
               so v tem obdobju o katerem razpravljamo, opravljali tudi funkcijo generalnega
               direktorja in v javnosti so tudi objavili nekatera svoja razmišljanja v zvezi s
               stanjem policije in prav bi bilo, da nam na tej seji tudi osvetlijo probleme in
               poskušajo pomagati, da bi bilo delo policije bolj učinkovito. Sicer pa, gospa
               predsednica, prej ste me, po mojem, proti poslovniku prekinili. Mi nismo bili v fazi
               glasovanja in pred glasovanjem je vedno možen proceduralni predlog. Ker ste me
               neopravičeno prekinili, ga ponavljam sedaj oziroma ga sedaj podajam in prosim, da ga
               daste na glasovanje. Hvala lepa.</p>
            </sp>
            <sp xml:id="SDT4-OZNPJUIP-Nujna-025-2006-06-21.sp37">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Gospod Petan.</p>
            </sp>
            <sp xml:id="SDT4-OZNPJUIP-Nujna-025-2006-06-21.sp38">

               <speaker>RUDOLF PETAN:</speaker>

               <p>Torej jaz bi samo opozoril, da verjetno je nekaj narobe, ker če imam prave podatke,
               gospod Anžič ni bil direktor policije, tako kot navajajo predlagatelji. Sedaj ne vem
               koga mislijo. Ali je to zavajanje ali pa kaj drugega? Hvala. Nekaj ne bo štimalo.
           </p>
            </sp>
            <sp xml:id="SDT4-OZNPJUIP-Nujna-025-2006-06-21.sp39">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Terčon, vašega predloga ne bom dala na glasovanje.</p>
               <p>Nadaljujemo sejo in vabim gospoda ministra k govornici, da začne z uvodno
               predstavitvijo poročila. Izvolite.</p>
               <p>Gospod minister, izvolite. Imate besedo. 
               </p>
            </sp>
            <sp xml:id="SDT4-OZNPJUIP-Nujna-025-2006-06-21.sp40">

               <speaker>DRAGUTIN MATE:</speaker>

               <p>Ne vem, nisem čisto prepričan, da lahko govorim. Jaz bi želel najprej podati nekaj
               uvodnih besed v zvezi s tem poročilom, potem bom pa prosil generalnega direktorja
               policije, da vsebinsko predstavi <stage>/nemir v dvorani/</stage> poročilo. Hvala lepa, da bom lahko
               povedal.</p>
               <p>Najprej bi želel povedati, da je letošnje poročilo, ki obravnava stanje in delo v
               policiji za preteklo leto, prvič sestavljeno na takšen način, da je pregledno.
               Poročila, ki smo jih imeli v preteklih letih, so sestavljena na tak način, da je zelo
               težko razbrati, kakšno je dejansko stanje v policiji. Če omenim samo primer, sem bil
               s poročilom,, ki je bilo napisano za stanje v letu 2004, seznanjen šele po tistem, ko
               je bilo že predstavljeno medijem in tako kot resorni minister nisem imel prvi
               vpogleda, kakšno je stanje v policiji v letu 2004. Zato je to poročilo sestavljeno
               bistveno drugače. Sestavljeno je iz dveh delov. V prvem delu je tekstualni del, ki
               zelo natančno in podrobno opisuje stanje po posameznih področjih. In drugi del, kjer
               so statistični podatki, ki podkrepijo tekstualni del, ki je v prvem delu. Na takšen
               način lahko vsak, tudi laik, zelo hitri ugotovi, kje so določene težave znotraj
               sistema, in kje so tiste stvari, ki so dobre. Poročilo je narejeno tako, da se
               ugotovi dejansko stanje, ki je znotraj sistema policije. Zakaj? Preprosto zato, da
               bomo vedeli, kako dalje. Stanje, takšno kot je, je na nekaterih segmentih zelo dobro,
               na nekaterih segmentih je povprečno in na nekaterih segmentih ni takšno, kot bi ga
               pričakovali. Zakaj je prišlo do teh zadev? Razlogov je zelo veliko in nikakor ne
               moremo pristati na to, da je to erozija, kot je bilo danes že rečeno, sistema, ki je
               nastal v pol leta, v enem letu vladanja te vlade in mene kot ministra v tem resornem
               ministrstvu. Po analizah se da zelo natančno ugotoviti, kdaj so se začeli določeni
               procesi in določene težave, ki so z leti pripeljale do tega.</p>
               <p>Prav tako moram povedati, da veljavni zakon o policiji, ki je bil sprejet že nekaj
               časa nazaj, nikjer ne opredeljuje, komu se to poročilo pošlje. Torej, tudi če ga
               policija ne pošlje ministru, pač nič hudega. Nikoli ni bilo to poročilo obravnavano
               na sejah vlade in prvič je tudi obravnavano na seji parlamenta oziroma na odboru,
               česar sem jaz zelo, zelo vesel. Poročila nismo skrivali, kot nekdo poskuša
               predstaviti, ampak smo ga dali na internet oziroma je dostopno vsakemu državljanu te
               države in jasno kaže na težave, ki so v določenih segmentih. Zakaj smo želeli imeti
               pregledno poročilo? Preprosto zato, da bo direktor lahko predlagal takšne rešitve in
               jih tudi izpeljal, da bo policija postala bolj učinkovita. Jaz tudi srčno upam, da
               bomo na naši seji oziroma na vaši seji, kjer smo povabljeni, obravnavali poročilo
               policije in govorili o njem in o zadevah, ki so povezane z njim.</p>
               <p>Nadalje bi želel povedati še eno stvar. V preteklem letu se je vlada odločila
               oziroma ministrstvo, da bo izpeljalo javno anketo, kjer bomo preverjali zadovoljstvo
               občanov z delom policije. V preteklosti so se seveda izvajale določene ankete, ki so
               se izvajale znotraj sistema, ki so jih opravljale institucije, ki so bile del bodisi
               ministrstva bodisi organa v sestavi  policije, lani smo pa preko razpisa našli zunanjega izvajalca in tako
               nam je neodvisna institucija naredila določeno oceno. Podatki, ki smo jih pri tem
               dobili, ne katere ministrstvo in policija ni imela nobenega vpliva, kažejo na to, da
               je pri področju zaupanja slovenski policiji stanje takšno, da v glavnem zaupa
               policiji, če je 37% državljanov povsem zaupa policiji skoraj 13% državljanov, to je
               nekaj čez 50%, neopredeljenih pri tem vprašanju pa je bilo čez 38% državljanov. Gre
               za dokaj visoko stopnjo zaupanja v slovensko policijo glede na število neopredeljenih
               na tem vprašanju. Nadalje je pomemben podatek tako zame kot za direktorja to, da je
               bilo merjeno zadovoljstvo z delom slovenske policije, pri tem je bilo zadovoljnih z
               delom slovenske policije nekaj čez 34% ljudi, povsem zadovoljnih nekaj malo manj kot
               12% ljudi in srednje zadovoljnih preko 35% ljudi, kar skupaj znese čez 81% skoraj 82%
               ljudi. Glede prisotnosti policije na terenu kjer se je zadeva ocenjevala od ena do
               pet je bila srednja ocena dana 3,5, s čemer so se potrdile tudi tiste teze, ki sem
               jih sam zastopal že na svojem hearingu, ko sem nastopal oziroma ko sem se
               predstavljal kot kandidat za ministra in kažejo na to, da policisti niso dovolj
               prisotni na terenu, kar kaže tudi naša oziroma analiza policije. Če povem še nekaj
               stavkov o samem poročilu na splošno, moram reči, da nisem zadovoljen s stanjem, ki ga
               imamo na področju gospodarskega kriminala in še vedno nisem zadovoljen s procesi, ki
               so se sicer delno že pričeli in se bodo nadaljevali s procesi prisotnosti policije v
               lokalni skupnosti, procesi, ki so se dogajali v preteklosti in so policiste odvrnili
               od dela v lokalni skupnosti so se začeli približno 10, 11 let nazaj, od tam leta
               1995, 1996 so se začeli ti procesi, kjer se je načrtno umaknilo policiste iz lokalnih
               skupnosti, ukinjeni so bili vodje varnostnih okolišev, ki so imeli stik z lokalnim
               okoljem in s prebivalstvom, ukinjene so bile številne policijske postaje, policijski
               oddelki, prostor, ki ga morajo posamezne policijske postaje sedaj pokrivati so
               bistveno večji in zaradi zakonodaje, ki je bila v preteklosti predvsem v obdobjih
               1999-2000 sprejeta in možnost predčasnega upokojevanja policistov je pripeljala do
               tega, da se je upokojila cela generacija ali nekaj generacij najbolj perspektivnega
               policijskega kadra, upokojevali smo ljudi oziroma so ljudi med 39. in 45. letom, v
               samo enem letu je tako policijo zapustilo 700 pripadnikov policije pod pogoji, ki so
               govorili o tem, da so imeli celo višjo pokojnino kot so imeli v tistem trenutku svoj
               osebni dohodek, če bi delali dalje v policiji. S tem je nastala določena težava,
               izgubili smo nek srednji kader, tako da sedaj poskušamo te zadeve reševati na nek
               način, tako da bo policija dovolj in primerno učinkovita in zagotavljala takšno
               stopnjo varnosti kot je to potrebno za naše državljane.  Vsi ti procesi so seveda pripeljali do neke točke,
               kjer seveda se pojavljajo določene težave. Jaz že leto dni vztrajam na tem in bom
               vztrajal dalje, da je treba policijo vrniti v lokalno okolje, da je potrebno
               vzpostaviti takšen sistem, kjer bo policija in policisti na terenu v lokalnem okolju
               imeli stike z ljudmi in s tem preventivno bolje delovali.</p>
               <p>V preteklem letu so na nekaterih področjih se zadeve premaknile iz zelo represivnega
               sistema, ki je bil vpeljan v preteklosti, kjer je bil recimo na področju prometa
               glavni faktor preprečevanja večje števila prometnih prekrškov, prometnih nesreč,
               represija. Zakaj? Zelo preprosto iz statistike se zelo javno da videti, da je
               policija kaznovala skoraj 700 tisoč državljanov v letu 2004, skoraj 700 tisoč
               državljanov kar pomeni, da je povprečno bil več kot vsak drugi voznik vsaj enkrat v
               letu, statistično gledano seveda, da smo uspeli v lanskem letu zmanjšati število
               prometnih nesreč, število mrtvih, še bolj pomembno tudi število lažje in težje
               poškodovanih in da smo za ta nam uporabiti manj represivnih sredstev se pravi
               kaznovanja in več opozoril tako, da nam je število represivnih ukrepov padlo iz
               skoraj 700 tisoč na 450 tisoč in pri tem dosegli določene učinke. To je samo eden od
               primerov in očitkov, ki jih nenehno moramo poslušati, da uvajamo policijsko državo,
               da delujemo z represijo in da želimo seveda na takšen način ustvariti ne vem kaj.
               Takšnih primerov je lahko tudi več, ki jih lahko tudi v nadaljevanju seje še dodatno
               pojasnim. Sedaj bi pa prosil generalnega direktorja policije, da gre sistematično
               skozi poročilo in ga predstavi. Samo še eden stavek bi omenil.</p>
               <p>Glede na to, glede na veliko zaskrbljenost nekaterih, da je glavni razlog, zakaj
               želimo to poročilo imeti, da je upadlo za 0.5% preiskavnost kaznivih dejanj v
               preteklem letu. Moram povedati, da smo se v preteklosti v letu 2003 in 2004 srečali z
               veliko bolj drastičnim upadom preiskanosti v letu 2003 je bil upad preiskanosti
               kaznivih dejanj preko 2%, v letu 2004 je padla preiskanosti za 6.2%, kar je bil
               največji upad preiskanosti v zadnjih 10-ih letih, vendar ni nihče čutil za potrebo,
               da bi o tem razpravljal, da bi skliceval izredne seje in da bi seveda raziskal, zakaj
               v preteklosti pod vodstvom prejšnjega ministra zadeve niso tekle v pravo smer. Lani
               je bil sicer res upad preiskanosti za 0.5%, vendar se je statistično gledano na več
               letno obdobje stvar stabilizirala, premaknila se je proti enakemu številu
               preiskanosti, če tako rečem in na neki način smo uspeli znotraj sistema predvsem s
               trdim delom velikega števila policistov, ki vsaki dan opravljajo delo na terenu
               stanje stabilizirati na takšen nivo, da pričakujemo, da bomo z trdim delom in
               velikimi napori tudi v bodoče lahko stanje obrnili tudi v pozitiven trend. Sedaj bi
               pa prosil, da direktor pove še.</p>
            </sp>
            <sp xml:id="SDT4-OZNPJUIP-Nujna-025-2006-06-21.sp41">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Jaz bi na tej točki prekinila sejo v skladu s 73. členom poslovnika. O
               nadaljevanju seje boste obveščeni s sklicem. Zahvaljujem se za danes, članom in
               vabljenim in kot povedano nadaljujemo. <stage type="time">(SEJA JE BILA PREKINJENA 21. MAJA 2006 OB
                  8.54 URI.)</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT4-OZP-Nujna-016-2006-10-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za promet</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">FC8491E443440BC7C1257204002CAADA</idno>
               <idno type="custom" subtype="day">E31A1C3E525E70E7C125720C003917E8</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=E31A1C3E525E70E7C125720C003917E8</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZP-Nujna-016-2006-10-18.OZP" n="016">
               <name>Nujna</name>
               <date when="2006-10-18"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZP-Nujna-016-2006-10-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZP-Nujna-016-2006-10-18.OZP">
                        <orgName key="OZP">Odbor za promet</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA PROMET</stage>
            <stage type="session">16. nujna seja</stage>
            <stage type="date">(18. oktober 2006)</stage>
            <stage type="chairman">Sejo je vodil Franc Kangler, predsednik odbora za promet.</stage>
            <stage type="time">Seja se je pričela ob 17.11 uri.</stage>


            <sp xml:id="SDT4-OZP-Nujna-016-2006-10-18.sp1">

               <speaker>PREDSEDNIK FRANC KANGLER:</speaker>

               <p>Ugotavljam, da smo sklepčni. Pričenjam 16. nujno sejo seje odbora za promet.
               Obveščam vas, da so zadržani in se seje ne morejo udeležiti naslednji člani odbora:
               Branko Marinič, nadomešča ga Mitja Ljubeljšek, Bojan Rugelj, nadomešča ga Ivan Grill,
               Alojz Posedel in Kristjan Janc, nadomešča ga Mihael Prevc.</p>
               <p>Dne 13.10. sem predlagal tudi razširitev dnevnega reda današnje seje s točko, in
               sicer 3. točka predlog zakona o poroštvu Republike Slovenije za obveznosti Javne
               agencije za železniški promet Republike Slovenije iz naslova kreditov, najetih za
               zagotavljanje lastne udeležbe Republike Slovenije leta 2006 do 2009, za projekte, ki
               se izvajajo v okviru programa investicij, sofinanciranih s sredstvi Evropske unije in
               za financiranje domačih projektov, ki jih je treba izvajati zaradi zagotavljanja
               varnosti v železniškem prometu, nujni postopek. V skladu s 64. členom poslovnika,
               bomo najprej odločali o predlogu za razširitev dnevnega reda seje. Prehajamo na
               odločanje o predlogu za razširitev dnevnega reda s predlagano točko. Želi predstavnik
               vlade oziroma ministrstvo za promet imeti besedo? Predstavniki ministrstva za
               finance? Tudi ne. Želijo svoja stališča o predlogu za razširitev podati tudi
               predstavniki poslanskih skupin? Ne. Prehajamo na odločanje o predlogu za razširitev?</p>
               <p>Kdo je za? (9 članov.) Je kdo proti? (Nihče.)</p>
               <p>Ugotavljam, da je bil predlog sklepa sprejet.</p>
               <p>S tem ugotavljam, da je dnevni red določen kot je predlagan.</p>
               <p>Glede na sprejeto odločitev odbora, bo nova predlagana točka kot 3. točka dnevnega
               reda. Na sejo odbora k 1. in 2. točki dnevnega reda smo povabili tudi predstavnike
               ministrstva za promet, ministrstva za finance, predstavnike Dars-a, Slovenskih
               železnic, komisijo za lokalno samoupravo in regionalni razvoj državnega sveta.</p>
               <p>Prehajamo na <title>1. TOČKO DNEVNEGA REDA - TO JE NA OBRAVNAVO PREDLOGA SPREMEMB
                  PRORAČUNA REPUBLIKE SLOVENIJE ZA LETO 2007. </title>Odbor bo predlog sprememb
               proračuna obravnaval kot zainteresirano delovno telo, na podlagi tretjega in petega
               odstavka 166. člena poslovnika državnega zbora. Namen obravnave je morebitna vložitev
               amandmajev, ki jih zainteresirano delovno telo lahko vloži samo k tistim delom
               predloga proračuna, ki zadeva njegovo področje pri čemer lahko predlog za spremembe
               izdatkov na tem področju uravnoteži s predlogom za spremembo izdatkov na drugem
               področju. Predlagam, da predstavnik predlagatelja na kratko predstavi predlog
               spremembe proračuna. Gospod Pavliha ima v tem trenutku proceduralno.</p>
            </sp>
            <sp xml:id="SDT4-OZP-Nujna-016-2006-10-18.sp2">

               <speaker>DR. MARKO PAVLIHA:</speaker>

               <p>Hvala lepa predsednik, lep pozdrav ministru z ekipo. Predlagam, glede na to, da sta
               1. in 2. točka vsebinsko precej povezani, da jih obravnavamo skupno.</p>
            </sp>
            <sp xml:id="SDT4-OZP-Nujna-016-2006-10-18.sp3">

               <speaker>PREDSEDNIK FRANC KANGLER:</speaker>

               <p>Jaz se strinjam s takšnim predlogom. Če nihče ne nasprotuje takšnemu predlogu,
               smatram, da je takšen sprejet.</p>
               <p>In prehajam na <title>OBRAVNAVO PRORAČUNA REPUBLIKE SLOVENIJE ZA LETO 2007 IN ZA OBDOBJE
               2008.</title>
               </p>            

               <p>Minister, beseda je vaša.</p>
            </sp>
            <sp xml:id="SDT4-OZP-Nujna-016-2006-10-18.sp4">

               <speaker>MAG. JANEZ BOŽIČ:</speaker>

               <p>Hvala lepa, gospod predsednik in spoštovane poslanke in poslanci, lep dober dan.</p>
               <p>Ministrstvo za promet je načrtovalo proračunske programe v letih 2007 in 2008 v
               okviru razpoložljivih sredstev za področje prometa in prometne infrastrukture s
               ciljem sanacije stanja infrastrukture in izvedbe projektov tekoče in pripravo
               projektov nove finančne perspektive Evropske unije. Načrtovana sredstva so usmerjena
               v realizacijo ciljev resolucije o prometni politiki, programa reform za izvajanje
               lizbonske strategije, zlasti na področju infrastrukture, ter programskih dokumentov
               za izvajanje projektov skupnih evropskih politik. Za prometne programe se načrtuje
               114,9 milijarde tolarjev, v letu 2007, ter 130,8 milijarde tolarjev v letih 2008. Od
               tega predstavljajo sredstva evropskih skladov, katerih končno višina je odvisna od
               dinamike izvajanja projektov, v posameznem letu 12% v letu 2007 in 17% v letu 2008.
               Glede na stanje prometa in prometne infrastrukture smo prioritetno načrtovali
               sredstva za področje železnic in državnih cest. Glavne značilnosti proračunskih
               programov ministrstva za promet, predvsem za gospodarske javne službe in investicije
               pa so naslednje: na področju železnic so načrtovana proračunska sredstva namenjena
               predvsem za gospodarske javne službe v železniškem prometu v obsegu 39,3 milijarde
               tolarjev, v letu 2007 in 44,3 milijarde tolarjev v letu 2008, s čimer se omogoča
               predvsem javni potniški promet in zagotavlja varnost v železniškem prometu preko
               vzdrževanja javne železniške infrastrukture in pa tudi vodenje prometa.</p>
               <p>Za servisiranje obveznosti Javne agencije za železniški promet iz naslova najetih
               kreditov po poroštvu in zakonih, se sredstva načrtujejo v proračunu. <stage type="mag"/> (nadaljevanje) V državnem proračuni niso
               načrtovana nacionalna sredstva za sofinanciranje železniških investicij, zato je
               vlada Republike Slovenije pripravila predlog zakona o poroštvu Republike Slovenije za
               obveznosti javne agencije za železniški promet Republike Slovenije iz naslova
               kreditov za sofinanciranje evropskih, ter domačih projektov v obdobju 2006 do 2009.
               Predlog predvideva poroštva do skupne višine glavnic(?) 99,6 milijarde tolarjev in
               sicer za projekte evropskih programov, 72,1 milijarde tolarjev in za domače projekte
               27,5 milijarde. Predviden obseg evropskih sredstev za železnice znaša 7,6 milijarde
               tolarjev v letu 2007 in 10,1 milijarda tolarjev v letu 2008, ker je odvisen od
               dinamike izvajanja projektov. Z zagotovitvijo slovenske udeležbe v letih 2007 in 2008
               bo omogočeno nadaljevanje ter začetek del na projektih del v okviru tekoč in nove
               finančne perspektive. Za ukrepe na državnem in cestnem omrežju smo v letu 2007
               načrtovali 50,6 milijard tolarjev oziroma za 13% več, glede na sprejeti proračun v
               letu 2007, ter 50,5 milijarde tolarjev v letu 2008. Večina sredstev za državne ceste
               je namenjena za investicijske ukrepe v obsegu 34,6 milijarde tolarjev v letu 2007 in
               32,1 milijarda tolarjev v letu 2008. Skupno je v predlog proračuna uvrščeno 681
               cestnih projektov. V letu 2007 se bodo začele aktivnosti na 92 novih projektih, v
               letu 2008 pa na 38 novih projektih. V letu 2007 bo zaključenih 140 projektov, ter 130
               projektov v letu 2008.</p>
               <p>Izhodišče za načrtovanje ukrepov na področju državnih cest je bilo slabo stanje
               omrežja. Kar 43% v slabem oziroma zelo slabem stanju, ter sanacija pozimi
               poškodovanih vozišč in odpravo posledic neurja v sezoni 2005/2006 in izvedba nujnih
               ukrepov na cesti Počehova-Lendava, v skupnem obsegu 5,7 milijarde tolarjev, pri čemer
               je ministrstvo za promet v letu 2006 znotraj lastnih sredstev zagotovilo 4 milijarde
               tolarjev. Tako smo realizirali sklepe odbora državnega zbora Republike Slovenije za
               promet, vendar s prenosom plačil za 135 projektov v letu 2007. Normalno financiranje
               prenesenih obveznosti v višini 4 milijarde tolarjev in pa izvedbo nujnih ukrepov na
               področju državnih cest je bilo glede na proračunske limite(?) za promet možno
               zagotoviti le z nižanjem proračunskih sredstev za avtoceste.</p>
               <p>Še vedno pa na ta način ni zagotovljenih sredstev za vse druge ukrepe na državnih
               cestah, ki bi jih bilo potrebno izvajati. Gre za obveznosti po zakonu, popotresni
               obnovi Posočja, sanacije premostitvenih objektov, podpornih konstrukcij, ureditev
               zemljiško pravnih zadev, sofinanciranje evropskih projektov, za kar bi bilo potrebno
               v letu 2007 zagotoviti dodatnih 6,3 milijarde tolarjev, v letih 2008 pa 8,7
               milijarde. Glede na slabo stanje državnega cestnega omrežja in možnosti zagotavljanja
               sredstev smo dodatna proračunska sredstva za državne ceste zagotovili s
               prerazporeditvijo iz avtocestnega programa za katerega se namenja v letu 2007 le 4,06
               milijarde tolarjev, v letu 2008 pa 7 milijard tolarjev namenskih proračunskih
               sredstev. Že v letu 2006 potekajo aktivnosti za pripravo projektov na tretji razvojni
               osi, priprava ustrezne dokumentacije in podobne aktivnosti, ki se bodo tudi
               nadaljevale v letu 2007 in 2008, v okviru programov skupnih evropskih politik.
               Skladno s prometno politiko se spodbuja tudi uporaba javnega avtobusnega potniškega
               prometa, v okviru gospodarske javne službe, za kar se namenja 2,8 milijarde tolarjev
               v vsakem letu. <stage type="mag"/> (Nadaljevanje): Na področju
               zračnega prometa so zagotovljena sredstva za nadaljevanje investicije v posodobitev
               letališče infrastrukture na letališču Maribor, ki jo sofinancira evropski sklad za
               regionalni razvoj, kjer bo v letu 2007 dokončana dokumentacija za obnovo terminala za
               pripravljene podlage in pripravljene bodo tudi podlage za nadaljnje aktivnosti v
               okviru strukturnega sklada. Vrednost ... 2007 in 2008 je načrtovana 892,5 milijonov
               tolarjev, od tega 139 milijonov tolarjev proračunskih sredstev. V okviru kohezijskega
               sklada je predviden začetek posodobitve sistemov za kontrolo zračnega prometa v
               skupni vrednosti 12,6 milijarde tolarjev, pri čemer bo lastno udeležbo do 65%
               zagotovilo javno podjetje Kontrola zračnega prometa Slovenije. Za investicijo
               pomorsko in pristaniško infrastrukturo, je načrtovano skupno 266 milijonov tolarjev v
               letu 2007 in 891 milijonov tolarjev v letu 2008, kar vključuje predvsem poglabljanje
               bazena tri v koprskem pristanišču, vzpostavitev informacijskega sistema za nadzor in
               spremljanje pomorskega prometa in pripravo projekta za sofinanciranje iz kohezijskega
               sklada. Toliko v mojem uvodnem delu. Hval lepa za pozornost.</p>
            </sp>
            <sp xml:id="SDT4-OZP-Nujna-016-2006-10-18.sp5">

               <speaker>PREDSEDNIK FRANC KANGLER:</speaker>

               <p>Odpiram razpravo. Kdo želi besedo? Pavliha.</p>
            </sp>
            <sp xml:id="SDT4-OZP-Nujna-016-2006-10-18.sp6">

               <speaker>DR. MARKO PAVLIHA:</speaker>

               <p>Hvala lepa. Bom kratek, upam da tudi konstruktiven, ker imam nekaj vprašanj, tudi
               nekaj sugestij. Lep pozdrav vsem skupaj še enkrat, tudi kolegicam in kolegom
               poslancem!</p>
               <p>Dejstvo, da vlada še ni opredelila načina celovitega zagotavljanja potrebnih
               finančnih sredstev za železniško infrastrukturo, se na nek način odraža tudi v obeh
               predlaganih proračunih. Naj povem, da je na primer investicijski dejavnosti na
               železniški infrastrukturi v letu 2007, kot je bilo slišati, namenjenih 32 milijonov
               evrov, skupaj z evropskimi sredstvi, pa naj bi ta znesek narasel na 75,7 milijonov
               evrov, če sem pravilno razumel. Za primerjavo, zgolj državnim cestam bo namenjenih
               144 milijonov evrov oziroma z evropskimi sredstvi pa 163 milijonov evrov ter 62
               milijonov evrov še za vzdrževanje. To je verjetno tudi razlog, da je ministrstvo
               pripravilo zakon o poroštvu, ki je danes uvrščen v 3. točko dnevnega reda, v višini
               99 milijard tolarjev oziroma 413 milijonov evrov, kar seveda ne zadošča. Me pa v tem
               primeru zanima koliko teh sredstev je že upoštevanih, če je sploh v predlaganih
               proračunih.</p>
               <p>Drugo kar me pa zanima, je pa model financiranja, ki ga je menda pripravil ekonomski
               institut pravne fakultete v Ljubljani in v katerem po naši oceni, vsaj tako kot smo
               prebrali v tisku, so sestavljavci pravzaprav upoštevali samo vir proračunskih
               sredstev, ne pa tudi drugih, na primer luških koncestnin, trošarin državnih in
               evropskih proračunskih sredstev in javno-zasebnih sovlaganj do, seveda uporabnina. Me
               zanima, če bi bilo možno, da bi ministrstvo na eni od naslednjih sej, odbor za
               promet, s temu delom financirana, ki je po mojem zelo pomembne, tudi seznanilo. Vlada
               je kot dolgoročne cilje podprograma investicijske dejavnosti na železniški
               infrastrukturi navedla celo vrsto ukrepov, od elektrifikacije, proge Pragarske -
               Hodoš, gradnje nove železniške povezave Divača - Koper itn., da ne naštevam, to imate
               vse v dokumentaciji. Cilji so sicer brez rokov, vendar pa je rok vsaj za en projekt
               določen. In to je po našem <stage type="mag"/> (Nadaljevanje):
               mišljenju drugi tir Koper - Divača do leta 2012 oziroma po novi interpretaciji do
               leta 2015, ker gre za mednarodno obvezo. In me zanima, kako to, da tudi v
               spremenjenih, v proračunih, ki so pred nami, da ni namenjeno niti enega centa za ta
               projekt oziroma za samoudeležbo. Me zanima kako bo ministrstvo to rešilo, kajti vemo,
               da je to predpogoj, da evropska sredstva črpamo. Poleg tega je pa tudi vlada sprejela
               sklep na ministrstvu za promet skupaj z ministrstvom za finance zagotovi dovolj
               denarja za delo na železniški infrastrukturi in ... tudi razčistiti tiste nesporazume
               do katerih je prišlo po zadnjih izjavah Loyole De Palacio, del tega odgovora sem
               seveda dobil že na svoje ustno poslansko vprašanje, ampak kot smo lahko videli na
               televiziji včeraj in predvčerajšnjem, je minister opravil nekaj sestankov, ki te
               dileme oziroma te bojazni v veliki meri odpravlja. Če bo čas, mogoče tudi kakšno
               besedo o tem.</p>
               <p>S financiranjem železniške infrastrukture, je povezano tudi poročilo o uresničevanju
               letnega načrta gradnje, posodobitve in združenja železniške infrastrukture za leto
               2005, ki ga je vlada pred kratkim sprejela. Sama realizacija je dovolj dobra, 91%. Na
               nekaterih področjih pa le prihaja do kar velikih odstopanj. Pa me tudi to zanima kaj
               je razlog oziroma kako bo v prihodnosti? Jih bom kar navedel, če dovolite, in sicer
               izdelava investicijske dokumentacije za pripravo projektov ter
               pripravljalno-zaključna dela na projektih, so četrtinsko realizirana. Sanacija mostu
               čez Dravo v Maribor, je bila uresničena le 19%, posodobitev proge med Koprom in
               Divačo 27%, in to, ker gre zopet za železnice, ki so pa, roko na srce, že zadnjih 60
               let podhranjene in zanemarjene, seveda zastrašujoče in se moramo po mojem vsi skupaj
               z združenimi silami boriti, da ne bomo izgubili konkurenčne prednosti, ki jo imamo
               zlasti tudi na železniškem prevozu zaradi križanja petega in desetega koridorja.
               Toliko o železnicah.</p>
               <p>Glede avtocest, je seveda situacija dobra. Mislim, da bomo v naslednjih nekaj letih
               uspeli primarni temeljni program dokončati. Zanima me le ali gre pri 583. milijonih
               evrov, ki so navedeni, zopet za izključen način zadolževanja ali je ministrstvo
               predvidelo tudi kakšne druge vire za ta sredstva. Poleg tega me tudi zanima kako je z
               dodatnim programom. Na eni strani smo obveščeni, da je dodatni program v celoti,
               torej tretja razvojna os, Koper, Dragonja, Phyrenka, pa še nekaj drugih, uvrščen v
               razvojne projekte, prioritetne, 2007-2023. Ne vem pa kako bo rešeno financiranje. Če
               prav razumem, se o financiranju v tej fazi še niste pogovarjali.</p>
               <p>Glede državnih cest seveda nimamo pripomb, gre za podvojitev zneska in to je dobro,
               kajti teh avtocest je 6 tisoč kilometrov in so res v mnogih regijah v slabem položaju
               oziroma stanju.</p>
               <p>Glede pomorstva in letalstva, pač se zgodba ponavlja. To se zopet vije iz leta v
               leto oziroma iz proračuna v proračun, da nikoli ni dovolj denarja za ti dve panogi.
               Lahko bi bilo več.</p>
               <p>V zvezi z letalstvom, imam pa predlog in s tem bom zaključil. Namreč po naši oceni
               se vendarle preveč investira v letališko infrastrukturo in premalo v temeljno
               prevozno dejavnost. Dobra novica je ta, da je komisija 9. decembra 2005 sprejela
               posebno communique, in sicer z naslovom "Community guide lines on financing of
               airports and start up aid to airlanes departed from original airports(?)", jaz imam
               ta tekst tukaj, ga lahko tudi potem ministru izročim, če ga zanima. Zakaj je ta
               communique zelo pomemben? Ta communique omogoča državi subvencioniranje prevoza v
               določenih primerih in sugeriram, da bi država to v prihodnosti naredila za prevoze,
               ki potekajo z mariborskega in <stage type="mag"/> (Nadaljevanje)
               pa sečoveljskega letališča.</p>
            </sp>
            <sp xml:id="SDT4-OZP-Nujna-016-2006-10-18.sp7">

               <speaker>PREDSEDNIK FRANC KANGLER:</speaker>

               <p>... za gospodarstvo bi to moralo narediti.</p>
            </sp>
            <sp xml:id="SDT4-OZP-Nujna-016-2006-10-18.sp8">

               <speaker>DR. MARKO PAVLIHA:</speaker>

               <p>Ja, ampak kot ideja pa mogoče že sedaj, ko se pogovarjamo o denarju. Toliko iz moje
               strani. Hvala lepa.</p>
            </sp>
            <sp xml:id="SDT4-OZP-Nujna-016-2006-10-18.sp9">

               <speaker>PREDSEDNIK FRANC KANGLER:</speaker>

               <p>Hvala. K besedi se je prijavil Srečko Hvauc.</p>
            </sp>
            <sp xml:id="SDT4-OZP-Nujna-016-2006-10-18.sp10">

               <speaker>SREČKO HVAUC:</speaker>

               <p>Hvala lepa, gospod predsednik. Lep pozdrav vsem skupaj! Jaz bi razpravljal na temo
               železnic. In sicer strinjam se s kolegom Pavliho, da je železniška infrastruktura v
               zadnjih desetletjih bila zanemarjena, da smo ogromno vlagali v avtocestni program, da
               smo pa železniško infrastrukturo ali pa so, pustili nekako ob strani. Tako
               dolgotrajno zanemarjenje je pustilo težke posledice. Imamo dotrajano infrastrukturo,
               ki je v bistvu tam že blizu 80% amortizirana, imamo kup počasnih voženj in drugih
               omejitev, ki vsekakor ovirajo prevoznika, da bi lahko dosegal tudi boljše rezultate.
               Imeli smo nacionalni program izgradnje železniške infrastrukture, ki se je uresničil
               komaj v 20. ali pa mogoče kak odstotek več, v katerem je bila tudi izgradnja drugega
               tira Koper - Divača, ki bi moral biti končan že leta 2000, pa še nismo niti zasadili
               prve lopate. In res je, da v preteklih proračunih praktično ni bilo nobenih sredstev
               za investicije v železniško infrastrukturo. Zato smo, če se spomnite, v lanskem letu
               z rebalansom proračuna, ki ga je še sprejela prejšnja vlada, zagotovili tista
               minimalna sredstva za to, da so nekateri projekti lahko stekli. In tudi projekti, ki
               so bili pripravljeni in so bili sofinancirani s strani evropske unije. Pri teh
               projektih praktično ni bilo sredstev za lastno udeležbo in ta poroštveni zakon, ki ga
               je vlada pred nekaj dnevi tudi sprejela, ki je težak več kot 400 milijonov evrov,
               tudi zagotavlja, da bodo ti najnujnejši projekti dejansko stekli. Je pa res, da so
               investicije v železniško infrastrukturo tako velike, večje, potrebne investicije,
               tako velike, večje od celotnega avtocestnega programa in Slovenija enostavno ni tako
               bogata, da bi lahko te dolgoročne investicije direktno financirala iz proračuna. Zato
               bo potrebno iskati tudi druge finančne vire in druge modele financiranja, ki jih
               poznamo. Je pa dejstvo to, da se bomo dokončno morali odločiti kaj je s to železnico
               in s tem sistemom dejansko tudi želimo. Jaz mislim, da si privoščiti to, da nas bodo
               ti prometni tokovi obšli, si enostavno kot država ne moremo in ne smemo in prepričan
               sem, da bomo našli en model, ki bo zagotavljal tudi prihodnost za slovenskega
               prevoznika. Hvala.</p>
            </sp>
            <sp xml:id="SDT4-OZP-Nujna-016-2006-10-18.sp11">

               <speaker>PREDSEDNIK FRANC KANGLER:</speaker>

               <p>Hvala. Gospod Veber.</p>
            </sp>
            <sp xml:id="SDT4-OZP-Nujna-016-2006-10-18.sp12">

               <speaker>JANKO VEBER:</speaker>

               <p>Hvala za besedo in lep pozdrav ministru s sodelavci. Proračun na področju prometa za
               leto 2007-2008 je zagotovo eden od najpomembnejših, saj se v cestno in železniško
               omrežje in letalski promet ter pomorski, odvija prav na vseh delih naše države, zato
               ni nepomembno kako razdelimo sredstva, da omogočamo tudi primeren razvoj vseh
               območij. Če strnemo pregled proračuna za 2007-2008, lahko ugotovimo, da je pravzaprav
               najučinkovitejše planiranje in izvajanje razvoja državnih cest na tistem področju,
               kjer je vzpostavljen sistem cestninjenja in kjer se pravzaprav lahko planira razvoj
               omrežja relativno stabilno in z znanimi viri. <stage type="mag"/>
               (nadaljevanje) Odraz tudi tega proračuna, če sem prav razumel ministra pri
               predstavitvi je tudi v tem, da lahko več sredstev, ki jih sicer se naj bi namenilo za
               izgradnjo avtocestnega omrežja namenja za ostale državne ceste, kar pomeni, da bi
               tudi v prihodnje morali razmišljati v Sloveniji na način, da vzpostavimo vsaj še
               nekaj cestnih povezav, ki bodo podvržene cestninjenju in s tem razbremenimo tako
               državni proračun, kot tudi sicer kvoto, ki je predvidena za zadolževanje. Namreč, pri
               železnicah očitno ugotavljamo, da drugega vira kot zadolževanje zato, da rešimo zelo
               pereč problem, praktično ne najdemo. No, na področju cest pa so takšne rešitve. In
               glede na to, da je v resoluciji o prometni politiki bilo opredeljeno kar nekaj
               prometnih in razvojnih osi menim, da bi morale biti tudi v tem proračun za leto 2007
               in 2008, te razvojno prometne osi bolj konkretno vključene, kot so ta hip. Zasledimo
               pravzaprav lahko samo tretjo razvojno os. V obrazložitvi ni zaslediti 3a razvojne
               osi, niti 4 razvojne osi. Da na kratko osvežim, 3a razvojna os ljubljanski avtocestni
               ring v smeri proti Kočevski oziroma naprej proti hrvaškemu avtocestnem omrežju in
               četrta razvoja os Idrijsko-cerkljansko območje. Torej, dve izjemno veliki območji, ki
               sta oddaljeni od avtocestnega programa in kjer skozi neko dinamiko zagotavljanja
               zgolj proračunskih sredstev za izvajanje vseh ukrepov na tej cestni infrastrukturi ni
               za pričakovati, da bi v neki bližnji prihodnosti prišlo do korenitejših premikov.
               Zato opozarjam na to, da bi že v proračunu za leto 2008 morali zelo resno
               pripravljati rešitve, ki bi v te dve smeri umeščale .../Nerazumljivo./ ceste, ki bodo
               podvržene cestninjenju. To se mi zdi, da je ena izmed pomembnih strateških odločitev,
               če želimo govoriti, da bo prometna infrastruktura pomenila daleč največji potencial
               za razvoj teh območij. Sam dodatni avtocestni program deloma zajema rešitve, mogoče
               tiste ključne, kot je obvoznica v Škofljici, vendar po letu 2008, ko naj bi
               lokacijski načrt in projekt bil izdelan, nimamo ustreznih rešitev kako potem naprej,
               ko se izognemo temu ozkemu grlu pri prehodu iz smeri Kočevske proti avtocestnemu
               križu.</p>
               <p>Tudi sicer je razvoj ostale železniške infrastrukture seveda v veliki meri usmerjen
               prav na izgradnjo evropskih koridorjev in tudi prav je tako. Deloma se sicer sredstva
               v tem zakonu o poroštvu namenjajo tudi za ostale državne železniške proge, kar
               pozdravljam in mislim, da je to eden od ukrepov, ki je bil resnično nujen, sicer bi
               prišlo do še večjih odstopanj pri razvoju. Ampak vendarle glede na stanje v železnici
               bi mislim, da morali nekako tudi predvideti učinkovitejše ukrepe v tem smislu, da se
               izguba na slovenskih železnicah zmanjšuje iz leta v leto in da bomo lahko več
               kvalitetnih sredstev vlagali v razvoj in posodobitev tako infrastrukture, kot seveda
                  vse<stage type="mag"/> (nadaljevanje) opreme, ki jih operater
               potrebuje, da bo lahko konkuriral na zahtevnem evropskem trgu, ko pač mislim, da
               vendarle lahko pričakujemo, da se bo tudi na naših tirih pojavil še kakšen drug
               operater, ne samo domač.</p>
               <p>Sama prometna politika mogoče še v največji meri ne dovolj posredovana v tem
               poračunu ravno v tem smislu, sicer pozdravljam ukrepe, ki so predvidene v proračunu
               za pospešitev enotne oziroma uvedbe enotne vozovnice in neke vrste povezovanja
               avtobusnega javnega potniškega prometa z železniškim in mislim, da ta študija, ki je
               predvidena je en korak k doseganju tega pomembnega cilja za čim boljše omogočanje
               izvajanje prometnih tokov. Hkrati pa je seveda ponovno zelo veliko odprto vprašanje o
               tem kako bomo uspeli izvesti sanacijo Slovenskih železnic. .../Nerazumljivo./
               zakonske rešitve so sicer predložene, pa vendarle mislim, da obstaja še vedno eno
               zelo veliko vprašanje, ki bo obremenjevalo, najbrž da tudi prometni proračun in
               ogrožalo mogoče tisto ambiciozno dinamiko, ki je predvidena z več milijardami, kot v
               prejšnjih letih v tem proračunu in mislim, da ne bi bilo potem dobro, da se izvajanje
               proračuna za leto 2007 in 2008 omeji, recimo, zaradi težav na Slovenskih železnicah.</p>
               <p>Kar nekaj prepotrebnih ukrepov je bilo pred leti, seveda, zato ustavljenih in
               mislim, da bi morali v tej smeri tudi dati bolj konkretne rešitve, da do težav pri
               izvajanju proračuna za 2007 in 2008 ne bo prišlo zaradi težav na področju izvajanja
               te javne službe.</p>
               <p>Tudi sam se pridružujem k temu, da je letalski promet eden od tistih, ki je za
               Slovenijo izjemnega pomena. Res bi veljalo razmisliti v tem smislu v to smer, da
               vzpodbudimo čim večji letalski promet, predvsem na letališču Maribor in Portorož, ki
               sta nekako premalo vključeni v letalske linije in s tem tudi težko dosegajo tiste
               svoje razvojne cilje, še posebej pa regije na katerih se nahajata ti dve letališči,
               seveda, zaradi tega tudi nista primerljivo vključeni v vse priložnosti, ki se zaradi
               tega lahko ponujajo. Menim, da bi bilo resnično potrebno ob tem, ko je relativno
               primerna letališča infrastruktura razmišljati o tem, da se spodbudi čim več letalskih
               prevoznikov, da se jih s subvencijami pravzaprav usmerja tudi na ti dve letališči in
               s tem poskušamo vzpostaviti neko možnost samostojnega preživljanja in pravzaprav
               planiranja potem razvoja letališč, tudi na podlagi povečanega prometa. Kajti, takse
               in vse kar se plačuje za to so vendarle dovolj konkreten vir, da bi se lahko stanje
               oziroma bi se ti vloži za subvencije lahko pozneje tudi vrčali nazaj, da ne
               obremenjujejo več v bodoče proračuna. Toliko mogoče v tem uvodnem delu. Hvala.</p>
            </sp>
            <sp xml:id="SDT4-OZP-Nujna-016-2006-10-18.sp13">

               <speaker>PREDSEDNIK FRANC KANGLER:</speaker>

               <p>Hvala. Ni se noben poslanskih kolegov prijavil, zato se bom zadnji k besedi prijavil
               sam, če mi dovolite.</p>
               <p>Jaz ocenjujem, da je proračun dobro pripravljen, tako za 2007, kot za 2008. Vendar
               pa kljub temu bi imel po vsebinski plati vprašanje, spoštovanemu ministru oziroma
               predstavniku direkcije za ceste. Prihajam iz Mestne občine Maribor, kjer se že vrsto
               let srečujemo s prometno infrastrukturo, predvsem v turistični sezoni, kjer prihaja
               do velikih prometnih zagat, predvsem ko tranzitirajo tujci preko Šentilja čez Maribor
               proti Zagrebu. <stage type="mag"/>(nadaljevanje) Avtocestni
               program sledi k potrebam in severovzhodnem delu Slovenije, vendar pa vseeno se že
               vrsto let kot poslanec v državnem zboru ukvarjam z eno cesto, ki je dolga 700 metrov,
               ki je edina cesta v mestni občini Maribor, ki nima preplastitve. In z preplastitvijo
               te ceste in ureditvijo prevoznosti, ker je zaprta iz Melja proti Malečniku bi zelo
               razbremenili mestno jedro Maribor, ter ta potencial, ki je kakorkoli cilj v mestu v
               času turistične sezone in obremenjuje prometno infrastrukturo lokalnih skupnosti. Po
               projektih bi se naj odvijalo šele 2008 naprej, zato imam vprašanje, zakaj je ta cesta
               padla iz programa?</p>
               <p>Drugo, kar se tiče letalstva, gospod Pavliha, se je dotaknil investiranja v
               infrastrukturo. Sam osebno se kot predsednik odbora za promet, v zadnjem času veliko
               ukvarjam z letalstvom. In glede na to, da je v Evropi povprečna rast letalskega
               prometa najmanj za 8%, v povprečju, v Sloveniji 4, v sosednji državi, na primer v
               Puli, pa za 400, se mi zdi smotrno in pametno, da Slovenija na tem področju ne
               zaostaja in da sledi trendom letalskega prometa v Evropi in zagotovi, da se
               infrastruktura posodablja, predvsem bi rad tukaj opozoril, da je potrebno s posebno
               pozornostjo slediti letalski infrastrukturi na območju letališča Portorož in na
               območju letališča Maribor. Zakaj Portorož? Gre za destinacijo, predvsem v turistični
               sezoni, kjer kar veliko turistov, ki uporablja osebna letala in tudi manjša potniška
               letala pristajajo v Portorožu. Glede na to, da je potrebno portoroško letališče
               predvsem tisto podaljšati za cca. 200 metrov, da bi lahko potniška letala do 50
               sedežev pristajala na tem območju, se mi zdi smiselno, da v kolikor bi mogoče
               ministrstvo za promet in v ostalih ministrstvih sledili k temu trendu in poskuša
               pomagati glede na lastniške strukture, tudi temu slediti. Seveda, avtocestni program,
               glede na to, da smo na nekaterih izmed prejšnjih komisij sprejemali kar nekaj
               zakonodaj na področju financiranja avtocestnih programov, predvsem zagotavljanje
               poroštva za najemanje kreditov, se mi zdi, da bi lahko država, predvsem pa finančno
               ministrstvo znotraj bencinskega tolarja, nekolika več namenila za državne ceste in
               tudi za avtocestni program nekaterih, tistih predelih Slovenije, kjer bi bistveno
               razbremenili prometne zagate. Kar se tiče železnic, pa iskreno na tem mestu povem, da
               sem zelo vesel, da so predvidene nekatere postavke, kjer so predvsem skozi
               investicijo in skozi predvidena sredstva nekaterih skladov Evropske unije
               zagotovljeni tisti potenciali, s katerimi jih lahko črpamo.</p>
               <p>Nikakor pa se ne morem strinjati, da bodo zaradi tega, ker bomo posodobili
               železniško infrastrukturo, tudi spravili Slovenske železnice iz rdečih številk. Mene
               nihče za to mizo ne bo prepričal, da se bo to zgodilo. Tudi, če posodobimo
               najsodobnejšo opremo v najkrajšem času, Slovenske železnice bodo ostale v rdečih
               številkah, ker se nihče znotraj uprave, znotraj vodstva ne ukvarja z reorganizacijo
               in preoblikovanjem Slovenskih železnic in me nič ne bi presenetilo, če bi poleg
               direktorja tudi ostali člani uprave iz osebnih razlogov ponudili odstop. Na tem mestu
               vam to povem. Jaz kot predsednik odbora za promet nisem zasledil v zadnjih dveh
               letih, da bi se vodstvo Slovenskih železnic skupaj z nadzornim svetom ukvarjalo z
               reorganizacijo Slovenskih železnic v smislu sanacije in izboljšanje poslovnih
               rezultatov. <stage type="mag"/>(nadaljevanje) Kot predsednik
               odbora in verjetno kot marsikateri poslanec smo z grenkobo, pa delavci na Slovenskih
               železnicah niso krivi, spremljali nekatere zaplete na nadzornem svetu in znotraj
               Slovenskih železnic, kadar so padale odobritve za najemanje kreditov za zagotavljanje
               finančnih virov, regresov zaposlenih znotraj te službe.</p>
               <p>Poznam tudi nekatere druge državne službe, ki takšnih kreditov niso najemali, zato
               ker so resno vzeli in sanirali državna podjetja, zato da so zagotovili transparenten
               in prepomemben finančni vir, tudi za pokrivanje tekočih obveznosti, dodatne vire so
               našli z reorganizacijo tudi za nove investicije, .../Nerazumljivo./... regresih. Zelo
               sem vesel, da imamo pod točko 3., ki je neposredno vezana na nekatere proračunske
               postavke in prepričan sem, da bomo proračun za 2007 in 2008 podprli, če želimo, da
               tiste postavke, ki so v proračunu 2007, 2008 na področju železnic omenjene, moramo
               tudi pod točko 3. sprejeti poroštveni zakon, da zagotovimo lastna sredstva oziroma
               tista sredstva, ki so nujno potrebna, da počrpamo ta sredstva iz Evropske unije,
               prepotrebna za infrastrukturo Slovenskih železnic. Na tem mestu vam tukaj garantiram,
               da to ni jamstvo in to ni garancija, da bodo Slovenske železnice, po domače povedano
               izplavale iz tako imenovanih rdečih številk. Nujno potrebna bo reorganizacija znotraj
               Slovenskih železnic in ne na takšen način, kot si želijo nekateri posamezni
               sindikalni vodje. Pomorstvo, mislim, da je v enem segmentu zajeto. Predvsem pa je
               pomembno, da tudi s proračunom sledimo vsem tistim potrebam znotraj Evropske unije,
               ki govori o petem in desetem koridorju, bodisi na avtocestnem ali tudi železniškem
               prometnem križu kot zelo pomembno je tudi seveda letalska infrastruktura in ne smemo
               pozabiti, da smo v letu 2008 predsedujoči Evropski uniji in da morajo biti
               zagotovljene tako navigacijske naprave, kot vse ostale službe, ki so in ki sledijo
               temu za največjo varnost v letalskem prometu na območju Republike Slovenije in s tem
               bi tudi jaz zaključil. Če še želi kdo besedo? Gospod Hvauc.</p>
            </sp>
            <sp xml:id="SDT4-OZP-Nujna-016-2006-10-18.sp14">

               <speaker>SREČKO HVAUC:</speaker>

               <p>Hvala, gospod predsednik, jaz se opravičujem, ker nekaj časa nisem bil tukaj, pa je
               mogoče minister že odgovoril na moje vprašanje, ki se pa nanaša na letališče Maribor,
               in me zanima ali so v proračunu zagotovljena sredstva za izpolnjevanje teh
               schengenskih pogojev na letališču Maribor. To je eno.</p>
               <p>Drugo pa, bi se vrnil nazaj na železnico. Mene veseli, da se je v proračunu našlo
               dovolj sredstev za opravljanje, za plačilo gospodarskih javnih služb, da se je s temp
               poroštvenim zakonom dejansko naredil en velik napredek, dejansko velik, tako velikega
               investicijskega ciklusa na slovenskih železnicah mislim, da še ni bilo, kot ga obeta
               ta poroštveni zakon. Me pa skrbi nekaj drugega, izjave smele izjave, da s tem
               saniramo železniški sistem, da s tem izboljšujemo likvidnostno situacijo in tako
               naprej. To so problemi, izjave v javnosti, ki smo jih dejansko zaskrbeli(?). Jaz vem,
               da se je v preteklosti marsikdaj kakšen tolar prelil iz investicij v sprotno
               poslovanje, ampak če nekateri mislijo na tak način delovati, potem iz teh strašnih,
               silnih investicij ne bo nič. Zato seveda podpiram evropsko usmeritev, ki strogo
               ločuje prevoznika od upravljavca <stage type="mag"/>(nadaljevanje) infrastrukture ravno, zaradi tega, da se prepreči prelivanje
               teh sredstev in zaradi tega, da imajo vsi prevozniki enake pogoje za pristop na
               železniško infrastrukturo.</p>
            </sp>
            <sp xml:id="SDT4-OZP-Nujna-016-2006-10-18.sp15">

               <speaker>PREDSEDNIK FRANC KANGLER:</speaker>

               <p>Hvala. To je bil zadnji poslanec, sedaj pa dajem besedo ministru. Boste odgovoril?
           </p>
            </sp>
            <sp xml:id="SDT4-OZP-Nujna-016-2006-10-18.sp16">

               <speaker>MAG. JANEZ BOŽIČ:</speaker>

               <p>Hvala za besedo, gospod predsednik. Ker dr. Pavlihe ni bi poskušal iti od zadnje
               konca.</p>
               <p>Sedaj odgovore, ki sem si jih uspel zabeležiti v izvajanju spoštovanih poslancev,
               najprej bi odgovoril gospodu Hvaucu. Sredstva za mariborsko letališče v smislu
               zagotavljanja schengenskih standardov niso zagotovljena, ker tudi mariborsko
               letališče ni bilo v ciljih schengena predvideno, da bo imelo tak status, vendar smo
               se dogovorili, da bomo vseeno sledili na neki način temu namenu, da bi Maribor bil
               tudi v tej situaciji, da bi lahko imel tak status. Zagotavljamo pa v tem proračunu za
               naslednji dve leti sredstva za dvig kategorije nadzora nad letenjem.</p>
               <p>Vprašanje gospoda Vebra, ki je odprto vprašal, ali so zagotovljena sredstva za tako
               zvano tretjo a razvojno os in pa četrto. Lahko bi povedal, da neposredno niso pod tem
               projektom, ker ga tudi še nismo tako nastavili. Deloma je pa oziroma posamezne faze
               bodo rešene skozi proračun Dars-a, konkretno gre za navezavo na ljubljanski podaljšek
               obvoznice tako imenovane obvoznice proti Kočevju in ta denar se bo zagotavljal skozi
               nacionalni program oziroma skozi letni plan in razvoj za leto 2007 in 2008 tako, da
               je tudi sestavni del tega dodatnega programa so ti nekateri odseki tudi v koroškem
               delu torej v prvi tretjini te tretje razvojne osi torej gre za navezavo med Holmecom
               in med avtocesto med Ljubljano in Mariborom. Zagotovo bo skozi nacionalni program
               modernizacija državnega cestnega omrežja, bodi ti manjkajoči deli morali biti in bodo
               formalno opredeljeni kot projekti in tako jih bomo potem lahko tudi lažje sledili
               kajti za enkrat tudi v četrti razvojni osi, ki smo jo pač poimenovali, ki poteka od
               Ljubljane preko Škofja Loke in naprej proti čez Poljansko dolino in naprej proti
               Primorski deloma so ti projekti že vključeni v državni proračun v predpostavki
               direkcija Republike Slovenija za ceste in sicer, če gremo konkretno na škofjaloško
               obvoznico, ki ima status projekta.</p>
               <p>Dotaknil bi se vprašanja, ki je bilo skozi več razprav poslancev izpostavljeno -
               financiranje železniške infrastrukture. Načelom bi povedal, da je res to, da je vsa
               ta desetletja ta infrastruktura čakala na ta trenutek, da se je Slovenija resno loti.
               Zgradili so povezavo Pragersko ../Nerazumljivo./.., to je nova proga, ki seveda ni še
               elektrificirana, za katero tudi že teče konkreten projekt in tudi se zaključuje
               postopek javnega razpisa za realizacijo tega projekta. Jaz upam, da bo ta postopek
               končan čim preje torej še v letošnjem letu in da se bodo tudi dela lahko začela.</p>
               <p>Vse ostalo lahko povem, da je bilo na neki način res, je čakalo na svoj trenutek in
               skozi zakon o poroštvu je res, da zagotavljamo lastni delež financiranja in
               sofinanciranja tako pri evropskih projektih tako tudi pri nekaterih projektih, <stage type="mag"/>(nadaljevanje) ki niso pod statusom evropski
               projektov. Nedavni razgovor s komisarjem za promet Jacques Barrot je pokazal, da
               respektira namen Slovenije, da se tega projekt resno lotimo. Z velikim veseljem je
               sprejel informacijo, ki sem jo podal, da je vlada že sprejela osnutek zakona o
               zagotavljanju virov. S tem je seveda na neki način dobil sporočilo, da Slovenija ne
               bo zaostajala v načrtih, ki so opredeljeni v več dokumentih in so rok znani ne samo
               za izgradnjo drugega tira, ampak tudi za modernizacijo ostalega omrežja, železniškega
               omrežja, ki zahteva kar nekaj pogojev - dvig hitrosti na nekako hitrost, ki je
               sprejemljiva za konfiguracijo terena v Sloveniji 160 kilometrov na uro in potem dvig
               osne obremenitve na 22.5 tone in seveda tudi še nekatere pogoje, ki so manj pomembni,
               to so najbolj ključni. Ta informacija ga je razveselila tako, da razmišljanja, ki so
               se pojavljala ob različnih interpretacijah poročila ../Nerazumljivo./.., kjer je bilo
               njeno osebno mnenje, da v primeru, da Slovenija ne bo sledila ciljem, da je možno
               tudi Slovenijo zaobiti po drugi poti, ki je sicer daljša, ampak to je bila samo na
               neki način namig, da Slovenija resno pristopi k temu projektu. Komisar je s
               sporočilom, da s tem ciklusom financiranja za obdobje do 2009 začenjamo resno
               modernizacijo omrežja v Sloveniji in tudi začenjamo te ključne projekte tudi navezavo
               na Luko Koper sedaj z novo železniško povezavo.</p>
               <p>Dodal bi to, da je seveda ob strani tega na skupni razpravi vseh ministrov, kateri
               so, katerih držav so na tem petem koridorju od Ukrajine mimo Madžarske, Slovenije in
               Italije, Francije bila tudi izpostavljena debata in diskusija o tem, ki so seveda
               podpisali pismo o nameri, kjer vsi na neki način se bomo trudili in zavzemali za to,
               da bomo spoštovali roke, ki jih je evropska komisija in tudi evropski parlament
               potrdil, da jih bomo vsi spoštovali in da bomo seveda v nadaljevanju projekt peljali
               med seboj zvezno torej ne samo vsaka država za sebe, ampak da bodo tudi stične točke
               med državami ustrezno rešeno. Spomnjeno je bilo to, da Slovenija in Madžarska nimata
               nekih resnih dogovorov, da praktično na tehničnem nivoju ni bilo resnih sestankov med
               obema državam, da je tudi med Italijo in Slovenijo se vzpostavil ta kontakt s
               podpisom pisma o nameri v lanskem letu, če se, spoštovani poslanci spomnite, ko sva z
               bivšim ministrom za promet Italije se dogovorila o poživitvi aktivnosti na tem
               področju. Zgodilo se je v tem času še nekaj pomembnega, da je Slovenija pristopila k
               projektu Interreg III.A, to je projekt, ki bo dal rezultat o prostorski umestitvi
               ustrezne povezave na tem 5 koridorju stične točke na povezavi med Divačo in Trstom.
               Seveda tukaj sva imela rahel konflikt na tiskovni konferenci s predsednikom vlade
               Furlanije Julijske krajine, kjer je po svoje poskušal interpretirati status tega
               šestega ../Nerazumljivo./.. evropskega projekta, kjer je zelo jasno in tudi v pismu o
               nameri jasno povedano, da gre za dva kraka od Kopra do Divače in od Trsta do Divače
               in to sem ga posebej opozoril in je bilo kar rahlo neugodna situacija. Ampak kljub
               temu smo dali kot Slovenija jasno vedeti, da je potrebno spoštovati že sprejete
               dogovoru in delovati v tej smeri, da jih tudi skupaj realiziramo. <stage type="mag"/> (nadaljevanje) Ta Interreg IIIa bo, tako je tudi pogodba,
               sofinanciran tudi s strani EU, s strani evropskih skladov, da bo vključen predvidoma
               do konca junija 2008 in takrat bo končno znano kje bo navezava fizično, nekje na osi
               med Divačo in Koprom, ali tudi lahko drugače, če se bo izkazalo to za bolj ekonomsko
               in upravičeno. Torej, status projekta Divača Koper v nobenem primeru ni ogrožen in ni
               bil ogrožen. In še enkrat vam povem, da je tukaj pripravljenost in pa tudi mnenje, ki
               ste ga verjetno videli na ekranih, seveda jaz nisem uspel videti, povedali so mi,da
               je bil komisar zelo odločen, kar se tiče spoštovanja odločitev Republike Slovenije,
               da se je tega projekta lotila resno in odgovorno.</p>
               <p>Seveda ne smemo pozabiti, da je ta zakon, ki ga bomo imeli v naslednji točki ključna
               stvar, ki je predpogoj. Jaz sem dolžan komisarja tudi formalno, pisno informirati o
               dinamiki izvajanja tega projekta v naslednjih letih in do končnega roka, torej do
               izgradnje. Po moji osebni oceni, da je potrebno zgrediti dvotirno železniško
               povezavo, ki zagotavlja propustnost in prevoznost v obe smeri, na novi progi in
               obenem služi tudi za navezavo na petem koridorju in naprej nadaljevanje na Trst,
               Barcelono in Lion.</p>
               <p>Na kratko lahko povem oziroma zaključim, da je stališče evropske komisije, torej
               komisarja, enako kot so sklepi in dokumenti, ki so že bili podpisani in tudi s sveta
               Evrope oziroma iz evropskega parlamenta sprejeti dokumenti, da je šesti prednostni
               projekt v istem statusu kot je bil. Mene kot ministra je odločitev naše vlade dala
               tisti potencial zato, da je Jacques Barros, komisar, Slovenijo vzel za resno državo.
               Toliko v tem mojem delu.</p>
               <p>Ker dr. Pavlihe ni bi mu lahko tudi kasneje odgovoril, če bo potrebno, na vprašanja.</p>
               <p>Torej, vprašanje, ki ga je podal glede modela financiranja, ki ga je pripravil
               ekonomski inštitut. S tem modelom seveda mi lahko spoštovane poslance seznanimo in
               jim obrazložimo na naslednjih sejah odbora za promet, tako da tukaj ne vidim nobenega
               problema.</p>
               <p>Financiranje drugega tira ali navezave Koper-Divača je res, da ni nobenega tolarja v
               proračunu, zato zagotavljamo financiranje svojega lastnega deleža skozi poseben zakon
               o poroštvu. Res pa je, da to ni zadostni znesek, zato da bomo v celoti sfinancirali.
               Jaz sem vam že ob priliki razprave povedal, koliko je ta projekt vreden oziroma
               koliko bo potrebno zagotoviti sredstev za to. V nadaljnjem času bo potrebno v celoti
               pripraviti konstrukcijo ne samo za Divačo-Koper nova tira, ampak tudi za vse ostale
               odseke modernizacije železniške navezave na celotnem petem in desetem koridorju.
               Veste, da je vlada sprejela resolucijo o razvojnih projektih, v katerih ima ta
               modernizacija ocenjeno vrednost in za vse to bo potrebno iskati vire financiranja
               tudi iz kombinacij zasebno javnega partnerstva, na katerem področju zelo intenzivno
               tudi delamo.</p>
               <p>Jaz bi prosil gospoda Satlerja, da bi dal odgovor na konkretno <stage type="mag"/> (nadaljevanje) realizacijo programa izvajanja del agencije za
               lansko leto po konkretnih projektih. Vprašanja so bila predvsem na tistih delih, kjer
               je bila realizacija slabša oziroma pod 50%. Upam, da si je zapisal, da bo lahko dal
               ta odgovor.</p>
               <p>Predlog, ki ga je podal na področju letalstva, da se preveč vlaga v letalsko
               infrastrukturo, premalo pa v prevozno dejavnost lahko komentiram z naslednjim.
               Poiskati je treba vse vire, ki jih je možno dobiti v EU in v vsakem primeru verjamem,
               da so naši prevozniki dobro preštudirali tudi ta "communique", ki mi ga je dr.
               Pavliha dal in da tukaj lahko iščejo svojo priložnost tudi za sofinanciranje svoje
               dejavnosti. Bi pa dodatno komentiral, da je bilo v preteklih letih, razen
               ljubljanskega letališča, kot matičnega letališča zelo malo vlagano v letalsko
               infrastrukturo, da je sedaj v teh novih proračunih 2007 in 2008 tega denarja nekaj
               več tudi za mariborsko letališče, da se lahko status letališča izboljša in da bo
               lahko funkcioniral in da bo lahko resno pridobival nove prevoznike in na nek način
               začel dejavnost, za katero je namenjeno. Enako velja tudi za portoroško letališče, za
               katerega tudi že tečejo priprave na lokacijski načrt za podaljšanje letališče
               steze.</p>
            </sp>
            <sp xml:id="SDT4-OZP-Nujna-016-2006-10-18.sp17">

               <speaker>PREDSEDNIK FRANC KANGLER:</speaker>

               <p>Hvala. Kolega Satler.</p>
            </sp>
            <sp xml:id="SDT4-OZP-Nujna-016-2006-10-18.sp18">

               <speaker>GOSPOD SATLER:</speaker>

               <p>Hvala za besedo, gospod predsednik. Kar se tiče odstopanj od realizacije letnega
               načrta modernizacije javne železniške infrastrukture za leto 2005 in pa posameznih
               postav, ki jih je navedel dr. Pavliha lahko povem, da je šlo praktično za sredstva,
               ki so bila namenjena za izdelavo projektne dokumentacije na dan 31.12. Torej, to so
               bila sredstva, ki so ostala zaradi različnih plačilnih rokov in so bila takoj na
               začetku leta 2006 tudi porabljena. Tako da je ta projektna dokumentacija za projekte
               kot je, ne vem, sanacija dravskega mostu in posodobitev proge Divača-Koper izdelana
               in so bila v celoti porabljena.</p>
            </sp>
            <sp xml:id="SDT4-OZP-Nujna-016-2006-10-18.sp19">

               <speaker>PREDSEDNIK FRANC KANGLER:</speaker>

               <p>Hvala. Gospod Lapajne.</p>
            </sp>
            <sp xml:id="SDT4-OZP-Nujna-016-2006-10-18.sp20">

               <speaker>GOSPOD LAPAJNE:</speaker>

               <p>Za cesto pod Malečnikom v Mariboru bi rad povedal to informacijo, da vso
               investicijsko dokumentacijo projekta imamo pridobljene in revidirane, investicijski
               program je potrjen. In rok izgradnje smo nekje tampirali z izgradnjo predora pod
               Malečnikom, avtocestnega predora pod Malečnikom nekje konec leta 2010. Z gradbenimi
               deli nameravamo pričeti v 2009 in do konca leta 2010 nekje dokončati. Poudaril bi
               rad, da je v investicijskem programu vrednost investicije 1.100 metrov ceste nekje
               prek milijardo dvesto tolarjev. Da je gradnja izredno težavna, zajema cirka dobrih
               dvesto metrov galerije pod Malečnikom. Zaradi nevarnosti krušenja kamenine na
               Malečniku in ob levem bregu Drave cela cesta poteka na podpornem zidu, armiranem
               betonskem podpornem zidu in zaradi tega tudi tako visoka vrednost investicije.</p>
            </sp>
            <sp xml:id="SDT4-OZP-Nujna-016-2006-10-18.sp21">

               <speaker>PREDSEDNIK FRANC KANGLER:</speaker>

               <p>Hvala. K besedi se je prijavil Srečko Hvauc.</p>
            </sp>
            <sp xml:id="SDT4-OZP-Nujna-016-2006-10-18.sp22">

               <speaker>SREČKO HVAUC:</speaker>

               <p>Hvala lepa. Jaz z odgovorom ministra kar se tiče mariborskega letališča žal nisem
               zadovoljen. Razloga za to sta dva, prvo, če se letališče ne bo usposobilo in da bo
               izpolnjevalo scheengenske pogoje, potem bo to postalo navadno športno letališče, kar
               pa mislim, da za Slovenijo ni dobro. Slovenija ni samo Ljubljana ali Brnik, ampak je
               potrebno za razvoj regije usposobiti tudi to letališče.</p>
               <p>Drugo, kar je, eden izmed prioritetnih projektov v razvojnem programu, ki ga je
               sprejela tudi vlada, je izgradnja proizvodnega logističnega centra ravni bila v
               območju tega letališča. Če letališče ne bo usposobljeno, potem bo ta logistični
               center tudi izgubil velik del možnosti za razvoj. Ker gre pa za zelo velik projekt,
               finančno zelo težek, največji projekt v regiji in ker se obeta več tisoč delovnih
               mest pa mislim, da status letališča ni nepomembno vprašanje in se bo okoli tega
               potrebno pogovoriti. Še posebej zato, ker so bile tudi v javnosti dane neke obljube,
               da se bo to tudi uredilo. Enako mislim tudi za portoroško letališče, ampak ker
               prihajam iz tistega konca in ker je to povezano z logističnim centrom me ta
               mariborski problem še bolj skrbi.</p>
            </sp>
            <sp xml:id="SDT4-OZP-Nujna-016-2006-10-18.sp23">

               <speaker>PREDSEDNIK FRANC KANGLER:</speaker>

               <p>Hvala. Če meni še dovolite, da se na to temo oglasim. Tudi sam sem popolnoma enakega
               mnenja, <stage type="mag"/> (nadaljevanje) vendar bi rad
               poudaril in mislim, da je še čas, da se tako vi spoštovani minister Božič kot tudi
               minister za notranje zadeve usedete za eno mizo in najdeta rezerve, glede na to, da
               je tudi del financiranja pristojnosti ministrstva za notranje zadeve kar se tiče
               zagotavljanja potreb po schengenski meji na tem letališču. Pred dnevi je bil tudi
               predsednik vlade v Mariboru, ki je javno podprl tudi ta projekt, ki mu govorimo, ki
               ni to ne hoški, ne mariborski, ampak slovenski kopenski logistični center brez
               zagotovitve, da bo na tem letališču zagotovljen schengenski prehod in schengenski
               standardi tega kopenskega logističnega centra ne bo zaživel. To se morate zavedati in
               vas vljudno prosim, da poskušate do samega odbora do petka, odbora za finance najti
               možne rešitve, da se zagotovijo najnujnejša sredstva, da se ti standardi na tem
               letališču zagotovijo. K besedi se je še prijavil član uprave Slovenskih železnic
               gospod Omerza. Prijavite se prosim.</p>
            </sp>
            <sp xml:id="SDT4-OZP-Nujna-016-2006-10-18.sp24">

               <speaker>GOSPOD OMERZA:</speaker>

               <p>Hvala za besedo gospod predsednik. Jaz bi rad vendarle povedal, da znotraj Holdinga
               Slovenskih železnic poteka razprava o novi organizaciji in da se bo to s tem gradivom
               in tudi s potekom razprave prihodnji teden seznanil tudi nadzorni svet Holdinga
               Slovenskih železnic.</p>
               <p>Drugo kar bi rad poudaril tudi znotraj Holdinga Slovenskih železnic smo izjemno
               zadovoljni, da smo našli dovolj moči, da je poroštveni zakon šel skozi vladno
               proceduro, vendar zadovoljni ne zaradi tega, da bi se sredstva prelivala, temveč
               zaradi tega, ker to ocenjujemo kot začetek nekega novega investicijskega cikla za
               železniško infrastrukturo, ki je dejansko zelo, zelo podhranjena tudi na segmentu
               tekočega vzdrževanja. Nas izjemno skrbi, kajti obseg sredstev za tekoče vzdrževanje
               smo usklajevali z agencijo za železniški promet na osnovi obsega, ki nam ga
               narekujejo predpisi iz področja zagotavljanja varnosti v železniškem prometu in ob
               upoštevanju normativov in cenikov za tekoče vzdrževanje oziroma za dela na tekočem
               vzdrževanju. Pa kljub temu ob tem proračunskem pomanjkanju denarja ugotavljamo, da
               nam za leto 2007 na tekočem vzdrževanju zmanjka nekaj nad 3 milijarde 800 ob tem, da
               upoštevamo, da se uporabnina v višini 2 milijardi 300 in nekaj prelije v železniško
               infrastrukturo in v letu 2008 cca 2 milijardi 900 in nekaj ob tem, da upoštevamo, da
               se uporabnina v višini 4 milijarde 900 prelije v železniško infrastrukturo. Jaz bi
               morda za primerjavo dal podatek, da evropske države za kilometer železniške proge in
               tekoče vzdrževanje porabijo v povprečju 64.500 evrov, v Sloveniji je ta številka
               37.700 evrov. Pa še morda nekaj kar so velike zadrege pa ne bi tu navajal posameznih
               artiklov, ampak samo enega, bakreni izdelki, ki jih uporabljamo za dela na železniški
               infrastrukturi so se v manj kot letu dni podražila za več kot 100%. Hvala lepa.</p>
            </sp>
            <sp xml:id="SDT4-OZP-Nujna-016-2006-10-18.sp25">

               <speaker>PREDSEDNIK FRANC KANGLER:</speaker>

               <p>Pa še povejte v kakšnih številkah stojite rdečih na današnji dan?</p>
            </sp>
            <sp xml:id="SDT4-OZP-Nujna-016-2006-10-18.sp26">

               <speaker>GOSPOD OMERZA:</speaker>

               <p>Tudi to poslovanje v obdobju od 2001 do 2008, v letu 2006 bo nadzorni svet
               obravnaval v prihodnjem tednu in mislim, da je ta številka približno 2 milijardi in
               pol.</p>
            </sp>
            <sp xml:id="SDT4-OZP-Nujna-016-2006-10-18.sp27">

               <speaker>PREDSEDNIK FRANC KANGLER:</speaker>

               <p>Hvala. Glede na to, da ste verjetno se vključi v razpravo na podlagi moje razprave,
               bi vam samo rad dodal en stavek. <stage type="mag"/>
               (nadaljevanje) Spoštovani gospod član uprave, tudi mene skrbi stanje na slovenskih
               železnicah, da še zmeraj v upravi in v vodstvu samo razpravljate kako se
               reorganizirati po takšnem času. To je zaskrbljujoče. Še kdo želi? Maria. Gospa
               Pozsonec, prijavite se.</p>
            </sp>
            <sp xml:id="SDT4-OZP-Nujna-016-2006-10-18.sp28">

               <speaker>MARIA POZSONEC:</speaker>

               <p>Oprostite, če ste govorili o tem. Mene zanima kako je z elektrifikacijo železnice do
               Hodoša, ali je možno kaj v tem letu ali nič?</p>
            </sp>
            <sp xml:id="SDT4-OZP-Nujna-016-2006-10-18.sp29">

               <speaker>PREDSEDNIK FRANC KANGLER:</speaker>

               <p>Da vas samo spomnim. Minister je v samem nastopu tudi to progo do Hodoša tudi podal
               podatke. Če želite, da vam še enkrat poda.</p>
            </sp>
            <sp xml:id="SDT4-OZP-Nujna-016-2006-10-18.sp30">

               <speaker>MARIA POZSONEC:</speaker>

               <p>Ne, hvala.</p>
            </sp>
            <sp xml:id="SDT4-OZP-Nujna-016-2006-10-18.sp31">

               <speaker>PREDSEDNIK FRANC KANGLER:</speaker>

               <p>V redu. Hvala. Še kdo? Potem mi dovolite, da zaključim razpravo kar se tiče
               proračuna za 2007 in 2008. Obveščam vas, da ste sedaj vložene amandmaje, ki se
               nanašajo na ministrstvo prejel na klop. Če me pozorno poslušate spoštovani kolegi.
               Glede na to, da rok za vlaganje amandmajev še teče, predlagam, da se odbor do
               vloženih amandmajev ne opredeljuje, da se samo z njimi seznanja glede na to, da nismo
               pristojno matično delovno telo, ampak smo zainteresirano delovno telo, ker o
               amandmajih se bo odločalo na odboru za finance. In glede na to, da imamo možnost kot
               odbor za promet sooblikovati kakšen amandma, sprašujem predlagatelje, če želijo v
               zvezi s tem podati kakšen predlog za amandma kot amandma odbora? V kolikor ne,
               zaključujem razpravo in bi prešel na sprejem sklepa. Odbor za promet se je seznanil s
               predlogom sprememb proračuna Republike Slovenije za leto 2007 v delu, ki se nanaša na
               proračunskega uporabnika 24 ministrstvo za promet.</p>
               <p>Kdo je za takšen predlog sklepa? Je kdo proti? (Nihče.)</p>
               <p>Soglasno je sprejet. S tem zaključujem to točko dnevnega reda.</p>
               <p>Glede na to, da smo razpravo združili tudi z obravnavo proračuna za 2008, predlagam
               sprejem naslednjega sklepa. Odbor za promet se je seznanil s predlogom proračuna
               Republike Slovenije za leto 2008 v delu, ki se nanaša na proračunskega uporabnika 24
               ministrstvo za promet.</p>
               <p>Kdo je za? Je kdo proti? (Nihče.)</p>
               <p>Predlog sklepa je sprejet.</p>
               <p>Vsem povabljenim k točki 1. in 2. se zahvaljujem.</p>
               <p>Prehajamo k <title>3. TOČKI DNEVNEGA REDA - OBRAVNAVA PREDLOGA ZAKONA O POROŠTVU
                  REPUBLIKE SLOVENIJE ZA OBVEZNOSTI JAVNE AGENCIJE ZA ŽELEZNIŠKI PROMET REPUBLIKE
                  SLOVENIJE IZ NASLOVA KREDITOV, NAJETIH ZA ZAGOTAVLJANJE LASTNE UDELEŽBE REPUBLIKE
                  SLOVENIJE V LETU 2006-2009 ZA PROJEKTE, KI SE IZVAJAJO V OKVIRU PROGRAMA
                  INVESTICIJ, SOFINANCIRANIH S SREDSTVI EU IN ZA FINANCIRANJE DOMAČIH PROJEKTOV, KI
                  JIH JE TREBA IZVAJATI ZARADI ZAGOTAVLJANJA VARNOSTI V ŽELEZNIŠKEM PROMETU EPA 1111-IV,</title>
               </p>
               <p>ki ga je v obravnavo državnemu zboru Republike Slovenije po nujnem postopku
               predložila vlada. Kolegij predsednika državnega zbora je na 74. seji 13.10. sprejel
               odločitev, da se predlog obravnava po nujnem postopku. K tej točki smo vabili
               predstavnike ministrstva za promet, ministrstva za finance, predstavnike javne
               agencije za železniški promet in predstavnika Holdinga Slovenskih železnic. K
               predloženem zakonu ste prejeli pismeno mnenje tudi zakonodajno-pravne službe. V
               skladu s prvim odstavkom 144. člena poslovnika pričenjamo drugo obravnavo predloga
               zakona, v kateri bomo opravili razpravo in glasovanje o posameznih členih predloga
               zakona. Želi predstavnik predlagatelja zakona, minister mag. Božič besedo?</p>
            </sp>
            <sp xml:id="SDT4-OZP-Nujna-016-2006-10-18.sp32">

               <speaker>MAG. JANEZ BOŽIČ:</speaker>

               <p>Hvala lepa za besedo gospod predsednik. Dovolite mi, da na kratko predstavim, kaj je
               namen predmetnega poroštvenega zakona. Je zagotovitev manjkajočih 99,692 milijarde
               tolarjev sredstev za obdobje 2006 do 2009 od tega zagotovitev lastne udeležbe pri
               evropskih projektih 72,097 milijarde tolarjev, potem izvedba prioritetnih projektov
               na petem in desetem koridorju 22,794 milijarde tolarjev, <stage type="mag"/>(nadaljevanje) izvedba drugih domačih projektov, ki so nujni in jih ne
               financira Evropska unija, gre za dobre 4 milijarde tolarjev in pa sanacija izrednih
               dogodkov, ki so se zgodili v letih 2003, 2004in 2005. Gre za cca. 800 milijonov
               tolarjev sredstev. Bistveni del programa, katerega izvedba omogoča ta zakon, je vezan
               na izpolnjevanje mednarodnih obveznosti države in na uporabo sredstev evropskih
               skladov Phare, kohezija, TNT, Interreg. Z zagotovitvijo lastne udeležbe pri
               sofinanciranju skupnih evropskih projektov na javni železniški infrastrukturi bomo
               dosegli tudi naslednje cilji, dovolite mi, da jih naštejem; z modernizacijo obstoječe
               proge Divača-Koper bomo povečali sedanjo propustnost proge za 53% in zmogljivost za
               76%, s pripravo investicijske in projektne dokumentacije ter odkupi zemljišč za
               gradnjo nove proge Divača-Koper bodo zagotovljeni pogoji za pridobitev gradbenega
               dovoljena in gradnjo nove proge, z uvedbo sistema RETMS in ETCS bo zagotovljeno
               unificiran prenos signalno varnostnih zahtev strojevodij lokomotiv, ki bodo
               opremljene z RETMS napravo, potem povečanje hitrosti do 160 km/uro na progi
               Ljubljana-Maribor, z elektrifikacijo in rekonstrukcijo proge Pragersko-Hodoš bo
               dosežena ciljna hitrost do 160 km/uro, dopustna obremenitev v kategoriji D4, ter
               povečanje propustne in prevozne sposobnosti proge. Z uvedbo daljinskega upravljanja
               sistema stabilnih naprav električne vleke, bo dosežena večja stopnja varnosti,
               zagotovljena bo interoperabilnost in povečanja razpoložljivost celotnega omrežja
               javne železniške infrastrukture. Posodobitev signalov in varnosti in teh naprav na
               petem koridorju, gre na odseku proge Divača-Koper in Pragersko-Ormož, bo zagotovila
               večjo varnost prometa, zmanjšala stroške vodenja prometa in vzdrževanja, ter
               prilagodila opremo evropskim zahtevam. Z uvedbo sistema GSMR bo dosežena unifikacija
               radijskih zvez v skladu z zahtevami Evropske unije po interoperabilnosti sistema.
               Potem določena bo optimalna lokacija železniške povezave med Trsom in Divačo, gre za
               sofinanciranje projekta Interreg III A, potem izdelane bodo strokovne podlage za
               trženje prostih prostorskih kapacitet na železniških postajah in izveden bo tudi
               pilotski projekt Revita Interreg III B. Torej drugi del programa, pa se nanaša na
               izvedbo domačih projektov, pripravo dokumentacije za predlagane in nove projekte,
               torej, tudi oddajo del, začetek ali zaključek gradenj, obnov in nadgradenj ter
               sanacija izrednih dogodkov iz leta 2003, 2004 in 2005.</p>
               <p>Za izvedbo domačih projektov, ki so predlagani za financiranje s poroštvenim zakonom
               bomo v obdobju do konca leta 2009 dosegli naslednje cilje - zagotovitev dopustne
               obremenitve v kategoriji najmanj D4 na petem in desetem koridorju. Gre za sanacijo
               podpornih zidov Rimske Toplice, sanacije mostu Medno, sanacija mostu čez Dravo,
               povečanje stopnje varnosti nivojskih prehodih ceste čez železniško progo za
               avtomatizacijo, ukinitvijo in obnovo nivojskih prehodov v letih 2006 in 2007 bo
               urejenih 41 nivojskih prehodov, do konca leta 2009 predvidoma še nadaljnjih 53, potem
               izboljšanje varnosti za udeležence v prometu na doslej nevarnih mestih, odprava
               pomanjkljivosti po odločbah našega prometnega inšpektorata, zagotovitev varnega
               vstopanja in izstopanja potnikov na prometnih mestih, gre za izgradnjo postajališč,
               peronov, zmanjšanje negativnih vplivov na okolje, zaradi izvajanja prometa skozi
               reševanje izdanih odločb MOP-a, inšpektorata za okolje, vezanih na izvajanje zakona o
               varstvu okolja. Gre za aktivne in pasivne protihrupne ukrepe. Potem izdelavo
               strateških kart hrupa z namenom o določitvi obremenjenosti območij, zaradi izvajanja
               železniškega prometa. To je obvezno poročilo za Bruselj. Potem odprava počasnih
               voženj za obnovo dotrajanih odsekov železniških prog in postajnih tirov, gre tudi za
               remont proge Košana-Gornje Ležeče, remont kretnic in tirov na postaji Maribor. Potem
               pravočasna priprava projektne in tehnične dokumentacije ter investicijske
               dokumentacije za nove projekte. In izdelava študij investicijske in projektne
               dokumentacije, ki je potrebna za .../Nerazumljivo./... projektov za sofinanciranje iz
               evropskih skladov.</p>
               <p>Cilji, ki jih bomo dosegli z izvedbo predvidenih projektov, dobili ste jih v prilogi
               številka 1, dejansko pomenijo izpolnitev zahtev Evropske unije, po interoperabilnosti
               opremi z evropskim sistemom in zagotovitev nujnih, varnostnih in ekoloških zahtev v
               skladu z domačo <stage type="mag"/>(nadaljevanje) zakonodajo.
               Mislim, da je iz preglednice nazorno prikazano, kakšna je skupna vrednost projektov,
               kakšna so sredstva Evropske unije, kakšna so manjkajoča sredstva na projektih v letih
               2006 in 2009, predvidena dinamika v 2006, 2007, 2008 in 2009. Hvala lepa za
               pozornost.</p>
            </sp>
            <sp xml:id="SDT4-OZP-Nujna-016-2006-10-18.sp33">

               <speaker>PREDSEDNIK FRANC KANGLER:</speaker>

               <p>Hvala. Želi besedo predstavnik ministrstva za finance? Na mizo ste tudi prejeli
               oblikovana dva amandmaja kot amandma za odbor. Prosim, da jih skozi razpravo tudi
               preberete in jih sooblikujete. Sedaj pa bi, še vi predstavnik agencije za železniški
               promet, besedo. Ne želi. Dajem besedo tudi predstavnici za zakonodajno-pravno službo,
               gospe Ogrinčevi.</p>
            </sp>
            <sp xml:id="SDT4-OZP-Nujna-016-2006-10-18.sp34">

               <speaker>HELENA ALENKA OGRINC:</speaker>

               <p>Hvala za besedo, gospod predsednik. V našem mnenju smo izpostavili pri predlaganem
               zakonu predvsem vprašanje glede osnovnih dokumentov, ki so po veljavni ureditvi
               oziroma s katerimi se po veljavni ureditvi določa razvoj in pa vzdrževanje javne
               železniške infrastrukture.</p>
               <p>Torej vprašanje .../Nerazumljivo./... predlaganega zakona do nacionalnega programa
               in pa letnih načrtov, ki jih na tem področju sprejema vlada. Torej, tega odnosa v
               predstavitvi tega odnosa ne zasledimo v predlaganem zakonu. Namreč z nacionalnim
               programom, naj bi se določile tudi prioritete, nacionalni program mora pa vedeti na
               kakšen način se te prioritete določijo in izvedbo tega mora zagotoviti vlada s
               sprejetjem skozi letne načrte razvoja in pa vzdrževanja te infrastrukture. Torej, kot
               sem rekla, tega ne zasledimo v predlaganem gradivu. Ob tem se nam postavlja vprašanje
               pri opredelitvi prioritet in načina financiranja prioritetnih projektov v odnosu na
               vlogo javne agencije. Pri tem izhajamo iz veljavne ureditve, iz določba zakona o
               zakonu železniškem promet, izrecno iz njegovih določb 13. člena, ki govori o
               nacionalnem programu in letnih načrtih, iz določb 21a. člena, ki določa pristojnosti
               javne agencije vključno z zagotavljanjem potrebnih sredstev za njeno delovanje in pa
               iz 22. člena zakona v železniškem prometu, ki posebej ureja vprašanja načina
               zagotavljanja sredstev za vzdrževanje javne železniške infrastrukture in posebej
               ureja način zagotavljanja sredstev za razvoj. Torej, upoštevanje teh podlag, torej,
               tako kot mi beremo predlog zakona, torej tukaj ni razvidno.</p>
               <p>Glede na predlagane rešitve, v samem besedilu zakona, glede na osnove, kot sem jih
               povedala, menimo, da bi bilo potrebno v 1. členu jasneje razlikovati namen
               zadolževanja javne agencije in sicer tukaj imamo, tako je razumeti, dva namena
               zadolževanja in besedilo bi bilo potrebno izčistiti, tako da prideta prav ta dva
               različna namena zadolževanja do izraza. Eno je vprašanje zagotavljanja sredstev
               Republike Slovenije, lastnih sredstev za financiranje projektov, ki se sofinancirajo
               iz sredstev sklada Evropske unije, drugi namen pa je zagotavljanje sredstev za prej
               ali slej(?), če upoštevamo vse, kar je navedeno v prilogah, za razvoj in pa
               vzdrževanje javne železniške infrastrukture, vse pa z enim ciljem, da se zagotovi
                  <stage type="mag"/>(nadaljevanje) boljša varnost na tej
               infrastrukturi. Tako da menimo, da bi bilo potrebno v tem smislu besedilo 1. člen
               preoblikovali in izčistiti ta dva namena. Poleg tega v 1. členu bi bilo potrebno
               zagotoviti skladnost teh prioritet s temeljnimi dokumenti kot sem jih navedla torej z
               nacionalnem programom in pa letnimi načrti gradnje in vzdrževanja infrastrukture v
               odnosu na prilogo oziroma na prioritetne projekte, ki so v prilogi navedeni.</p>
               <p>Nadalje pa se ob predvidenem zadolževanju v obdobju 2006 in 2009 postavlja vprašanje
               namena rešitve v četrtem odstavku tega člena, kjer je predvideno, da se prioritetno
               porabijo sredstva, ki bodo zagotovljena z zadolžitvijo, kot jo predvideva prvi
               odstavek, da bodo ta sredstva namenjena za izpolnitev obveznosti agencije iz
               likvidnostnega zadolževanja pri enotnem zakladniškem računu države. Menimo, da bi
               bilo potrebno, v kolikor je ali bo to zadolževanje služilo pravzaprav tistim namenom
               kot so opredeljeni v prvem odstavku tega člena, da bi bilo to potrebno vendarle tukaj
               na tem mestu zapisati oziroma določiti tudi višino teh sredstev ravno, zaradi
               potrebne zagotovitve preglednosti. V kakšni višini se bodo sredstva zagotavlja na tak
               način in porabljala v tem predvidenem obdobju. Tako da, v tej smeri bi bilo potrebno
               ta odstavek dopolniti.</p>
               <p>Glede petega odstavka tega člena smo v našem mnenju izpostavili potrebno po nekem
               redakcijskem popravku tako, da seveda se, da naj bi se iskalo soglasje vlade k
               posamezni zadolžitvi torej k posameznemu kreditu javne agencije, vendar pa v teku
               razprave kot je tekla v teku današnje seje med kolegi iz financ pa menimo, da je
               treba vendarle to rešitev oceniti v odnosu na 7. člen tega zakona, ki govori o tem,
               da je pravzaprav ministrstvo za finance tisto, ki bo poskrbelo za to, da se ta zakon
               izvaja tako kot je sicer koncipiran v preostalih določbah zakona, se pravi, da
               ministrstvo za finance skrbi za njegovo izvajanje. Ministrstvo za finance je namreč
               tisto oziroma minister je tisti, ki bo tudi sklepal poroštvene pogodbe v skladu s tem
               zakonom, to se pravi, da je predhodno potrebno nedvomno preveriti ali so kreditne
               pogodbe, predlogi kreditnih pogodb skladni s predvidenim zadolževanjem po vseh
               podlagah tako kot jih zakon določa in seveda temu, potem sledi tudi poroštvena
               pogodba in zato se postavlja vprašanja ali je sploh potrebna ta rešitev petega
               odstavka. V kolikor predlagatelj meni, da ostane, potem se opravi redakcijska
               izboljšava.</p>
               <p>Kot sem že omenila, da se pri predlaganem zakonu pa pojavlja tudi vprašanje vloge
               javne agencije tako pri načrtovanju predvidene zadolžitve kot tudi sami realizaciji.
               Namreč, v 6. členu imamo povedano, imamo predvideno, da v kolikor bo morala država
               izpolniti svojo poroštveno obveznost po tem zakonu, da pridobi pravico do
               regresiranja v višini izplačanih sredstev. Namreč, če upoštevamo s kakšnimi sredstvi
               javna agencija posluje, tu določa 21a. člen zakona o železniškem prometu kot sem že
               omenila se postavlja vprašanje vira sredstev za izpolnjevanje teh obveznosti. Tega
               predlagatelj ne pojasni in tukaj je vprašanje ali je javna agencija možna vračati ta
               sredstva <stage type="mag"/>(nadaljevanje) v državni proračun?
               Končno pa je treba, vendarle upoštevati, da je javna železniška infrastruktura
               grajena javno dobro v lasti države. Primarna naloga za zagotavljanje sredstev tako za
               razvoj kot tudi za vzdrževanje primerna naloga za zagotavljanje teh sredstev je
               seveda na strani države tega predlagatelj iz nikakršnega vidika v predlaganem zakonu
               ni osvetlil in menim, da je to potrebno storiti. Hvala.</p>
            </sp>
            <sp xml:id="SDT4-OZP-Nujna-016-2006-10-18.sp35">

               <speaker>PREDSEDNIK FRANC KANGLER:</speaker>

               <p>Hvala lepa. Prehajamo na razpravo in glasovanje o posameznih členih predloženega
               zakona in o morebitnih amandmajih. Kot smo seznanjeni imamo dva amandmaja kot
               amandmaja odbora, to je amandma k naslovu predloga zakona. Predlagam, da odbor po
               opravljeni razpravi naprej glasuje o morebitnih amandmajih in po končanem glasovanju
               po skladu s tretjo alinejo 128. člena glasujemo o vseh členih skupaj.</p>
               <p>Kdo je za tak predlog? (10 članov.) Kdo je proti? (Nihče.)</p>
               <p>Odpiram razpravo k 1. členu zakona. Imamo predlog amandmaja kot amandma odbora. Želi
               kdo besedo? Srečko Hvauc.</p>
            </sp>
            <sp xml:id="SDT4-OZP-Nujna-016-2006-10-18.sp36">

               <speaker>SREČKO HVAUC:</speaker>

               <p>Hvala. Jaz bi mogoče združil razpravo v celoti. Gre za kratek zakon, ki pa je zelo
               pomembno za železniški sistem. Jaz pozdravljam tako odločitev vlade, gre za odločen
               korak k posodobitvi železniške infrastrukture. Žal trenutno drugih virov ni na
               razpolago, bo pa potrebno te kredite tudi nekoč vrniti, to se moramo zavedati. Jaz bi
               želel direktorju agencije postaviti vprašanje in sicer, koliko je že dosedaj bilo
               najetih kreditov za investicije in za tudi vzdrževanje železniške infrastrukture?</p>
               <p>Bi pa, potem ob tem, če že imam besedo povedal še nekaj. Premalo je, če bomo samo
               vlagali v infrastrukturo, zato ker, če naš prevoznik ne bo posloval uspešno potem
               bodo v kratkem po slovenskih posodobljenih tirih, ki jih bomo drago plačali vozili
               tuji prevozniki, ko smo stopili v EU vemo, da so se pravila bistveno spremenila in
               naši tiri so praktično že odprti za tujo konkurenco in mene je možno strah, da
               prevoznik enostavno ni usposobljen za to konkurenco, ki prihaja, ki se je že najavila
               in bo treba na tem področju nekaj narediti.</p>
               <p>S tem seveda tudi apeliram na poslovodstvo slovenskih železnic, da začne s poslovno
               sanacijo tega sistema pa se mogoče manj ukvarjajo s kakšnimi drugimi problemi kot so
               v pripravi zakonov in podobne zadeve. Žal, tudi jaz moram ugotavljati, da je
               poslovodstvo kolektivno in bi bilo potrebno razmisliti tudi o participaciji pri
               rezultatih takšnih kot pač so. Gre za zelo velik sistem vemo, da tukaj gre za ene 10
               tisoč delovnih mest, finančno zelo težek ali pa zahteven sistem pa si jih mi več ne
               moremo privoščiti, da bi sistem funkcioniral tako naprej.</p>
               <p>Jaz bi opozoril še na to, da je bil sistem še ne tako daleč nazaj poslovno in
               kadrovsko formalno saniran, da je država precej sredstev namenila za to sanacijo in
               da po novih oziroma po novih pravilih, evropskih pravilih pomoč domačemu prevozniku
               več ni dovoljenja. To moramo imeti v vidu, se pravi, država več ne sme posegati
                  <stage type="mag"/> (nadaljevanje): ali pa postavljati
               domačega prevoznika v bolj ugoden položaj zato, ker bomo hitro dobili kritiko iz
               Bruslja. Zato, jaz mislim, da je skrajni čas, da na tem področju tudi nekaj
               konkretnega naredimo. Hvala.</p>
            </sp>
            <sp xml:id="SDT4-OZP-Nujna-016-2006-10-18.sp37">

               <speaker>PREDSEDNIK FRANC KANGLER:</speaker>

               <p>Hvala. Geza Džuban.</p>
            </sp>
            <sp xml:id="SDT4-OZP-Nujna-016-2006-10-18.sp38">

               <speaker>GEZA DŽUBAN:</speaker>

               <p>Hvala lepa, gospod predsednik. Mi smo dobili tukaj dokaj obširno poročilo
               zakonodajne službe oziroma pripombe na ta zakon o poroštvu. Pred seboj pa imamo
               praktično dva amandmaja, za katera je rečeno, da je v naslovu usklajen z zakonodajno
               službo. Tri amandmaje. 6. člen naj bi se črtal na osnovi priporočila zakonodajne
               službe. Slišali smo pa tudi pripombe že na ta 1. člen, amandma k 1. členu. In mislim,
               da če bomo samo to sprejeli na tak način, da lahko ostane ta zakon dokaj pomanjkljiv
               in z ozirom na to, ker gre za 100 milijard, zadeva ni enostavna, in da bi morda
               kazalo slišati razložitev zakaj toliko skromno amandmiranje na toliko pripombe
               zakonodajne službe.</p>
            </sp>
            <sp xml:id="SDT4-OZP-Nujna-016-2006-10-18.sp39">

               <speaker>PREDSEDNIK FRANC KANGLER:</speaker>

               <p>Hvala, Geza. Moram te seznaniti, da je ta amandma usklajen z zakonodajno-pravno
               službo tako prvi kot tudi k 6. členu in k naslovu, da so upoštevane v tem amandmaju
               vse tiste pripombe in mislim, da so skupaj s službami ministrstva za promet in
               zakonodajno-pravno službo ta amandma pripravili. V tem amandmaju pri 1. členu pa vas
               moram seznaniti, da bi dal popravek predzadnjemu odstavku, ko imate na koncu tretjega
               odstavka, se črta pika in doda besedilo v tretjem odstavku se za besedo "obsega" doda
               besedilo, bi sledilo v besedilu. V tretjem odstavku se za besedo "obsega" doda
               besedilo pa naprej skladno z nacionalnim programom in letnimi načrti gradnje,
               modernizacije in vzdrževanje javne železniške infrastrukture. Še kdo žel? Želi gospod
               Satler dati odgovor?</p>
            </sp>
            <sp xml:id="SDT4-OZP-Nujna-016-2006-10-18.sp40">

               <speaker>GOSPOD SATLER:</speaker>

               <p>Torej agencija za železniški promet je v letih 2003 do 2006 najela skupno kredite v
               višini 26,9 milijard, od tega je bilo v letih 2003 in 2004 namenjenih 8 milijard za
               financiranje, zagotavljanje financiranja javnih gospodarskih služb, preostanek, se
               pravi 18,8 milijard pa za izvajanje investicij.</p>
            </sp>
            <sp xml:id="SDT4-OZP-Nujna-016-2006-10-18.sp41">

               <speaker>PREDSEDNIK FRANC KANGLER:</speaker>

               <p>Hvala. Ugotavljam, da ni več razpravljavcev. Zaključujem razpravo in dajem predlog
               amandmaja kot amandma odbora k 1. členu na glasovanje.</p>
               <p>Kdo je za? (7 članov.) Je kdo proti? (Nihče.)</p>
               <p>Ugotavljam, da je amandma bil sprejet.</p>
               <p>Dajem amandma k 6. členu v razpravo. Člen se črta. Zaključujem razpravo in dajem ta
               amandma na glasovanje.</p>
               <p>Kdo je za? (7 članov.) Je kdo proti? (nihče.)</p>
               <p>Ugotavljam, da je amandma sprejet.</p>
               <p>Prehajamo k amandmaju k naslovu predloga zakona, kot ste ga prejeli. Želi kdo
               besedo? Zaključujem razpravo in dajem ta amandma k naslovu predloga zakona na
               glasovanje.</p>
               <p>Kdo je za? (8 članov.) Je kdo proti? (nihče.)</p>
               <p>Ugotavljam, da je amandma sprejet.</p>
               <p>V skladu s prej sprejeto odločitvijo prehajam na razpravo in glasovanje o vseh
               členih skupaj. Želi kdo razpravljati? (ne želi.) Zaključujem razpravo in prehajamo na
               glasovanje o vseh členih skupaj.</p>
               <p>Kdo je za? (7 članov.) Je kdo proti? (Nihče.)</p>
               <p>Ugotavljam, da so členi zakona sprejeti. S tem je zaključena tudi druga obravnava
               predloga zakona o poroštvu Republike Slovenije za obveznosti javne agencije za
               železniški promet Republike Slovenije iz naslova kreditov najetih za zagotavljanje
               lastne udeležbe Republike Slovenije v letu 2006 do 2009 za projekte, ki se izvajajo v
               okviru programa investicij sofinanciranih s sredstvi Evropske unije in za
               financiranje domačih prejemkov, ki jih je treba izvajati zaradi zagotavljanja
               varnosti v železniškem prometu. Vsi sprejeti amandmaji se vključijo v dopolnjen
               predlog zakona, ki bo sestavni del poročila odbora.</p>
               <p>Za poročevalca predlagam Srečka Hvauca. Se strinjate? Hvala. S tem zaključujem to
               točko dnevnega reda in 16. nujno sejo odbora za promet in se vam iskreno zahvaljujem.</p>
               <p>(Seja je bila končana 18. oktobra 2006 ob 18.47 uri.)</p>
            </sp>
         </div>
      </body>
   </text>
</TEI>

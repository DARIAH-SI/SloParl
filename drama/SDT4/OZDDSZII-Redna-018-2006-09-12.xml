<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT4-OZDDSZII-Redna-018-2006-09-12">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za delo družino socialne zadeve in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">624310914767825BC12571D8003026B4</idno>
               <idno type="custom" subtype="day">2AF2F17BD6646A37C12571E8002F5F95</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=2AF2F17BD6646A37C12571E8002F5F95</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZDDSZII-Redna-018-2006-09-12.OZDDSZII" n="018">
               <name>Redna</name>
               <date when="2006-09-12"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZDDSZII-Redna-018-2006-09-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZDDSZII-Redna-018-2006-09-12.OZDDSZII">
                        <orgName key="OZDDSZII">Odbor za delo družino socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA DELO, DRUŽINO, SOCIALNE ZADEVE IN INVALIDE</stage>
            <stage type="session">18. seja</stage>
            <stage type="date">(12. september 2006)</stage>
            <stage type="chairman">Sejo je vodil Stanislav Brenčič, predsednik odbora.</stage>
            <stage type="time">Seja se je pričela ob 14.04 uri. </stage>


            <sp xml:id="SDT4-OZDDSZII-Redna-018-2006-09-12.sp1">

               <speaker>PREDSEDNIK STANISLAV BRENČIČ:</speaker>

               <p>Spoštovane kolegice in kolegi, člani odbora za delo, družino, socialne zadeve in
               invalide, lepo vas pozdravljam! Pozdravljam vas na prvi naši seji po daljših
               počitnicah in vam hkrati želim prijetno in uspešno delo v drugi polovici našega
               delovnega ali poslovnega leta. Prav tako lepo pozdravljam vse vas, cenjene goste,
               predstavnike vlade, predstavnike medijev, in vam želim dobro počutje in delovno
               vzdušje na današnji, 18. seji, ki jo pričenjam.</p>
               <p>Obveščam vas, da je za današnjo sejo opravičen naš podpredsednik, gospod Matjaž Han,
               ki ga bo nadomeščal kolega Samo Bevk - dobrodošli! Drugih opravičil nisem prejel in
               tudi ne drugih obvestil o nadomestnih članih odbora.</p>
               <p>V skladu s poslovniškim rokom tudi nisem prejel kakšnih dodatnih zahtev po vprašanju
               dnevnega reda, zato bomo današnjo 18. redno sejo opravili tako, kot sledi iz
               sklica.</p>
               <p>Obveščam vas, da so na današnjo sejo vabljeni k 1. točki predstavniki predlagateljev
               zakona z gospodom mag. Francem Žnidaršičem na čelu, ministrstvo za delo, ministrstvo
               za zdravje, ministrstvo za gospodarstvo, inštitut za varovanje zdravja, institut za
               medicino dela, prometa in športa pri kliničnem centru, sindikat azbestnih bolnikov,
               zveza SAPS, društvo obolelih zaradi azbesta, gospodarska zbornica, obrtna zbornica,
               Pletilnica Sodražica, Donit Medvode, Salonit Anhovo in Slovenske železnice. K 2.
               točki smo povabili ministrstvo za delo, družino in socialne zadeve, inšpektorat
               Republike Slovenije za delo, k 3. točki pa fundacijo za financiranje invalidskih in
               humanitarnih organizacij in ministrstvo za delo.</p>
               <p>Kot sledi iz sklica, imamo pod 1. točko obravnavo predloga zakona o spremembah in
               dopolnitvah zakona o odpravljanju posledic dela z azbestom, skrajšani postopek, pod
               2. točko imamo poročilo o delu inšpektorata Republike Slovenije za delo za lansko
               leto, se pravi, za leto 2005, in pod 3. točko imamo poročilo o delu in finančnem
               poslovanju fundacije za financiranje invalidskih in humanitarnih organizacij
               Republike Slovenije za leto 2005. In imamo še točko razno, če bomo pod to točko
               potrebovali določene razjasnitve vprašanj ali drugih pobud.</p>
               <p>Prehajamo na <title>1. TOČKO DNEVNEGA REDA - DRUGA OBRAVNAVA PREDLOGA ZAKONA O
                  SPREMEMBAH IN DOPOLNITVAH ZAKONA O ODPRAVLJANJU POSLEDIC DELA Z AZBESTOM, </title>ki
               ga predlaga skupina poslancev.</p>
               <p>Zakon je objavljen v Poročevalcu št. 74/2006. Mnenje zakonodajno-pravne službe je
               predloženo. Prejeli pa smo, kar nam služi kot dodatno pomoč pri delu odbora, še
               sledeče gradivo: mnenje vlade Republike Slovenije smo dobili pred kratkim, pripombe
               SAPS, pripombe SAPS občine Sodražica in Trebnje, pripombe gospodarske zbornice,
               pripombe inštituta za medicino dela, prometa in športa pri kliničnem centru in danes
               tudi še mnenje državnega sveta in pripombe ministrstva za gospodarstvo, ki je tudi
               vabljeno na današnjo sejo.</p>
               <p>Preden predam besedo za dodatno obrazložitev predloga zakona predlagateljem, imam
               najprej sam proceduralni predlog. Glede na to, da smo sicer nekoliko pozno dobili
               gradivo, ki je pomembno za današnjo obravnavo, tako s strani vlade, se pravi, mnenje
               vlade do tega zakona, in tudi zelo pomembno gradivo glede na svojo vsebino s strani
                  <stage type="mag"/>(Nadaljevanje) inštituta za medicino dela,
               prometa in športa pri kliničnem centru v Ljubljani. Danes smo celo dobili še pripombe
               ministrstva za gospodarstvo. Iz teh pripomb pa izhaja, da bo v praksi uporabe te
               novele prihajalo do, tako kot lahko sam ugotavlja tisti, ki je te pripombe dobro
               proučil, lahko do zelo resnih težav pri izvajanju. In lahko se zgodi, da bodo
               številni upravičenci, ki od tega zakona veliko pričakujejo, ne glede na to, da
               nekoliko stopa ta novela izven osnovnega koncepta, lahko tudi razočarani. Iz mnenja
               vlade kot tudi iz strokovnega mnenja inštituta za medicino dela, prometa in športa
               izhaja, da bi bilo treba posamezne dele zakona, vključno z uvodom in posameznimi
               določbami v členu, nekoliko dodelati, če želimo dobro popotnico in dober namen z
               zakonom. Ker do danes, ko je začela obravnava, nismo prejeli kakršnihkoli amandmajev
               s takšno materijo poklicnih predlagateljev, niti nimamo delovnega gradiva, na podlagi
               katerega bi lahko odbor sprejemal svoje amandmaje, predlagam v dober namen zakona, ne
               glede na to, da je tudi volilni čas, pa da je v posameznem okolju kdo pričakoval
               kakšne dodatne glasove na podlagi tega zakona, je za dobro tega zakona in tistih, ki
               jim je zakon namenjen, smiselno si vzeti nekaj časa in dati možnost predlagatelju, da
               skupaj z vlado, s pomočjo vlade in tudi tistih, ki so pripombe dali na strani
               inštituta, pripravijo ustrezne spremembe.</p>
               <p>Zato predlagam, da v skladu s 74. členom poslovnika obravnavo in sprejem tega zakona
               oziroma pripravo tega zakona za plenarno odločanje preložimo na eno prihodnjih sej.
               To je proceduralni predlog. Potem bom pa predlagal tudi še dodaten sklep, ki se
               glasi: Odbor za delo, družino, socialne zadeve in invalide predlaga, da predlagatelj
               na podlagi tehtnih pripomb na posamezne dele predloga zakona, ki izhajajo iz mnenja
               vlade Republike Slovenije in strokovnega mnenja inštituta za medicino dela, prometa
               in športa pri kliničnem centru Ljubljana, v sodelovanju z vlado Republike Slovenije
               pripravi ustrezne spremembe predloga zakona, ki jih bo odbor obravnaval v nadaljnji
               obravnavi predloga zakona.</p>
               <p>To je proceduralni sklep, ki ga dajem v razpravo. Gospod Samo, izvolite.</p>
            </sp>
            <sp xml:id="SDT4-OZDDSZII-Redna-018-2006-09-12.sp2">

               <speaker>SAMO BEVK:</speaker>

               <p>Hvala lepa, gospod predsednik. Preden smo začeli to sejo, sem stopil do vas in rekel,
               da imam proceduralni predlog, in potem ste sami povedali, da imate tudi vi
               proceduralni predlog. Moje mnenje je oziroma mnenje v poslanski skupini - po seji sem
               se posvetoval z vodjem poslanske skupine -, da bi šli v tej smeri, kot pravite,
               vendar mogoče iz drugih izhodišč.</p>
               <p>Mislim, da danes ni pravi čas za razpravo o tem zakonu. In se mi zdi, da če bi
               sledili mnenju vlade, da bi ta zakon zelo rokohitrsko zavrnili. Kolega Žnidaršič in
               sopodpisniki tega zakona so zakon v državnozborsko proceduro poslali že aprila. Potem
               jim ga je predsednik državnega zbora zavrnil, ker pač ni bil povsem po poslovniku
               napisan. Besedilo je bilo potem s strani predlagateljev dopolnjeno in v juniju je že
               zakon bil na voljo v omrežju našega državnega zbora in ga je lahko videla vlada, vsi
               poslanci in poslanke, zainteresirana strokovna javnost in tako dalje. In, glejte, od
               junija smo morali čakati, da je vlada šele v začetku septembra napisala mnenje k temu
               zakonu, ki so ga sopodpisali koalicijski poslanci. Več kot štiri ali pet mesecev je
               rabila, da je napisala dve strani in pol in tako rekoč raztrgala ta zakon oziroma
               povedala cel kup pripomb, kako bi vlada to uredila. Če bi vlada imela dobre namene,
               bi ob svojem mnenju lahko pripravila tudi amandmaje že za to sejo, ne pa da pravi,
               "vlada meni, da <stage type="mag"/>(Nadaljevanje) je treba
               besedilo predlaganega zakona spremeniti tako, da bo natančno opredelil" in tako
               dalje. Potem, "zakon mora v skladu z načelom legalitete predvideti vodenje določenega
               registra" in tako dalje. Potem, "vlada meni, da bi bilo morda smiselno rešiti v
               predlogu izpostavljeno problematiko tako in tako". Če bi bila vlada dobronamerna do
               tega zakona, bi napisala amandmaje, jih predhodno uskladila v koaliciji in bi prišla
               danes z izdelanim predlogom amandmajev in potem tudi končnega besedila. Opredelila bi
               se lahko tudi do amandmajev poslanskega kluba Liberalne demokracije in poslanske
               skupine Socialnih demokratov, kajti mi smo na vrsto členov v tem zakonu predlagali
               svoje amandmaje. Vlada se seveda ni opredelila do teh amandmajev, razen kar bi
               eventualno danes gospod Štrovs povedal najbrž v svojem imenu.</p>
               <p>Tako da menim, da ni pravi čas za obravnavo oziroma da je vlada zamudila priložnost,
               ki jo je imela, da bi se dobronamerno obnašala do tega predloga zakona. Poleg tega
               smo danes mizo dobili tudi mnenje kliničnega inštituta za medicino dela, prometa in
               športa, ki odpira celo vrsto strokovnih vprašanj v tem predlogu. Zato bi bilo res
               dobro, da se stvar premisli. Poleg tega smo v poslanski skupini Socialnih demokratov
               že ob sprejemu prejšnjega zakona izjavili, da je treba ta zakon dopolniti, ga
               uskladiti s socialnimi partnerji, predvsem pa z medicinsko stroko. To sem v imenu
               poslanske skupine Socialnih demokratov dejal in zapisal že konec marca letošnjega
               leta. Pravzaprav smo to vsebino, ki je danes na dnevnem redu, že trikrat preigrali v
               državnem zboru. Žal je vladna koalicija vedno zavrnila vse te naše predloge,
               amandmaje, in prav bi bilo, da si v koaliciji, predvsem pa v vladi vzamejo še nekaj
               časa za razmislek in da se sedaj na septembrski seji ne obravnava tako
               nepripravljenega predloga zakona. Predlagam, da se ta zakon prenese na oktobrsko sejo
               državnega zbora in se ga takrat tudi dovolj dobro pripravi, da bomo v korist vseh,
               predvsem pa obolelih zaradi azbestnih bolezni ta zakon končno sprejeli in ga dali z
               dnevnega reda državnega zbora, tako da bomo zadovoljni poslanke in poslanci, okolja,
               ki so prizadeta zaradi azbesta, lokalne skupnosti, zaposleni, tovarne in tako dalje.</p>
               <p>Torej, moj proceduralni predlog bi bil, da prekinemo to točko dnevnega reda...</p>
            </sp>
            <sp xml:id="SDT4-OZDDSZII-Redna-018-2006-09-12.sp3">

               <speaker>PREDSEDNIK STANISLAV BRENČIČ:</speaker>

               <p>Ne, gospod Bevk...</p>
            </sp>
            <sp xml:id="SDT4-OZDDSZII-Redna-018-2006-09-12.sp4">

               <speaker>SAMO BEVK:</speaker>

               <p>In da obravnavamo na oktobrski seji...</p>
            </sp>
            <sp xml:id="SDT4-OZDDSZII-Redna-018-2006-09-12.sp5">

               <speaker>PREDSEDNIK STANISLAV BRENČIČ:</speaker>

               <p>Gospod Bevk, prosim! V razpravi je tisti proceduralni predlog, ki sem ga podal kot
               predsedujoči, v skladu s pravico oziroma skoraj dolžnostjo, ki mi jo v takih primerih
               daje 74. člen poslovnika. <stage type="mag"/>(Nadaljevanje) Bi
               želel še kdo v imenu poslanskih skupin razpravljati? Prosim pa vas, ne bi bil rad
               pretrd po poslovniku, da nismo preveč dolgi, poslovnik tu dovoljuje tri minute.
               Gospod Germič, izvolite.</p>
            </sp>
            <sp xml:id="SDT4-OZDDSZII-Redna-018-2006-09-12.sp6">

               <speaker>LJUBO GERMIČ:</speaker>

               <p>Hvala lepa, gospod predsednik. Lep pozdrav vsem! Seveda, danes smo pričakovali, da
               bomo lahko obravnavali vsebino predloga zakona poslancev koalicije, kajti to besedilo
               je pravzaprav bilo pričakovano že v razpravi, ko smo obravnavali nedavno sprejet
               zakon o odpravljanju posledic dela z azbestom. Žal je predlog, ki je bil s strani
               poslancev iz Liberalne demokracije, tudi neslavno končal že v začetni fazi. Smo pa
               pričakovali dosti bolj ustvarjalen pristop vsaj s strani vlade pri besedilu, ki je
               danes na mizi. Torej besedilo, ki je nekoliko izboljševalo vsebino zakona, ki je bil
               sprejet, seveda pa ne v tistem delu, za katerega mi ocenjujemo, da bi bilo takšen
               zakon treba dograditi. Seveda pri tem preseneča, ali vlada dejansko želi urejati
               stvari. Jaz se, predsednik, lahko strinjam z vašim predlogom, s katerim dajete
               pobudo, naj predlagatelji skupaj z vlado najdejo ali poskušajo najti rešitve, ki bi
               odgovarjale na vse pripombe in pobude s strani socialnih partnerjev, ki takrat, ko so
               lahko vplivali na ta zakon, niso bili uslišani. In sprejele so se odločitve, za
               katere danes vlada pravi - tudi včeraj je bilo to potrjeno na srečanju, ki ga je
               organizirala zveza sindikatov azbestnih bolnikov v Sodražici -, da je za vlado ta
               zakon dober. In tudi, ko beremo opozorilo oziroma mnenje vlade Republike Slovenije,
               piše in polaska predlagateljem, da je dopolnilo predloga zakona pripravljeno
               kvalitetno in opozarja na zelo pomembne elemente, ki jim zakon, ki danes velja, ne
               odgovarja. Seveda se pri tem pojavlja, ob vseh dobrih željah, da bomo prišli do
               rešitve, ključno vprašanje, ali vlada želi rešiti to vprašanje tako, da bo odgovorila
               z vsebino amandmajev, predlogov amandmajev na besedilo skupine poslancev, da bo
               rešila vse to, kar navaja v svojem mnenju, kajti to je bilo na mizi ves čas obravnave
               predlogov zakonov, tako v času podaljševanja in prolongiranja veljavnosti prejšnjega
               zakona kot v času sprejemanja novega zakona. Kajti tukaj analiziramo tisto, kar je
               bilo povedano v tej dvorani, v drugih dvoranah in v javnosti velikokrat. In apel, ki
               ga danes tu dajemo, bo imel smisel, gospod predsednik, samo v tem pogledu, če bo
               vlada želela reševati dileme, s katerimi je napisano tudi to mnenje. Kajti v
               nasprotnem primeru bomo danes lahko odmikali to vprašanje v prihodnost, pri čemer pa
               vemo, da zakon, ki je stopil v veljavo aprila, danes ne funkcionira. Slišali smo, da
               vlada ni uspela oblikovati medresorske komisije od aprila meseca, čeprav se je zakon
               valjal na klopeh vlade ali pa ministrstva, nato v državnem zboru kar nekaj časa. In
               danes, nekaj mesecev po tem, medresorska komisija, ki je sestavljena večinsko iz
               vlade in predstavnikov delodajalcev, še ni oblikovana. Kako naj potem verjamemo
               dobronamernemu predlogu vašega sklepa, da bomo z besedili v naslednjem času prihajali
               do rešitev, zakaj, torej da obravnavamo enakovredno vse tiste ljudi, ki so utrpeli
               posledice zaradi izpostavljenosti azbestu. Mi lahko to podpremo, gospod predsednik,
               ampak danes bi bilo treba slišati zavezo vlade, da bo intenzivno sodelovala s
               predlagatelji, da bo uspela odgovoriti na vsa ta vprašanja, ki jih ponuja v svojem
               stališču, in da bo uspela odgovoriti na vse te dileme, ki jih pozna, kajti te dileme
               so bile odprte že nekaj časa. In tudi tole mnenje s strani kliničnega centra
               Ljubljana, kliničnega inštituta za medicino dela, je bilo v ne tako eksaktno zapisani
               obliki jasno že kar nekaj <stage type="mag"/> (nadaljevanje) časa
               in dileme odprte, gre samo za voljo in če lahko včeraj slišimo gospoda Štrovsa, da
               govori, da za vlado je ta zakon O.K., kako lahko potem danes verjamem, gospod
               predsednik, da če bom podprl sklep, da naj vlada intenzivno pristopi k sooblikovanju
               predloga koalicijskih poslancev v parlamentu, da bo to dejansko tudi storila oziroma
               ali je vlada korektna v svojem izjavljanju, da želi pomagati tem ljudem. Ta odgovor
               bi bil smiselno slišati v primeru, ko bomo glasovali o sklepih o katerih ste jih vi
               danes tukaj predlagal. Hvala lepa.</p>
            </sp>
            <sp xml:id="SDT4-OZDDSZII-Redna-018-2006-09-12.sp7">

               <speaker>PREDSEDNIK STANISLAV BRENČIČ:</speaker>

               <p>Hvala lepa gospod Germič. V skladu z materijo, ki jo zdaj opravljamo v razpravi in
               74. členu poslovnika imajo pravico razprave poslanske skupine tri minute ne pa vlada.
               V kolikor ta procedura ni izglasovana potem je povsem jasno, da gremo po poslovniku
               naprej. Gospod Žnidaršič izvolite.</p>
            </sp>
            <sp xml:id="SDT4-OZDDSZII-Redna-018-2006-09-12.sp8">

               <speaker>MAG. FRANC ŽNIDARŠIČ:</speaker>

               <p>Lepa hvala. Torej, podpisani pod predlogom zakona za spremembo in dopolnitev zakona
               o pravicah tistih, ki so doživeli posledice zaradi stika z azbestom, torej to novelo
               oziroma to spremembo smo vložili z najboljšim namenom, da bi odpravili
               diskriminatornost obstoječega zakona v tem smislu, da obstoječi zakon prizna določene
               pravice in odškodnino samo tistim, ki so z azbestom delali v svoji službi oziroma v
               okviru svojega poklicnega življenja, ne pa tudi tisti, ki so zaradi tega, ker so ti
               delali z azbestom enako posledico doživeli čeprav v bistveno bolj redkih primerih in
               lahko tudi zaradi tega in tudi so nekateri že umrli zaradi tega, ki pa nimajo pravic.
               To bi se s to spremembo dalo doseči. Ob tem pa predlagatelji ne moremo mimo stališča,
               ki ga je zavzela k temu zakonu vlada Republike Slovenije, zlasti ne zaradi tega, ker
               očita tej spremembi stvari, ki jih ne načenjamo na primer, da bi bilo treba jasno
               opredeliti kriterije za priznavanje pravic okoliškim prebivalcem, torej kriterij je
               bolezen. Kako se ugotavlja bolezen in kaj je bolezen po tem zakonu pa piše v
               pravilniku oziroma je v zakonu že določeno in predlagatelji se v kriterije za
               priznavanje obolenja kot posledico azbesta nismo spuščali, zato ta očitek ni dober.
               Po drugi strani moram povedati, da vlada ni napisala jasnega stališča, da soglaša
               oziroma da podpira zakon ali da ga ne podpira, ampak piše; vlada ne bi nasprotovala,
               če, to ni dober odgovor zlasti zato ne, ker je bilo kar nekaj časa, da bi vlada
               pripravila amandmaje za spremembe, ki so nujno potrebne, da bi bil zakon boljši kot
               je pripravljen. No, ampak zanimivo je, da smo danes dobili na mizo pa tudi strokovno
               mnenje glede predloga strani inštituta za medicino dela, prometa in športa za
               katerega se nikomur ni zdelo vredno, da bi ga podpisal pa požigosal tako, da bi
               vedeli od kod prihaja, lahko bi ga s tem naslovom, ki je v glavi napisal kdorkoli
               drug, tako da bi po tej logiki sploh ne smelo imeti teže, ampak ker so v tem mnenju
               stvari, ki bi jih kazalo na novo premisliti, za predlagatelje to vendarle pomeni
               utemeljen razlog, ki govori v prid predlogu predsednika našega odbora, da bi pa
               vendarle poizkušali še enkrat pretehtati posamezne rešitve in na ta način sprejeti
               izboljšano verzijo zakona, torej to bi bilo vsekakor boljše kot pa <stage type="mag"/> (nadaljevanje) iti brez upoštevanja teh pripomb v obdelavo
               posameznih členov tudi z amandmaji, ki so tukaj, pa bi potem zakon doživel padec pri
               obravnavi v državnem zboru. Moram povedati tudi to, da z zakonom niso zadovoljni tudi
               ne azbestni bolniki, ki želijo bistveno širše popravke tega zakona v členih, ki smo
               jih mi odprli s to spremembo, ampak moram razložiti, da se mi širših sprememb nismo
               lotili zaradi tega ne, ker smo ocenjevali, da bo že ta majhna sprememba, da pravice
               prenesemo tudi na tiste, ki so bili posredno prizadeti zaradi stika oziroma posledic
               z azbestom in zaradi tega širših sprememb nismo vključili, ker najbrž ne bi bile.
               Torej, mi smo ocenili, da gotovo ne bi bile podprte že zaradi tega ne, ker smo mnogo
               tega slišali ob sprejemanju zakona zadnje verzije, ki je že v veljavi. Moram tudi
               povedati, da se v mnenju tako vlade kakor inštituta, nam na primer inštitut očita v
               uvodu neke spodrsljaje slabo zapisane, v obrazložitvah, v resnici pa veljajo členi,
               ko gre za uporabo zakona in v členih mnogo tega s čimer polemizira inštitut s
               predlagatelj ni in zaradi tega tudi ni preveč junaško, da se nam to naprej meče, če
               je kakšna stvar v obrazložitvi napisana manj strokovno. Vseeno tudi sam kot zdravnik
               respektiram to mnenje, ki je, jaz verjamem strokovno, čeprav ne vemo čigavo je v
               resnici in zaradi tega bom podprl predlog predsednika odbora, da preložimo to zadevo
               prav gotovo ne za neskončno dolgo, mi bomo poskušali z vlado pa tudi na podlagi tega
               mnenja inštituta pogledati kaj se da storiti, da bi pripravili tiste predloge
               sprememb in izboljšav tega zakona, ki bi jih lahko kot matično delovno telo potem
               oblikovalo kot svoje in bi potem zakon bil operativen in bi prinesel rešitev v smislu
               namena kot je bil predlagan. Hvala lepa.</p>
            </sp>
            <sp xml:id="SDT4-OZDDSZII-Redna-018-2006-09-12.sp9">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Preden dam še poslanski skupini Nacionalne stranke Slovenije besedo
               moram v bran postopku reči sledeče. Strokovno mnenje inštituta za medicino dela,
               prometa in športa kliničnega centra je posredovano v elektronski obliki z glavo
               inštitucije, s podpisom odgovorne osebe. Ni lastnoročni podpis, mi do sedaj v vseh
               gradivih, ki so namenjena našem odboru v danem času že lep čas smatramo ta gradiva
               kot povsem verodostojna. Običajno pa se dogodi, da se potem to gradivu tudi še nekako
               lastnoročno predloži, na katerem se pa tudi lahko prebere oziroma lastnoročni podpis
               postavi in nam je bilo povedano, da se bo to tudi storilo in zato je ravnokar tudi na
               mize to prišlo. Izvolite gospa Barbara.</p>
            </sp>
            <sp xml:id="SDT4-OZDDSZII-Redna-018-2006-09-12.sp10">

               <speaker>BARBARA ŽGAJNER TAVŠ:</speaker>

               <p>Hvala lepa za besedo. No, dovolite, da tudi v imenu Slovenske nacionalne stranke
               podamo svoje mnenje oziroma stališče v osnovi glede vladnega ravnanja oziroma mnenja
               vlade Republike Slovenije na novelo zakona, ki je danes pred nami. Jaz ocenjujem, da
               gre v prvi vrsti in to je, pa verjamem, če ste prebrali to mnenje, jasno večini v tej
               dvorani, da gre v veliki meri za norčevanje, norčevanje iz poslank in poslancev
               predvsem opozicijskih in tistih, ki so vlagali ta zakon, po drugi strani pa
               norčevanje tudi iz prizadetih ljudi. Jaz rade volje verjamem....</p>
            </sp>
            <sp xml:id="SDT4-OZDDSZII-Redna-018-2006-09-12.sp11">

               <speaker>PREDSEDNIK STANISLAV BRENČIČ:</speaker>

               <p>Gospa Žgajner, midva imava, oprostite, da vas prekinem, že en dual od prej. Ampak,
               glejte v tej proceduri se predlagatelj mnenja vlade ne more oglašati in zdaj težko je
               reči ali je norčevanje ali ni, ker on ne more pojasniti svojih argumentov, zato bi
               vas prosil, da ne bi šli v označevanje mnenja vlade na tem nivoju, no, lepo prosim
               nadaljujte, jaz sem vas dolžan opozoriti.</p>
            </sp>
            <sp xml:id="SDT4-OZDDSZII-Redna-018-2006-09-12.sp12">

               <speaker>BARBARA ŽGAJNER TAVŠ:</speaker>

               <p>Gospod predsednik, gospod Brenčič, dovolite. <stage type="mag"/>
               (nadaljevanje) Tudi mnenje vlade je tisti razlog zakaj danes govorimo o proceduralnem
               sklepu, saj tako jaz razumem, tudi mnenje vlade, vlada namreč v tem mnenju govori, da
               je zakon v osnovi zelo dober, tudi z medicinskega vidika naj bi bil po mnenju vlade
               nesporen, pa vendar vlada v istem hipu ugotavlja, da vlada temu mnenju oziroma zakonu
               ne bi nasprotovala, če bi bilo to in to in to v okviru tega zakona. Jaz verjamem, da
               vlada ne bi nasprotovala dober mesec dni oziroma mesec dni pred lokalnimi volitvami,
               zato sem tudi podala mojo lastno oceno oziroma oceno v imenu Slovenske nacionalne
               stranke, ne trdim, da je zdravo za gotovo, jemljite pač, ampak to je mnenje Slovenske
               nacionalne stranke, ki ga v tem trenutku izražam kot poslanka, članica tega delovnega
               telesa. Verjamem, dejala sem, da vlada ne bi nasprotovala mesec dni pred volitvami
               kot tudi ne bi nasprotovala in to je zapisano, pa bom rekla pohvale vredna ugotovitev
               v temu mnenju. Vlada namreč meni, da bi bilo morda, morda smiselno rešiti v predlogu
               izpostavljeno problematiko o sklopu celovitega sistema zagotavljanja državnih pomoči
               prebivalcem, ki so zdravstveno prizadeti zaradi onesnaževanja okolja, zaradi vpliva
               industrije, prometa ali druge problematike. To je tisto kar želimo opozoriti in
               zaradi tega še enkrat poudarjam zopet s svojo lastno oceno, da gre za norčevanje in
               nič drugega. Jaz verjamem, da vlada neko strategijo ima, tudi pomoči tistim ljudem,
               ki so prizadeti zaradi vpliva industrije, pa bom v tem trenutku izpostavila
               vprašanje, kako bodo ljudje prebivalci Trbovelj, ker slučajno hvala bogu ali pa na
               žalost izhajam iz tega še kako prizadetega mesta v Ljubljani, reševala problematiko.
               Zato pravim, da gre za norčevanje in verjamem, gospod Brenčič, da ste podobnega
               mnenja tudi vi, zato ste ne na zadnje oblikovali oziroma predlagali ta sklep.</p>
            </sp>
            <sp xml:id="SDT4-OZDDSZII-Redna-018-2006-09-12.sp13">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Prijavljenih za razpravo več ni, vendar sem kot predsedujoči in
               predlagatelj sklepa dolžan reči sledeče. Ko sem jaz pripravljal potek današnje seje
               je name naredilo strokovno gradivo, strokovna materija inštituta za medicino dela,
               prometa in športa, ki je opozorilo v svojem mnenju prav na to kjer ste vi gospa
               Žgajner končala, ali bodo upravičenci iz Trbovelj lahko prišli do pravic iz tega
               zakona in na tej podlagi sem jaz razbral nek dober namen tega gradiva in zato
               smatram, da si je dobro vzeti nekaj časa in pripraviti ustrezne predloge rešitev.</p>
               <p>Odločamo o predlogu proceduralnega sklepa kot je podan. In sicer, razprava in
               odločanje o predlogu zakona o spremembah in dopolnitvah zakona o odpravljanju
               posledic dela z azbestom se preloži na eno od naslednjih sej. Odločamo.</p>
               <p>Kdo podpira predlog proceduralnega sklepa? (13 članov.) Je kdo proti? (Nihče.) Hvala
               lepa.</p>
               <p>Sem pa že poprej omenil, da bom predlagal še sklep za dober namen tega kar smo
               izglasovali s proceduralnim sklepom, in sicer odbor za delo, družino in socialne
               zadeve in invalide predlaga, da predlagatelj na podlagi tehtnih pripomb na posamezne
               dele predloga zakona, ki izhaja iz mnenja vlade Republike Slovenije in strokovnega
               mnenja kliničnega inštituta oziroma inštituta za medicino dela, prometa in športa pri
               Kliničnem centru Ljubljana v sodelovanju z vlado Republike Slovenije pripravi
               ustrezne spremembe predloga zakona in jih bo odbor obravnaval pri nadaljnji obravnavi
               predloga zakona. Dajem predlog sklepa v odločanje.</p>
               <p>Kdo podpira predlog sklepa? (10 članov.) Je kdo proti? (1 član.) Hvala lepa.</p>
               <p>Sklep smo sprejeli.</p>
               <p>Proceduralni predlog, gospod Samo.</p>
            </sp>
            <sp xml:id="SDT4-OZDDSZII-Redna-018-2006-09-12.sp14">

               <speaker>SAMO BEVK:</speaker>

               <p>Hvala lepa. Jaz bi imel še en proceduralni predlog. V prvem predlogu smo dokaj
               splošno opredelili kdaj naj bi se ta razprava<stage type="mag"/>
               (nadaljevanje) nadaljevala. Jaz mislim, da je dober mesec dni dovolj časa za vse
               akterje od predlagateljev zakona, vlade do opozicije in predlagam, da mi ta zakon
               tudi zaradi tega, ker se zelo dolgo čaka na te spremembe in tudi zaradi tega, ker so
               tudi predstavniki koalicijskih strank takoj po sprejetju zakona v mesecu marcu
               napovedovali spremembe, zato predlagam, da bi ta zakon obravnavali na oktobrski seji
               državnega zbora, seja pa bo sklicana po lokalnih volitvah, če vas to tako moti in da
               se izognemo temu povezovanju z lokalnimi volitvami. Jaz predlagam, da se to uvrsti na
               oktobrsko sejo državnega zbora in da je to tudi tak predlog kolegiju predsednika
               državnega zbora.</p>
            </sp>
            <sp xml:id="SDT4-OZDDSZII-Redna-018-2006-09-12.sp15">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Jaz sem predlagal obličnost predloga sklepa v skladu z določbo
               poslovnika, tako kot piše. In zelo zavestno sem jo predlagal, ker bi na vse zadnje iz
               vseh dosedanjih izkušenj tudi rad videl, da se ne bi tako občutljiva materija
               vsebinsko in tudi ciljno obravnavala preveč pod vplivom časa, ki je predvolilni. In
               prav gotovo jaz tega sklepa ne bom podprl. Iz predvsem mnenja oziroma gradiva
               inštituta izhaja, da bo potrebno se krepko poglobiti, da najdemo v zakonu te rešitve,
               ko jih tam zasledujemo. Tako, da če smatrate, da je potrebno spremeniti proceduralni
               sklep, prav, bomo odločali, ampak mi smo proceduralni sklep izglasovali tako kot
               veleva poslovnik in jaz tega proceduralnega sklepa tudi ne dam na glasovanje. Gospod
               Cvikl, izvolite.</p>
            </sp>
            <sp xml:id="SDT4-OZDDSZII-Redna-018-2006-09-12.sp16">

               <speaker>MAG. MILAN M. CVIKL:</speaker>

               <p>Gospod predsedujoči. Jaz mislim, da če gledava isti poslovnik, jaz ga gledam na
               računalniku, pa imam isti tekst. Poslanec je popolnoma skladno s poslovnikom lahko
               podal proceduralni predlog in vi morate proceduralni predlog dati na glasovanje. Jaz
               mislim pa, da je argument, ki je bil, in o tem želim govoriti, argument, ki ga je
               navedel poslanec kolega Bevk zelo logičen. Jaz sem sam bil presenečen, da mi na sejo
               dobimo neko strokovno mnenje, predpostavljam, da je to strokovno mnenje prišlo na
               mail od nekoga, predpostavljam, da je ta nekdo ta, ki je strokovno mnenje tudi
               naročil, kar meni ni jasno...</p>
            </sp>
            <sp xml:id="SDT4-OZDDSZII-Redna-018-2006-09-12.sp17">

               <speaker>PREDSEDNIK STANISLAV BRENČIČ:</speaker>

               <p>Gospod Cvikl, kaj želite? Postopek pri razumevanju poslovnika ali kaj je vaša
               diskusija?</p>
            </sp>
            <sp xml:id="SDT4-OZDDSZII-Redna-018-2006-09-12.sp18">

               <speaker>MAG. MILAN M. CVIKL:</speaker>

               <p>Moja diskusija gre v podporo predloga poslanca gospoda Bevka.</p>
            </sp>
            <sp xml:id="SDT4-OZDDSZII-Redna-018-2006-09-12.sp19">

               <speaker>PREDSEDNIK STANISLAV BRENČIČ:</speaker>

               <p>Gospod Cvikl, ni bilo razprave. Jemljem vam besedo. Ne, ne dam besede, razen, če
               imate proceduralni predlog. Izvolite. Če ga boste tako zlorabljal kot sem pri vas
               navajen vam jo bom vzel.</p>
            </sp>
            <sp xml:id="SDT4-OZDDSZII-Redna-018-2006-09-12.sp20">

               <speaker>MAG. MILAN M. CVIKL:</speaker>

               <p>Gospod predsedujoči, jaz bi vas lepo prosil, če umirite svoj ton. Dajem proceduralni
               predlog. Moj proceduralni predlog je naslednji, da ta odbor predlaga kolegiju
               predsednika državnega zbora, da to materijo uvrsti na naslednjo sejo državnega zbora
               in to iz razlogov, ki so povezane z vsebino obravnave tega zakona. Vse drugo je čisto
               navadno zavlačevanje dela državnega zbora z vaše strani...<stage type="mag"/>
               </p>
            </sp>
            <sp xml:id="SDT4-OZDDSZII-Redna-018-2006-09-12.sp21">

               <speaker>PREDSEDNIK STANISLAV BRENČIČ:</speaker>

               <p>Gospod Cvikl, jemljem vam besedo, ker zlorabljate poslovnik. Nimate več besede.
               Delovno telo je dolžno do kolegija pripraviti predlog zakona, da ga kolegij lahko
               uvrsti. Nimate več besede.</p>
            </sp>
            <sp xml:id="SDT4-OZDDSZII-Redna-018-2006-09-12.sp22">

               <speaker>MAG. MILAN M. CVIKL:</speaker>

               <p>Kolegij je uvrstil to na sejo državnega zbora, ki je pred nami.</p>
            </sp>
            <sp xml:id="SDT4-OZDDSZII-Redna-018-2006-09-12.sp23">

               <speaker>PREDSEDNIK STANISLAV BRENČIČ:</speaker>

               <p>Gospod Cvikl, ne dovolim vam in mi smo sprejeli danes na podlagi poslovnika sklep,
               da bomo to materijo, ki smo jo pod 1. točko začeli, obravnavali na eni od prihodnjih
               sej in prosim, da si ne jemljete več sam besede. V kolikor boste še to počel, vas bom
               dal odstraniti.</p>
            </sp>
            <sp xml:id="SDT4-OZDDSZII-Redna-018-2006-09-12.sp24">

               <speaker>MAG. MILAN M. CVIKL:</speaker>

               <p>Izvolite.</p>
            </sp>
            <sp xml:id="SDT4-OZDDSZII-Redna-018-2006-09-12.sp25">

               <speaker>PREDSEDNIK STANISLAV BRENČIČ:</speaker>

               <p>Izključite mikrofon.</p>
            </sp>
            <sp xml:id="SDT4-OZDDSZII-Redna-018-2006-09-12.sp26">

               <speaker>MAG. MILAN M. CVIKL:</speaker>

               <p>Saj je izključen.</p>
            </sp>
            <sp xml:id="SDT4-OZDDSZII-Redna-018-2006-09-12.sp27">

               <speaker>PREDSEDNIK STANISLAV BRENČIČ:</speaker>

               <p>Ne izzivajte. Hvala lepa. Zaključujem 1. točko dnevnega reda in prehajam na drugo.
               Zahvaljujem se vsem. .../Glas iz ozadja./... Imate proceduralno, gospa Širca.</p>
            </sp>
            <sp xml:id="SDT4-OZDDSZII-Redna-018-2006-09-12.sp28">

               <speaker>MAJDA ŠIRCA:</speaker>

               <p>Proceduralen predlog je bil tudi iz moje strani.</p>
            </sp>
            <sp xml:id="SDT4-OZDDSZII-Redna-018-2006-09-12.sp29">

               <speaker>PREDSEDNIK STANISLAV BRENČIČ:</speaker>

               <p>Izvolite, podajte proceduralni predlog.</p>
            </sp>
            <sp xml:id="SDT4-OZDDSZII-Redna-018-2006-09-12.sp30">

               <speaker>MAJDA ŠIRCA:</speaker>

               <p>Moj proceduralni predlog, ki je pravzaprav identičen, gospod predsednik, in gre v
               smeri...</p>
            </sp>
            <sp xml:id="SDT4-OZDDSZII-Redna-018-2006-09-12.sp31">

               <speaker>PREDSEDNIK STANISLAV BRENČIČ:</speaker>

               <p>Hvala lepa, gospa Širca, ga ne dajem na glasovanje, ker mi smo izglasovali
               proceduralni sklep tako kot glasi po poslovniku in ne moremo tega proceduralnega
               sklepa spreminjati z drugim. Prosim, gospod Cvikl, noben vam ni dal besede in prosim,
               da se obnašate po poslovniku. Zaključujem 1. točko.</p>
            </sp>
            <sp xml:id="SDT4-OZDDSZII-Redna-018-2006-09-12.sp32">

               <speaker>MAJDA ŠIRCA:</speaker>

               <p>Ne, gospod predsednik, mi morate dovoliti, da povem do konca.</p>
            </sp>
            <sp xml:id="SDT4-OZDDSZII-Redna-018-2006-09-12.sp33">

               <speaker>PREDSEDNIK STANISLAV BRENČIČ:</speaker>

               <p>Vsem se lepo zahvaljujem za sodelovanje in želim uspešen dan.</p>
            </sp>
            <sp xml:id="SDT4-OZDDSZII-Redna-018-2006-09-12.sp34">

               <speaker>MAJDA ŠIRCA:</speaker>

               <p>Ali ste mi vzeli besedo, gospod predsednik, ali ste mi vzeli besedo, ker do konca
               svojega predloga nisem povedala niti obrazložila.</p>
            </sp>
            <sp xml:id="SDT4-OZDDSZII-Redna-018-2006-09-12.sp35">

               <speaker>PREDSEDNIK STANISLAV BRENČIČ:</speaker>

               <p>Gospa Širca, povedala ste, da imate povem isti proceduralni predlog kot gospod
               Kociper(?) pred vami, zato vašega predloga ne morem akceptirati, ker sem že onega
               zavrnil.</p>
            </sp>
            <sp xml:id="SDT4-OZDDSZII-Redna-018-2006-09-12.sp36">

               <speaker>MAJDA ŠIRCA:</speaker>

               <p>Gospod predsednik, jaz tudi ne morem akceptirati vaše obrazložitve, da pred
               volitvami ne moremo določenih tem obravnavati .../Govorita istočasno./..., ker v tem
               smislu lahko zapremo vrata v državnem zboru in nehamo obravnavati karkoli zaradi...
           </p>
            </sp>
            <sp xml:id="SDT4-OZDDSZII-Redna-018-2006-09-12.sp37">

               <speaker>PREDSEDNIK STANISLAV BRENČIČ:</speaker>

               <p>Zaključujem prvo točko in prehajam na <title>2. TOČKO </title>, ker sem odgovoren za
               vodenje te seje... Izključite se, lepo vas prosim.</p>
            </sp>
            <sp xml:id="SDT4-OZDDSZII-Redna-018-2006-09-12.sp38">

               <speaker>MAJDA ŠIRCA:</speaker>

               <p>...ker je vse politično lahko motivirano. Potem lahko državni zbor pred
               volitvami...</p>
            </sp>
            <sp xml:id="SDT4-OZDDSZII-Redna-018-2006-09-12.sp39">

               <speaker>PREDSEDNIK STANISLAV BRENČIČ:</speaker>

               <p>Gospa Širca, prosim, da se izključite!</p>
            </sp>
            <sp xml:id="SDT4-OZDDSZII-Redna-018-2006-09-12.sp40">

               <speaker>MAJDA ŠIRCA:</speaker>

               <p>Tako je bila vaša obrazložitev in ta, ni identična z mojim stališčem.</p>
            </sp>
            <sp xml:id="SDT4-OZDDSZII-Redna-018-2006-09-12.sp41">

               <speaker>PREDSEDNIK STANISLAV BRENČIČ:</speaker>

               <p>Prosim, da se v skladu s poslovnikom izključite.</p>
            </sp>
            <sp xml:id="SDT4-OZDDSZII-Redna-018-2006-09-12.sp42">

               <speaker>MAJDA ŠIRCA:</speaker>

               <p>Ja, ampak potem v skladu s poslovnikom oziroma z neko etiko...</p>
            </sp>
            <sp xml:id="SDT4-OZDDSZII-Redna-018-2006-09-12.sp43">

               <speaker>PREDSEDNIK STANISLAV BRENČIČ:</speaker>

               <p>Gospa Širca, dal vam bom...</p>
            </sp>
            <sp xml:id="SDT4-OZDDSZII-Redna-018-2006-09-12.sp44">

               <speaker>MAJDA ŠIRCA:</speaker>

               <p>...uveljavlja v državnem zbor...</p>
            </sp>
            <sp xml:id="SDT4-OZDDSZII-Redna-018-2006-09-12.sp45">

               <speaker>PREDSEDNIK STANISLAV BRENČIČ:</speaker>

               <p>Po dveh opozorilih vas bom dal odstraniti iz te dvorane zaradi načrtnega
               onemogočanja poteka seje.</p>
            </sp>
            <sp xml:id="SDT4-OZDDSZII-Redna-018-2006-09-12.sp46">

               <speaker>MAJDA ŠIRCA:</speaker>

               <p>Ampak vi mi načrtno jemljete besedo. Jaz ne smem svojih ... do konca razviti. Pike
               nisem naredila, gospod predsednik.</p>
            </sp>
            <sp xml:id="SDT4-OZDDSZII-Redna-018-2006-09-12.sp47">

               <speaker>PREDSEDNIK STANISLAV BRENČIČ:</speaker>

               <p>Prosim, da se odstranite iz te dvorane, v skladu s poslovnikom. Prosim, da se
               odstranite iz te dvorane.</p>
            </sp>
            <sp xml:id="SDT4-OZDDSZII-Redna-018-2006-09-12.sp48">

               <speaker>MAJDA ŠIRCA:</speaker>

               <p>Gospod predsedujoči, vas prosim, da mi pustite do konca povedati. Ampak moja glava
               ni...</p>
            </sp>
            <sp xml:id="SDT4-OZDDSZII-Redna-018-2006-09-12.sp49">

               <speaker>PREDSEDNIK STANISLAV BRENČIČ:</speaker>

               <p>Prosim, da ne zlorabljate poslovnika. Poglejte, gospa Širca, saj niste od včeraj
               poslanka.</p>
            </sp>
            <sp xml:id="SDT4-OZDDSZII-Redna-018-2006-09-12.sp50">

               <speaker>MAJDA ŠIRCA:</speaker>

               <p>...drugačno stališče pri obrazložitvi, gospod Brenčič. Moja misel ni bila...</p>
            </sp>
            <sp xml:id="SDT4-OZDDSZII-Redna-018-2006-09-12.sp51">

               <speaker>PREDSEDNIK STANISLAV BRENČIČ:</speaker>

               <p>Prekinjam sejo za 10 minut. Prosim pa osebe državnega zbora, ki skrbi za red, da
               pride v to dvorano.</p>
               <p>(Seja je bila prekinjena ob 14.45 uri in se je nadaljevala ob 14.55 uri.)</p>
            </sp>
            <sp xml:id="SDT4-OZDDSZII-Redna-018-2006-09-12.sp52">

               <speaker>PREDSEDNIK STANISLAV BRENČIČ:</speaker>

               <p>Nadaljujem sejo po posvetovanju z varnostno službo. Ne bom ukrepal. Smo pri 2.
               točki. <title>2. TOČKA </title>pa predvideva, tako kot iz sklica izhaja, <title>OBRAVNAVA POROČILA O DELU INŠPEKTORATA REPUBLIKE SLOVENIJE ZA LETO
               2005.</title>
               </p>
               <p>Mi smo zato matično delovno telo. Med nami je prvi poročevalec, to je glavni
               republiški inšpektor za delo, gospod Brezovar in vas kar prosim, da povzame to tudi v
               ustni predstavitvi poročilo. Izvolite.</p>
            </sp>
            <sp xml:id="SDT4-OZDDSZII-Redna-018-2006-09-12.sp53">

               <speaker>MAG. BORUT BREZOVAR:</speaker>

               <p>Hvala lepa, gospod predsednik.</p>
            </sp>
            <sp xml:id="SDT4-OZDDSZII-Redna-018-2006-09-12.sp54">

               <speaker>PREDSEDNIK STANISLAV BRENČIČ:</speaker>

               <p>Boste dobil proceduralno, ko bo gospod, ki je dobil besedo, končal. Izvolite.
               Izvolite, gospod Brezovar.</p>
            </sp>
            <sp xml:id="SDT4-OZDDSZII-Redna-018-2006-09-12.sp55">

               <speaker>MAG. BORUT BREZOVAR:</speaker>

               <p>Torej hvala za dano besedo. Poskusil bom kar se le da na kratek način predstaviti
               poročilo. Pred približno letom dni sem s tega mesta obljubil, da se bomo potrudili,
               da bo rezultat enoletnega dela v obliki poročila nekoliko tanjši, kot je bil leto
               prej in obljube smo se držali. Približno 20% po obsegu je tanjši, zato pa verjamem,
               da čisto nič manj vsebinsko bogat,<stage type="mag"/>
               (Nadaljevanje) ker smo se potrudili notri zapisati vse kar utegne biti relevantno za
               tistega, ki bi iz teh poročil skušal potegniti kakšno vedenje o vprašanjih, ki se
               nanašajo na izvajanje predpisov s področja dela, torej tistih s področja delovnih
               razmerij, varnosti in zdravja pri delu in tudi tistih s področja nadzora nad delom
               tistih, ki opravljajo socialne storitve. Če potegnem kot iztočnico samo tiste najbolj
               očitne statistične podatke, potem bi lahko rekel, da smo po obsegu opravili dela
               približno toliko kot leto poprej. Ukrepali v kakšnem primeru več kot leto poprej,
               predvsem pa smo se v letu 2005, za katero to poročilo je spisano, ukvarjali s tem, da
               smo usposobili sodelavce na inšpektoratu za to, da so v tem letu prvo leto odigrali
               svojo vlogo kot prekrškovni organ. Verjetno se spomnite, da z januarjem leta 2005 smo
               prevzeli te vloge, sodniki za prekrške so šli v spomin, jih ni več in sedaj so
               prekrškovni organi tisti, ki svoje delo opravljajo na ta način, da odkrivajo storilce
               prekrškov, kršitev dokažejo, da so to res storili in tudi izpeljejo kazen do konca,
               torej vključno z izvršbo. Ves čas v letih nazaj smo opozarjali, da je en velik del
               naših prizadevanj, da bi stvari spravili v red, povezan s tem, da smo nemočni, ker se
               naša možnost nekako konča s predlogom v kaznovanje, ki se je potem zelo pogosto
               izblinilo v zastaranih ali pa v tem, da ob nenehnih pritožbah je postopek izzvenel v
               prazno. Sedaj pa prvo leto izkušenj, ko lahko ugotavljamo kakšen je efekt tega
               prehoda, in moram reči, da vsaj tisto kar lahko mi o tem povemo, je gotovo pozitivna
               izkušnja. Ne v tem smislu, da smo kaj razbremenjeni, ker je dela bistveno več kot ga
               je bilo v letu pred tem, zato morda rezultati niso v nekem smislu večji, kot so bili
               običajno iz leta v leto, vendar je vsebina tega dela po našem prepričanju
               ustreznejša, zato ker je logična zveza med neko storitvijo nečesa v nasprotju s
               pravili in kaznijo, ki doleti tistega, ki to stori, pač večja in s tem verjamemo, da
               tudi neka preventivna funkcija, ki jo ob svojem delu opravljamo.</p>
               <p>Torej na posameznih področjih, kot veste v inšpektoratu Republike Slovenije za delo,
               so tri inšpekcije. Tista za delovna razmerja, tista za varnost in zdravje pri delu in
               socialna. Torej na vsakem od teh področij seveda bi bilo veliko za povedati, vendar
               verjamem, da to ni potrebno z ozirom na poročilo, ki je pred vami. Mislim, da je tudi
               letošnje poročilo napisano na tak način, da so na začetku vsakega poglavja neki
               povzetki, ki omogočajo dovolj hitro seznanitev s tistim kar je najbolj bistvenega.
               Povedal bi samo morda še to, da nekih velikih premikov ne na enem ne na drugem
               področju ne beležimo v smislu spremembe na bolje na področju varnosti in zdravja pri
               delu, se bojim, da je tisti prvi zagon ob učinkih zakona o varnosti in zdravje pri
               delu, ki je vnesel evropsko misel o teh vprašanjih v naš prostor, malo zbledel, da
               delodajalci svoje obveznosti prehitro izpolnijo zgolj na formalen način, v vsebino se
               ne posvečajo dovolj. Na področju delovnih nezgod ni mogoče beležiti kakšnih zelo
               negativnih trendov, tudi tistih najhujših ne. Številke so razmeroma majhne in zato
               seveda skoki iz leta v leto lahko zelo veliki in procentualno gledano morda je takšne
               številke težko razlagati, vendar trendi so na to temo ves čas razmeroma konstantni.</p>
               <p>Na področju delovnega prava bi precej smelo se upal trditi, da ne glede na to, da je
               sedaj že v proceduri v veliki meri <stage type="mag"/>
               (Nadaljevanje) kup sprememb na temo zakona o delovnih razmerjih, v praksi vendarle
               ugotavljamo, da velika večina delodajalcev še starega ne pozna, kaj šele, da bi se s
               kakšnimi novitetami ukvarjala. Torej svoje reakcije, tiste, ki so delodajalske v
               zvezi z delovnim razmerjem, krmilijo na osnovi izkušenj iz preteklosti, včasih celo
               zelo zelo starih. To se kaže na mnogih področjih in seveda kar se nas tiče, bi si
               želeli, da se zakon najprej nekoliko ustali, da se pokažejo njegove pozitivne in
               negativne strani, pa šele potem morda pristopijo spremembe, čeprav se strinjamo tudi
               s tem, da v obstoječem zakonu je vendarle vrsta nedorečenosti, ki v praksi povzročajo
               probleme, vendar ne tako velike, kot je po našem prepričanju slabo poznavanje tega
               zakona na sploh predvsem na strani delodajalcev in to zlasti manjših.</p>
               <p>Socialna inšpekcija, kot pravim, je zadnja in najmlajša med inšpekcijami v našem
               inšpektoratu. V letu 2005 je prvo leto v katerem je svoje delo v celoti opravljala.
               Seveda je to majhen organizem, to so samo trije inšpektorji, ki pa so v letu 2005 po
               našem prepričanju in izkušnji opravili precej obsežno delo, v bistvu so pregledali
               praktično 40% vseh tistih, ki so njihove potencialne točke nadzora in seveda v kar
               precejšnjem številu primerov ugotovili nepravilnosti, jih tudi pripeljali do sprememb
               ali v smislu navodil v kakšno smer je treba ravnati oziroma v nekaterih, sicer
               redkejših primerih tudi v smislu kaznovanja. Menim, da za prvo leto se je ta
               organizacija pokazala kar kot uspešna in seveda neka izkušnja in prihodnost pa bo
               gotovo k temu še kaj dodala. Težave seveda, ki jih imamo, so že tradicionalne, v
               veliki meri sodijo tudi sem, kjer danes sedimo. Torej vedno več z različnimi zakoni
               dobivamo nove in nove pristojnosti, ki vedno v obliki dodatnega dela padejo na isti
               kolektiv, torej ne da bi se kapacitete na kakršenkoli povečale, prej zmanjšale, tudi
               v smislu materialnih sredstev. Torej obveznosti so vedno večje, zadolžitve so vedno
               večje in seveda do neke mere je z obstoječimi potenciali mogoče neke solidne
               rezultate dosegati, verjetno pa ima vse neke svoje limite. Toliko za nek uvod.
               Seveda, če je kakšno vprašanje, poleg tega, da mislim, da gradivo je dovolj obsežno,
               lahko poskusim odgovoriti. Hvala.</p>
            </sp>
            <sp xml:id="SDT4-OZDDSZII-Redna-018-2006-09-12.sp56">

               <speaker>PREDSEDNIK STANISLAV BRENČIČ:</speaker>

               <p>Hvala lepa za uvodno besedo, gospodu glavnemu inšpektorju Brezovarju. Preden odprem
               razpravo, želite gospod Kociper, proceduralno? Izvolite. Se opravičujem, gospod
               Cvikl.</p>
            </sp>
            <sp xml:id="SDT4-OZDDSZII-Redna-018-2006-09-12.sp57">

               <speaker>MAG. MILAN M. CVIKL:</speaker>

               <p>Hvala lepa, gospod Brenčič. V imenu poslanskega kluba bi rad napovedal, da bomo v
               nadaljevanju dela 18. redne seje odbora za delo, družino, socialne zadeve obstruirali
               delo tega odbora. Dovolite, da pojasnim razloge za takšno odločite. Pri 1. točki
               dnevnega reda, ko ste se odločili, da je potrebno predlog zakona o spremembi in
               dopolnitvi zakona odpravi posledic dela z azbestom predložiti na eno od naslednjih
               sej, po naši oceni in tudi glede na poslovnik ocenjujemo, da niste postopali po
               ustreznem postopku poslanki in tudi <stage type="mag"/>
               (nadaljevanje) poslancu naše poslanske skupine ste neustrezno dali opomin, neustrezno
               odvzeli besedo, predvsem pa ji niste dali možnosti ugovora, niti niste uporabili
               tistih poslovniških določb, ki pravijo, da je potrebno v ugovoru na odvzem besede
               odločiti na seji komisije oziroma na seji državnega zbora s strani vseh prisotnih
               poslancev in poslank. Menimo, da ste tudi neustrezno zagrozili z odstranitvijo s seje
               odbora in potem seveda po umiritvi strasti ste pač očitno odločili drugače. To se nam
               v tem državnem zboru še ni zgodilo, poslanki, kolegici pa se v 6 letih mandata kaj
               tako podobnega na seji delovnega telesa seveda niti v sanjah ni dogajalo. Zato gospod
               spoštovani predsednik bo poslanski klub Liberalne demokracije Slovenije v
               nadaljevanju seje današnje seje odbora sejo obstruiral, ker preprosto ne moremo
               pristati na diktaturo predsedujočega, ne moremo pristati na to, da vi z neustrezno
               uporabo poslovnika onemogočate, da bi poslanci in poslanke tukaj predstavili svoja
               stališča in to pri tako pomembni zadevi, kot je bil ta azbestni zakon. Kot so
               povedali ljudje, ki so se pripeljali iz Anhovega ste danes očitno odločili, da nočete
               razpravljati o vsebini, ampak vse pod neko tako imenovano volilno zgodbo prenašate v
               neznano prihodnost. Na ta način parlamentarna demokracija ne dela in zato uporabljamo
               edino tisto možnost, ki jo še imamo, to je obstrukcija dela vašega odbora.</p>
            </sp>
            <sp xml:id="SDT4-OZDDSZII-Redna-018-2006-09-12.sp58">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Kot predsedujoči trdim, da sem ravnal po poslovniku in lahko rečem, kot
               predsedujoči, da tudi v naprej ne bom dovolil eklatantnega kršenja poslovnika, kot ga
               izvaja gospod Cvikl vedno, ko je tu prisoten. Hvala lepa.</p>
               <p>Odpiram razpravo na podano poročilo Inšpektorata za delo Republike Slovenije za leto
               2005. Izvolite. Gospod Veršnik.</p>
            </sp>
            <sp xml:id="SDT4-OZDDSZII-Redna-018-2006-09-12.sp59">

               <speaker>RUDI VERŠNIK:</speaker>

               <p>Hvala lepa za besedo. Lep pozdrav v svojem imenu vsem prisotnim. Jaz bi se z
               uvodničarjem strinjal, da je vsebina poročila zelo zelo obsežna in bi prav tako
               priporočil, da se ta vsebina nekoliko zmanjša in opredeli na tiste ključne zadeve.</p>
               <p>Ustavil bi se okoli pogodbe o zaposlitvi za določen čas. Tukaj v gradivu je
               navedeno, da ste v letu 2005 obravnavali 118 kršitev te pogodbe. V navedbi je tudi
               razlog, da je bil največji problem okoli opredelitve zaposlitve, pač, da se ne dovolj
               natančno, ali sploh ne opredeli za kakšen namen se sklepa ta pogodba, s kakšnim
               namenom. Mislim, da tukaj ni ta ključna stvar te pogodbe o zaposlitvi za določen čas.
               Mislim, da se ta pogodbe v praksi v veliki meri izkorišča kot inštrument delodajalcev
               za lažjo prekinitev dela in trdim, da se tudi izkorišča z namenom, da se vse preveč
               podaljšuje v neko daljno prihodnost, seveda, pa verjamem, da je to verjetno tudi
               težko ugotoviti. Čedalje bolj sem prepričan, da se pravzaprav pogodba o zaposlitvi za
               določen čas enostavno uporablja za lažje odpuščanje delavcev,<stage type="mag"/> (nadaljevanje) ne pa za ta namen, kot je pravzaprav bila
               predvidena, za nadomeščanje za krajši čas, ali za povečanje obsega dela, skratka, za
               enega od teh namenov. To je ena zadeva.</p>
               <p>Druga stvar, ki bi jo vprašal je pa ta tako imenovana izjava o varnosti z oceno
               tveganja. Predhodnik oziroma gospod direktor je tudi sam to omenil v uvodu, da je ta
               izjava o varnosti, morem reči sam se tudi spomnim tega fenomena, kako smo se ga v
               podjetju lotili reševati. Vendar pa mislim, da je bila že sama priprava, že sama
               metodologija za izdelavo tako komplicirana, da je na koncu prišel nek izdelek, samo
               zato, da je pač bil. Bila je sicer izdelana, ni pa bilo vprašanja kvalitete te ocene
               varnosti. Po vrhu vsega trdim, da so nekateri z izdelovanjem teh ocen dobro
               zaslužili, seveda nekateri pa tudi dobro plačali za, bi rekel, malo efekta ali pa
               nič.</p>
               <p>Zato sprašujem kako se ta izjava o varnosti sploh pri vas kontrolira in kaj se gleda
               in kako se ocenjuje te izjave same?</p>
               <p>Še tretje vprašanje. Mi smo slišali tudi že v uvodu, da ste postali organ, ki izreka
               tudi kazni. Zanima me koliko je bilo, finančni podatek, jaz moram reči, da nisem tega
               zasledil notri oziroma če je to razdrobljeno, v skupnem bi želel en podatek kakšen je
               bil finančni efekt, koliko kazni ste predpisali. In koliko je bilo tudi dejansko
               izterjane? Ali so bile vse? Ali je kakšna razlika? Kakšno je stanje na tem področju.
               Hvala lepa.</p>
            </sp>
            <sp xml:id="SDT4-OZDDSZII-Redna-018-2006-09-12.sp60">

               <speaker>PREDSEDNIK STANISLAV BRENČIČ:</speaker>

               <p>Hvala lepa gospodu Veršniku. Gospod glavni inšpektor, izvolite.</p>
            </sp>
            <sp xml:id="SDT4-OZDDSZII-Redna-018-2006-09-12.sp61">

               <speaker>GOSPOD ________:</speaker>

               <p>Hvala za postavljena vprašanja. Pravzaprav prvo in drugo vprašanje v celoti potrjuje
               tisto kar sem povedal. Torej, gre pravzaprav za enako razmišljanje. Res je to, kar
               ugotavljate. Pogodba o zaposlitvi za določen čas se zlorabljajo. Zlorabljajo se na ta
               način, da se v bistvu sklepajo v primerih ko za to v zakonu ni nobene podlage. In to
               prav zato, kot ste sami po moje prav natančno ocenili, zato, ker se delodajalci niso
               v stanju soočiti z dejstvom, da bo morda zaposlil tudi delava, ki se kasneje ne bo
               izkazal kot najbolj primeren in ga potem tudi z ustreznimi inštrumenti, seveda,
               spravil na pravo pot ali se pred njim zaščitil, kar seveda zakonodaja omogoča, samo
               poznati jo je treba. Zaradi velikega neznanja vsi tisti, ki nimajo veliko izkušenj in
               imajo premalo znanje, seveda, rajši posežejo po pogodbi o zaposlitvi za določen čas,
               zato ker takrat z datumom zadeva izteče in znova in znova presojajo ali bi še, ali ne
               s posameznim delavcem to razmerje podaljšali. No, in ravno v tem podaljšanju je pa
               naslednji dokaz za to, da resnično nasploh zakona ne poznamo. Že po stari zakonodaji
               tisti iz samoupravnega socializma in tudi po novi zakonodaji se nikoli pogodba o
               zaposlitvi za določen čas ni podaljševala, pač pa se je vedno sklepala nova, če so za
               to obstojali ponovno zakonski razlogi. Pa vendarle seveda kjer hočete lahko poslušate
               o podaljševanju pogodb o zaposlitvi za določen čas, ker je to najbolj enostavna
               verzija. <stage type="mag"/> (nadaljevanje) Res je, da smo pri
               svojem nadzoru ugotavljali, da velika večina teh pogodb, ki so bile ugotovljene kot
               nezakonite, so bile nezakonite zaradi tega, ker v njih ni bil naveden ustrezen,
               seveda iz zakona naštet razlog, pač pa je običajno notri pisalo, povečan obseg dela,
               ne da bi pri tem imeli kakšno argumentacijo za to ali pa še to ne, samo pogodba za
               določen čas in vsako leto ali pa morda na dve leti se je to podaljšalo po prepričanju
               delodajalca in zadeva je tekla na prej, seveda zaradi določenega časa kup negotovosti
               za delavca in seveda tudi manj pravic, ne toliko znotraj razmerja, kot izven tega
               zaradi tega, ker nekdo, ki je v takšni odvisnosti nič na dolgi rok ne more praktično
               planirati, ker je lahko čez ta datum, ko to izteče pač brez eksistence lepo na cesti.
               Po drugi strani je pa seveda takšna oseba tudi bistveno bolj, če rečem z grdo besedo,
               vnetljiva, kar pomeni, da je pripravljena vsak delodajalčev namig realizirati po
               najboljših močeh in takšen delavec po pravilu seveda se bo zelo, zelo trudil, da bi
               ugajal svojemu delodajalcu, seveda pri tem ni nič iskrenega, pri tem je samo
               pravzaprav eno ne preveč lepo izžemanje kapacitet. Mi se trudimo in se bomo še naprej
               trudili, da bi seveda nezakonite odločbe, torej pogodbe o zaposlitvi za določen čas
               odkrivali in preganjali. Menimo pa, kot sem že povedal, da širjenje znanja na to temo
               pa tudi lahko pomaga predvsem zato, ker sem prepričan, da v obstoječem zakonu je kar
               precej inštrumentov s katerimi se da te probleme, ki bi jih delodajalci morebiti
               imeli s tem, ko gre za delavca, ki ni discipliniran, ki pač noče delati to za kar je
               podpisal pogodbo, ki ni pripravljen vse tisto in takrat narediti, kot je to potrebno
               in dogovorjeno in pa seveda tudi v primerih, ko preprosto dela ni več, takrat se tudi
               da to pogodbo razdreti, vsi inštrumenti obstajajo. Ta izkušnja o kateri sem prej
               govoril, da pa je stara po kateri delajo, je pa v bistvu iz stare zakonodaje, ki
               odpovedi sploh ni poznala. Mi smo imeli, če se spomnite postopke za ugotavljanje
               trajnih presežkov, pa take reči, vendar posamezniku pogodbe zaradi tega, ker ni
               preprosto dela zanj v prejšnji zakonodaji sploh ni bilo. In seveda če na ta način
               gledamo tudi današnjo zakonodajo potem je praksa kakršna je, verjetno precej logična.</p>
               <p>Kar se tiče izjave o varnosti kot osnovnega inštrumenta, ki ga predpisuje zakon o
               varnosti in zdravju pri delu, mu moram stopiti temu dokumentu namreč v bran, to je
               ključen in najbolj pomemben dokument, ki ga inšpektor prvega v roko vzame, ko pride v
               nadzor. Iz njega tudi takoj v dveh minutah ugotovi ali je pristop v tej firmi k tej
               tematiki zgolj formalen in če je to tak primer kot ga omenjate, potem seveda je to
               tako ali pa je to nek živ dokument, ki zares odraža na eni strani ugotovljene
               nevarnosti pri delu in na drugi strani tudi vse kar je predpisanega za to, da bi te
               nevarnosti nikomur pri delu ne škodovale. Smisel tega dokumenta je samo v tem, da je
               v njem vse ugotovljeno kar mora biti, kar omogoča, da nekdo, ki na nekem delavnem
               mestu, ki izhodiščno je lahko tudi v nekem smislu nevarno prav zaradi postavljenih
               ukrepov pa treningov, pa ne vem česa vsega še, seveda to delo lahko opravlja 40 let
               in gre potem v penzijo samo starejši za toliko, nikakor pa poškodovan ali pa bolan,
               da ne govorimo o ubitih(?)na delavnem mestu. To je smisel tega dokumenta in menim, da
               je to najpomembnejši dokument, ki pri delodajalcu na to temo sploh obstaja in bi mu
               morali posvečati bistveno več pozornosti, kot pa mu jo.</p>
               <p>Zakon ne predpisuje, da bi nekdo moral na ta način zaslužiti ali pa finančno
               skrahirati, ampak predpisuje, da mora delodajalec ta dokument narediti, sprejeti, pri
               tem pa seveda, če ga sam ne zna mu zares pomaga stroka, ki pa ne more biti katera
               koli stroka, ampak samo tista, ki izpolnjuje določene pogoje za to, ki je <stage type="mag"/> (nadaljevanje) preverjena, ki bi pač morala to
               tudi znati, vendar je to na koncu le trg. Na trgu pa seveda so bolj poceni solate, pa
               bolj zrele, pa tudi tiste sveže najdražje in tisti, ki hodi na trg in se odloča,
               prevzema tudi odgovornost za to kaj bo kupil in pod kakšnimi pogoji. Prav enako je s
               temi strokami. V tem paketu pooblaščenih organizacij in posameznikov, vemo, da je to
               lahko pravna oseba ali pa samostojni status s tega področja, ki izpolnjuje določene
               pogoje je približno 300 primerov, ki pač to lahko počno po zakonu, gotovo niso vsi
               najboljši, a gotovo pa tudi ne vsi najslabši, med njimi je pač treba poiskati in
               delodajalec drug ne more biti in po zakonu in tudi povsod po svetu je tako, je tisti,
               ki mora pa sam izbrati tisto kar je primerno in dovolj dobro, da bo sposoben ob
               pomoči te stroke tak dokument v kvaliteti res izdelati.</p>
               <p>Prekrški, sem povedal, so za nas nova dejavnost. Zdaj seveda ekonomski pokazatelj
               teh prekrškov je jasno, da pobran denar. Zdaj to v gradivu piše koliko je tega
               materiala, torej koliko je bilo tega denarja, v bistvu delamo v tako imenovanem
               skrajšanem postopku, rezultat tega so ali odločbe o prekršku ali pa plačilni nalogi.
               Vsega skupaj je bilo v preteklem letu blizu 400 milijonov izrečenega in od tega je
               bilo daleč čez polovico tudi na računu. Zdaj seveda, to se je začelo s prvim
               januarjem, predpostavljam, da bo trend in letošnja prva polovica leta to tudi kaže,
               šel v plus, kar pomeni, da je še več opravljenega in še več denarja na računu. In
               ravno na osnovi tega trdim, da je ta ugodna vzročna (?) med napako in kaznijo, ki se
               v tem primeru kaže, v prejšnjih časih pa smo vedno imeli na to kup pripomb, zato
               nekako verjamem, da kljub temu, da je na nas padel velik obseg dela je bila to ugodna
               rešitev, saj na področju dela to lahko rečem. Hvala.</p>
            </sp>
            <sp xml:id="SDT4-OZDDSZII-Redna-018-2006-09-12.sp62">

               <speaker>PREDSEDNIK STANISLAV BRENČIČ:</speaker>

               <p>Hvala lepa, gospod inšpektor. Gospod Starman, izvolite.</p>
            </sp>
            <sp xml:id="SDT4-OZDDSZII-Redna-018-2006-09-12.sp63">

               <speaker>BOJAN STARMAN:</speaker>

               <p>Hvala lepa za besedo, gospod predsednik. Jaz bi se vseeno dotaknil tegale vprašanja
               dela za določen čas oziroma za nedoločen čas. Mislim, da je to zelo pomembno in zelo,
               zelo vpliva na življenje zaposlenih naših, ker je človek, ki je zaposlen za določen
               čas v bistveno drugačnem položaju, ekonomskem in drugačnem, kot tisti, ki je zaposlen
               za nedoločen čas, zato bi, pa tudi sama praksa zaposlovanja v zadnjem trenutku, v
               velikih, v zadnjih letih v velikih in malih podjetjih kaže, da se pretežno
               zaposlujejo za določen čas. To se pravi, da je, če ne drugega nekaj narobe z našimi
               pravili igre oziroma z zakonodajo, ki opredeljuje pravice, ki izhajajo iz zaposlitve
               za nedoločen čas. Dejstvo je, če dodamo primerom, kot je gospod inšpektor povedal, da
               se premalo poznamo z zakonodajo, kjer se lahko odpusti delavec tudi iz raznih drugih
               razlogov, povedati moram, da je ta verjetnost zelo, zelo majhna, manjša kot si
               mislimo. Če pa temu dodam še sodno prakso, ki praktično skoraj vedno če ne na prvi,
               pa na drugi in na tretji stopnji da pravico oziroma razsodi v korist delavca, potem
               je praktično malo kateri podjetnik, da bi si upal lotiti postopka odpustitve delavca,
               če kaj dela ali nič ne dela oziroma v vsakem primeru zato mislim, da bi to morali
               sistematično bolj reševati oziroma več posvetiti časa določitvam oziroma določitvi
               pravic iz nedoločenega delavnega razmerja oziroma doseči neko drugačno strukturo
               zaposlitve. <stage type="mag"/>(nadaljevanje) Vemo, da je v
               Evropi veliko tudi drugje zaposlitev za določen čas, vendar pri nas je ta obseg
               prevelik in se še povečuje in to nesorazmerje je treba urediti na nek način v
               določitvi pravic, ki izhajajo iz rednega delovnega razmerja, nekaj se na tem dogaja,
               mislim, da je to zelo pomembna točka, kateri bomo morali na tem odboru posvetiti še
               več pozornosti in določiti ene takšne konkurenčne pogoje, tako za delavce kot tudi za
               podjetnike, da se bodo bolj pogosto odločali za zaposlitev za nedoločen čas. Tukaj bi
               se dotaknil, kar je kolega že prej glede izjave o varnosti z oceno tveganja, vem, da
               je to pomemben dokument, vem pa, da smo se ga v vseh podjetjih lotili zelo šablonsko,
               naročili smo neke ljudi, ki so imeli ustrezne kvalifikacije, da so nekaj napisali,
               mislim, da je ta dokument, ni točno, ne dosega tistih stvari. Povedal bi primer, da
               se potem delavec sam .../Nerazumljivo./... in so potem prihajale pripombe, ni take
               ustrezne ventilacije v pisarni, pa .../Nerazumljivo./... v vseh teh zadevah, je
               prišlo, da čisto normalna pisarna postala popolnoma nemogoča za delo in bi praktično
               moral v podjetjih milijarde denarja dati v to in se mi zdi, da je neživljenjski in da
               bi bilo treba tudi poenostaviti, pa bi večji efekt dosegel, kot tako, da smo vsi
               skupaj na nek način zaposlili, pa plačali neke izvedbe, pobrali podpise delavcev,
               vseh zadevah, imamo formalno, moje podjetje formalno zadeva, zadeva rešena. Mislimo,
               da je stvar urejena, ni pa se naredilo veliko na tem, je pa seveda možnost
               .../Nerazumljivo./... iz tega izvira. Res pa je, da preveč komplicirano, da bi se
               tega lotili. Samo to, te dve stvari. Hvala lepa.</p>
            </sp>
            <sp xml:id="SDT4-OZDDSZII-Redna-018-2006-09-12.sp64">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Še gospa Potrata, izvolite.</p>
            </sp>
            <sp xml:id="SDT4-OZDDSZII-Redna-018-2006-09-12.sp65">

               <speaker>MAG. MAJDA POTRATA:</speaker>

               <p>Hvala za besedo. Jaz se pripravljavcem poročila opravičujem, ker se ne bom poročila
               dotaknila celovito, ampak se bom samo na en segment tega poročila ozrla, predvsem
               zaradi tega, ker se mi zdi, da bi nas moralo kot zakonodajno telo, nekaj stvari, ki
               so v tem poročilu zapisane, pa vendarle malo zaskrbeti. Rada bi se usmerila na
               poglavje, ki govori o varstvu nekaterih kategorij delavcev in če je v letu 2005
               ugotovljenih 15 kršitev določb zakona o delovnih razmerjih, ki se nanaša na to
               poglavje, res da številka, ki ni zaskrbljujoča, so pa vendarle v tem poročilu
               zapisane nekatere stvari, ki bi nam morale dati misliti. Meni se zdi vredno opomniti
               na to, da tukaj inšpekcijska služba pogosto deluje tudi kot svetovalni organ, zlasti
               tistim, ki se sklicujejo na uresničevanje zakona o starševskem varstvu in družinskih
               prejemkih. Torej, bi morali vedeti, da je verjetno kršitev tega zakona vendarle več
               ali pa so vsaj potencialne, če se starši, če se ljudje na inšpekcijsko službo
               obračajo po pravno pomoč. Zaskrbljujoče se mi zdi tudi tisto, kar je zapisano v zvezi
               z nosečnicami ali doječimi materami, ki se pogosto raje odločajo za bolniško kot pa
               za uveljavljanje pravic za posebno varstvo te kategorije zaposlenih. To se mi zdi
               toliko bolj pomembno v trenutku, ko smo na politično deklarativni ravni zelo
               zaskrbljeni z demografsko sliko Slovenije in govorimo o spodbujanju<stage type="mag"/>(nadaljevanje) starševstva, bi bilo dobro pogledati, kako
               je z varstvom verjetno delavk, zaradi nosečnosti in delavcev in delavk, zaradi
               starševstva. Vidite, kje je bila poanta, včasih je pa le samo ženski spol treba
               zapisati.</p>
               <p>Ampak, ob teh kategorijah, kjer pravim, da je dobro, da teh kršitev ni več, ob
               primerih, ko bodo verjetno starši po naši zakonodaji, tudi morali kdaj odgovarjati,
               zaradi zanemarjanja otrok, se mi tukaj zdi zanimiva ugotovitev, da ste pa eno osebo
               kaznovali, zaradi tega, ker je delala med časom, ko bi morala izrabiti starševski
               dopust, to, kar zadeva lenobo in tako pri naših ljudeh. Ampak, hotela sem opozoriti
               še na eno kategorijo teh posebnih kategorij delavcev, to je varstvo delavcev, ki še
               niso dopolnili 18 let starosti. To se mi zdi, če ne zamerite precej sivo področje
               takrat, ko govorimo o zaposlovanju in o delu mlajših od 18 let v družinskih firmah,
               pa še povsod kje drugje. Kršitev v zvezi s tem ne zaznavamo, zaradi tega, ker s temi
               osebami ni sklenjenih delovnih razmerij. In, če se kot predsednica nekega drugega
               delovnega telesa sklicujem na neko mednarodno poročilo, v katerem je varovanje
               človekovih pravic presojano tudi s stališča tega, kako so zaščiteni otroci in kaj je
               mogoče govoriti o delu otrok, potem bi seveda iz prakse, posebej povem, imeli
               marsikakšno praktično izkušnjo, ko gre za nočno delo oseb mlajših od 18 let, pa to
               niso predmet inšpekcijskega nadzora, ker, še enkrat pravim, nimajo sklenjenega ne
               delovnega razmerja ne za določen in ne za nedoločen čas, niti nimajo napotnice. Me bo
               pa seveda poročilo za naslednja leta, ker upam, da bomo še leta 2008, še pred iztekom
               mandata dobili tudi poročilo za leto 2007 in za leto 2006, lahko primerjalno gledali,
               kaj pomeni nova zakonodaja v zvezi s študentskim delom in napotnicami, o čemer vi
               tudi poročate in bomo videli ali so učinki takšni, kakršne smo si obetali dobiti.
               Zato me posebej veseli, da ste med nalogami in usmerjenimi akcijami nadzora sklenili
               posebej pregledati tudi, kako je tudi z uresničevanjem delovno pravne zakonodaje,
               varstva pri delu in zdravja, vzgojno izobraževalnih institucijah, zlasti na
               visokošolskih institucijah, zaradi tega, ker je verjetno tudi ob dobri šolski
               zakonodaji treba v praksi pogledati, kako se spoštujejo navodila v zvezi z izvajanjem
               praktičnega pouka ali pa tudi tistega praktičnega dela teoretičnega pouka na
               visokošolskih organizacijah. Kot vidite, tukaj nisem toliko zastavljala vprašanj, kot
               samo povedala tisto, kar mi je dalo misliti v tem vašem poročilu. Inšpekcija res
               lahko ukrepa, kadar problem zazna, se pa bojim, da so nekatere sive lise tudi
               .../Nerazumljivo./... kot kršitev ni mogoče zaznati, zaradi tega, ker niso osnovni
               pogoji zato, da bi se lahko na izvrševanje delovno pravne zakonodaje upirali
               izpolnjeni. Hvala.</p>
            </sp>
            <sp xml:id="SDT4-OZDDSZII-Redna-018-2006-09-12.sp66">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Bi gospod inšpektor morda malo povzel... Potem imamo pa še dva
               prijavljena. Izvolite. <stage type="mag"/>
               </p>
            </sp>
            <sp xml:id="SDT4-OZDDSZII-Redna-018-2006-09-12.sp67">

               <speaker>MAG. BORUT BREZOVAR:</speaker>

               <p>Varstvo materinstva, na žalost se kaže tudi kot precej povezano v zvezi z
               vprašanjem, ki smo ga prej imeli, torej pogodbo o zaposlitvi za določen čas, delavka
               vmes zanosi in zaradi tega, ker pač je vmes zanosila, do podaljšanja ne pride več,
               čeprav je prej vedno prišlo. To je zdaj moderna nova kršitev, ki jo odkrivamo in
               preganjamo, v letošnjem letu smo tudi ene posebne aktivnosti v zvezi s tem zastavili,
               prav zato, tudi v povezavi s tem, ker je, zdaj z novim letom izteka prehodno obdobje
               zakona o delovnih razmerjih, po katerem je bilo to veriženje pogodb o zaposlitvi za
               določen čas, dovoljeno v treh letih, zdaj se pa ta rok skrajša na dve leti in bo v
               bistvu to še večji problem postal. Zdaj, seveda, v zvezi z materinstvom, pa
               starševstvom je vendarle včasih po novem primerno, da sta oba spola navedena, zaradi
               tega, ker pravico do tega starševskega dopusta ima tudi oče v enem delu porodniške.
               Na nosečnost pa nima pravice, to pa drži.</p>
               <p>Teh primerov pa resnično ni prav veliko, preprosto zato, ker se delavke šele takrat,
               ko so že precej obupane in na robu nemoči pri nas javijo. Dokler pa upajo v kakšno
               rešitev jih pa ni in seveda tudi ravno zaradi prepričanja, da če bodo pač prijavile
               take primere se zna zgoditi, da se pogodba za določen čas ne bo v narekovaju
               podaljšala. In to je gotovo problem, ki ga je treba iz različnih zornih kotov
               obravnavati. V zvezi z delom otrok bi pa rad dodal samo to, da po zakonu je zadeva
               precej dobro regulirana, govorim o novem zakonu, o ureditvi za katero verjamem, da jo
               velika večina ne pozna. Delo otrok pred 14 letom je podvrženo posebnemu soglasju, ki
               ga mora izdati inšpekcija za delo na podlagi vloge staršev, potem ko oceni kakšne
               vrste dela naj bi pravzaprav ta otrok opravljal. In tukaj so še časovne in druge
               omejitve. Od 14. pa do 18. leta je že možna pogodba o zaposlitvi, ker je to pač tisti
               čas, v katerem je mogoče skleniti pogodbo o zaposlitvi, s tem, da beležimo zelo zelo
               malo teh primerov, preprosto zato, ker to prekrije delo dijakov in študentov, ker je
               bistveno cenejše in nikomur na misel ne pride, da bi sklepal pogodbo o zaposlitvi z
               mladim človekom, če lahko izkoristi njegov študentski ali pa dijaški status in je to
               seveda izredno poceni pragmatična rešitev, pa še brez kakšnih dolgoročnih obveznosti
               in tukaj seveda vidimo problem in zato so tudi naše statistike na to temo pičle, ker
               pravzaprav nimamo koga gledati. Torej, gledamo ga v drugem pojavu, torej dijaško in
               študentsko delo, kjer pa seveda so drugačne pristojnosti inšpektorata z oziroma na
               to, da to ni delovno razmerje, pač pa izjema od delovnega razmerja, z nekaterimi
               sicer podobnimi atributi, ampak v glavnem pa imamo pristojnosti tam bistveno manj.
               Kar nekajkrat smo našli mladoletne osebe v nočnem delu, vendar so v glavnem skrite v
               tem študentskem delu, največ primerov smo našli v igralnicah na primer, ko študentje
               kot pomočniki ali pa sodelavci krupjejev delajo sredi noči, potem pa smo ugotovili,
               da še nimajo 18 let. In smo jih pač izločili iz takšnega procesa. Ne vidi se to v
               obliki, ko govorimo o kategorijah, ki so posebej ščitene, ampak je na drugem mestu,
               žal pa se s tem tudi srečujemo. Toliko, mogoče samo v pojasnilo.</p>
            </sp>
            <sp xml:id="SDT4-OZDDSZII-Redna-018-2006-09-12.sp68">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospod Žnidaršič, izvolite.</p>
            </sp>
            <sp xml:id="SDT4-OZDDSZII-Redna-018-2006-09-12.sp69">

               <speaker>MAG. FRANC ŽNIDARŠIČ:</speaker>

               <p>Jaz želim povedati, da je iz poročila razvidno, da inšpektorat za delo dobro dela.
               In ne da bi se dotaknil <stage type="mag"/> (nadaljevanje)
               posameznih vsebin, ki so zajete v tem poročilu moramo prisluhniti zadnjemu delu
               uvodne razlage direktorja inšpektorata, ko je opozoril na to, da se delovnopravna
               zakonodaja spreminja, da je obsežna, da je nova, da ima inšpektorat vedno nova
               pooblastila, da izvaja vedno nove ali širše aktivnosti. Ob tem verjamem, da v
               poročilu ni zajeto vse kar je na tem področju narobe, v smislu kršitev, ki jih je
               gotovo več kot so naštete v statističnem pregledu ugotovljenega, kar zaskrbljuje in
               je vzrok za to, da ni bolj celovito pokrito. Preprečevanje kršenja delovnopravne
               zakonodaje pa je dejstvo, ki je bilo navedeno v tem, da je število zaposlenih in da
               so sredstva za delovanje inšpektorata praktično na istem nivoju že nekaj let in je to
               po moje glavni razlog, da nimamo v tem poročilu več te problematike ugotovljene in
               seveda tudi več te problematike sankcionirane. In v tem smislu želim izreči pohvalo
               inšpektoratu za delo, da sploh lahko sledi temu kar mu nalagajo vedno znova ob tem
               kar vemo, da se dogaja na področju, predvsem teh delovnopravnih zapletov na področju
               zaposlovanja in dela na črno in tega dela za določen čas, kjer seveda sodobni
               podjetniški lobiji prav gotovo poskuša iztržiti in stisniti iz delavca čim več za čim
               manjši denar tudi na tak način, da sklepa pogodbe za določen čas, ob katerih
               podaljšanju delavci pristanejo pogosto na to, da bodo brez povišanja plače delali v
               naslednjem obdobju, morda celo za manj denarja v strahu, da bi izgubili svojo
               socialno varnost in podobno. Jaz ob tem poročilu želim poudariti, da bi kazalo, da se
               vlada odloči vendarle o tem, da bi namenila v naslednjem obdobju temu inšpektoratu
               potrebno skrb in seveda tudi sredstva zato, da se razširi, ker drugače mi ne bomo
               mogli učinkovito zajeziti vseh kršitev te zakonodaje na tem področju v obsegu, kot bi
               radi in bi bilo tudi potrebno. Hvala lepa.</p>
            </sp>
            <sp xml:id="SDT4-OZDDSZII-Redna-018-2006-09-12.sp70">

               <speaker>PREDSEDNIK STANISLAV BRENČIČ:</speaker>

               <p>Hvala lepa gospodu Žnidaršiču. Gospod Štebe, izvolite.</p>
            </sp>
            <sp xml:id="SDT4-OZDDSZII-Redna-018-2006-09-12.sp71">

               <speaker>MAG. TOMAŽ ŠTEBE:</speaker>

               <p>Hvala lepa za besedo, gospod predsednik. Lep pozdrav! Jaz bi uvodoma pohvalil samo
               poročilo, obsežno. Ima ustrezna poglavja. Bi pa želel, da se obseg kljub vsemu
               zmanjša na račun tistega, kar pravzaprav v besedilu se ponavljajo zadeve, ki so
               omenjene v tabelah. Potem tudi vprašanje v zvezi s tem. Pa se naj na račun, morda,
               povečevanja tudi poveča tisto, ki je zelo pohvalno poglavje, vsaj za mene, ko
               predlagate spremembe. Spremembe so v zakonodaji in tudi drugje so predlagane nekako v
               treh straneh. Zelo dobrodošli predlogi za zakonodajalca, vlado in tiste, ki morajo
               ustrezno ukrepati.</p>
               <p>Morda bi se odzval na to problematiko dela za določen čas, ki ga naj ne bi imenovali
               podaljševanje. Tukaj bodo morali socialni partnerji prevzeti podoben sistem, ki ga
               vlada že želi uvesti, in sicer da ko podjetja pač nimajo dela ali inštitucije, ko ni
               več ustreznega dela, se delovno razmerje prekine na korekten način, brez tistih nekih
               preveč maksimiranih pravic, ki potem odvračajo delodajalca, da bi ljudi zaposloval za
               nedoločen čas. In imamo vsi skupaj samo delo z novimi pogodbami za delo za določen
               čas oziroma za podaljševanje teh pogodb in prihaja potem zaradi tega, ker je to neko
               nepotrebno delo tudi do poenostavljanja in takih primerov, kot jih navajate. <stage type="mag"/> (nadaljevanje) v taki inštituciji kot ste vi,
               čeprav ste sedaj prevzeli delo in morate postopek kaznovanja izpeljati do konca, ste
               s tem razbremenili sodno vejo, upam da, da ni potem tudi sodnih pritožb na tiste vaše
               odločitve. Mislim, da informacijske tehnologije in da danes v administraciji tudi
               taka orodja, ki poenostavijo delo inšpektorja predvsem na tistem administrativnem, bi
               rekel, birokratskem področju, ki vsaj tiste inšpektorje, ki jih jaz poznam, ne ravno
               iz vaše branže, zelo obremenjujejo. Se pravi, pisanja in urejanja in tako naprej.</p>
               <p>Imam pa vprašanja, tukaj kjer je ta preglednica kjer so prijavljene nezgode pri delu
               iz dejavnosti. Čudi me kako to, da ima javna uprava, obramba in socialno zavarovanje
               zelo visok procent nezgod, podobno kot proizvodnja kovinskih izdelkov brez strojev in
               naprav, 6%. Jaz ne vem kje je javna uprava, obrambo še nekje razumem, pa še to težko,
               ker smo v mirovnih operacijah. To me zanima, če lahko poveste.</p>
               <p>Zanima me tudi, veliko resnejših gradbenih firm se pritožuje nad načinom izdajanja
               delovnih dovoljenj za tuje delavce in nelojalni konkurenci tistih podjetij iz tujine,
               recimo iz Slovaške, ki s temi tujimi delavci enostavno delujejo na gradbenem trgu v
               Sloveniji. Če ste zaznali tukaj kakšne probleme me zanima kako vidite te probleme.
               Hvala lepa.</p>
            </sp>
            <sp xml:id="SDT4-OZDDSZII-Redna-018-2006-09-12.sp72">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Izvolite, gospod Brezovar.</p>
            </sp>
            <sp xml:id="SDT4-OZDDSZII-Redna-018-2006-09-12.sp73">

               <speaker>MAG. BORUT BREZOVAR:</speaker>

               <p>Hvala lepa. Torej, tudi jaz sam nisem predlagal, da se ne vem kako ojača
               inšpektorat. Res je tudi to, da seveda neke informacijske tehnologije stvar precej
               precej izboljšajo, vendar to smo mi naredili že pred 10 leti. Te tehnologije pa
               toliko vendarle ne morejo narediti, pa tudi te tehnologije zahtevajo denar in
               osveževanje zaradi tega, ker računalnik je nekaj kar zastari v dveh letih,
               najkasneje, če je že prej na primer bil dovolj dober, javna naročila trajajo pa eno
               leto za tak računalnik, ko se že enkrat odločimo, da bi uspeli kakšna sredstva
               zbrati. V principu se strinjam, jaz tudi sam ne bi želel delati v državi, kjer bi
               vsak državljan imel dva inšpektorja na hrbtu, ki bi gledala kaj počnem. Vendar pa
               tiste naloge, ki se na novo nalagajo pa morajo biti vendarle stehtane tudi s tega
               zornega kota ali jih je mogoče brez večjih težav naložiti tistim, ki so že do nekega
               trenutka nekaj počeli, če je seveda tisto delo bilo ocenjeno kot koristno, zadostno
               in tako naprej. Tukaj gre predvsem ta naš problem, da vsak nov zakon, ki pride, pa
               majhno diši po delu je že tudi pristojnost inšpektorata za delo, tudi če komaj kaj
               tam lahko naredimo. Prelahkotno se nam zdi, da se nove naloge nalagajo. Ampak
               strinjam se da z boljšimi pogoji dela, sredstvi, kakšen avto več, in tako se seveda
               da hitreje kaj narediti in v tem smislu sem zelo za.</p>
               <p>Področje gradbeništva je eno najbolj problematičnih dejavnosti pri nas. Z vidika
               dela, zaposlovanja, pogojev dela, delovnih nezgod, seveda, mimogrede tiste velike
               rasti v javni sferi se dejansko nanašajo predvsem na policijo pa vojsko, tam so te
               nezgode. Zlasti policija jih ima za moj okus mnogo preveč, in to takšnih ne preveč
               pomembnih. <stage type="mag"/>(Nadaljevanje) Samo za
               ilustracijo lahko rečem, imeli smo nezgodo, kjer sta dva policista šla na bolniško
               pri vklepanju starejšega občana. To je bil pač opis nezgode. Jaz si težko zamišljam,
               kako se to lahko zgodi. Drug primer je bil pa, ko je policist si izpahnil ramo pri
               zapiranju pokrova motorja službenega avtomobila. Zdaj, ali so ti fantje tako krhki
               ali kaj je problem, ampak zdi se mi, da je problem bolj v zavarovanjih pa v pravicah,
               ki iz tega pridejo, kot pa res v veliki krhkosti teh fantov, ker se mi zdi, da niso
               nič drugačni, kot je bilo to pred, ne vem, desetletji nazaj. Torej, tu je ta
               statistika skrita večinoma, seveda, drugače javna uprava sama po sebi ni tako grozno
               nevarna dejavnost.</p>
               <p>No, kar se pa tiče gradbeništva, pa je zelo nevarna dejavnost in tukaj tudi beležimo
               pravzaprav največ poškodb, in tudi tistih najtežjih, smrtnih. Zadeva je pa resnično
               nekako pogojena z dejstvom, da Slovenija ni prav močan trg za delovno silo v
               gradbeništvu, in zaradi tega tradicionalno, lahko rečem, stoletja nazaj je ta prostor
               kupoval delovno silo s tega področja. V nekih raziskavah, ki smo jih delali že pred
               sto leti, so makedonski delavci tu železnico gradili v Sloveniji in od takrat se ni
               čisto nič spremenilo. Še celo več, imeli smo neke šole za gradbince, ki so bile vse
               zaprte, in danes praktično nimamo od kod črpati kadra za to dejavnost in zato je
               praktično v veliki meri uvožen. Dokler je bila to skupna država, je bilo to v glavnem
               iz bivših republik, potem, ko te države ni bilo več, so se stvari spremenile. In ko
               smo postali Evropa, je nastala popolnoma nova situacija. Zaradi prostega pretoka
               delovne sile je odprt dostop za delavce iz novih članic, kamor seveda tudi cel kup
               vzhodnih držav paše, in delodajalci so razmeroma hitro skušali, torej, gradbene firme
               se temu prilagoditi in so v precejšnji meri poskusile s to delovno silo na račun
               težav, ki so bile na drugi strani pri pridobivanju delovnih dovoljenj za tiste iz
               bivših jugoslovanskih republik. Tu ni delovnih dovoljenj, tu ni nobenega pogojevanja,
               nobenih omejitev. Preprosto, izpolniti morajo iste zahteve, kot jih izpolnjujejo
               delavci pri nas, in že lahko delajo. Nastopile pa so težave jezika, navad, tradicije.
               Poleg tega pa tudi to, da pri gradbeništvu tega ne delajo velike gradbene firme,
               torej najemajo to silo, ampak pravzaprav neki kooperanti, ki jim te velike firme kos
               kruha v velikih projektih pač odrežejo. In zato je ta zadeva zelo težko pregledna in
               obvladljiva in tudi nadzor zelo težak, zaradi tega, ker so to gradbišča, pogosto tudi
               velika, kjer je treba zato, da ga nadziraš, uporabiti čisto klasične metode zapora,
               torej zapora prostora. Zato si pomagamo z asistenco policije, ker sicer se ti delavci
               preprosto razbežijo in nimamo kaj jih loviti tam po gozdu pa ne vem kje še. Seveda pa
               dejansko ugotavljamo, da so kar nekateri delodajalci, ki so poskusili s temi delavci,
               imeli veliko težav. Pri pridobivanju teh delavcev so bile obljube velike. Ko so res
               sem prišli, je bila resnica precej drugačna. In zato je bilo kar nekaj primerov, kjer
               smo imeli tudi intervencije iz teh držav, na primer Slovaške, ko je šlo za zlorabe
               teh delavcev s strani lastnikov teh podjetij, in kar nekaj primerov je bilo tudi
               kaznovanja na to temo. Konkurenca je odprta, torej vsak, ki ima gradbeno podjetje v
               državah članicah Evropske unije, pod enakimi pogoji seveda lahko pride tudi na
               slovenski prostor. Pri čemer je pa z naše strani to v mnogih primerih težko
               nadzirati. Nadzirati zato, ker pridejo z nekimi papirji, ki so dokazila o
               izpolnjevanju teh pogojev, ki so napisana v vseh tujih jezikih, ki jih
               petindvajseterica premore, in je težko ugotoviti. Če pa hočemo, kar tudi naredimo
               včasih, poskusiti dobiti pomoč od naših kolegov iz držav članic, kjer kar dobro
               sodelujemo, pa to preveč časa traja. Gradbišča so pač dinamična zadeva, danes je
               tukaj, jutri je tam, in ko mi ugotovimo, da nekaj ni v redu, ga ni nikjer več.</p>
               <p>To so praktične težave, ki, verjamem, da tudi v evropskem prostoru <stage type="mag"/>(Nadaljevanje) se iščejo rešitve za to. To vem zato, ker
               sem pač član odbora glavnih inšpektorjev držav članic Evropske unije, kjer se o tem
               pogovarjamo in iščemo neke rešitve in neke bližnjice, kako bi bolj operativno to
               sodelovanje lahko nastavili, da bi se izognili takim zapletom. Seveda pa okrog
               delovnih dovoljenj je težko reči. Postopki so zapleteni in dolgotrajni, ker je teh
               delovnih dovoljenj bistveno premalo, glede na tisto, kar bi večina rada. Tu so kvote,
               ki so pač nek potencial, ki ga država za takšno delo, za takšne države pač lahko
               ponudi. In tu mi kakšne posebne vloge nimamo, razen da preganjamo tiste, ki počno to,
               ne da bi to pridobili, ne da bi te postopke izpeljali.</p>
            </sp>
            <sp xml:id="SDT4-OZDDSZII-Redna-018-2006-09-12.sp74">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Želim samo majčkeno provokativno vprašanje postaviti gospodu glavnemu
               inšpektorju. Praktično s področja našega odbora skoraj vsaka novela zakona nalaga
               inšpektoratu za delo nove naloge, pa tudi nova pooblastila. Z druge strani pa
               postajajo kršitelji teh določb tudi vedno bolj prefinjeni, vedno bolj izdelane metode
               imajo pri kršenju. In med temi metodami so tudi določene vabljive ponudbe, tudi za
               tiste, ki morajo pregon izvajati. Ali je mogoče zaslediti, gospod glavni inšpektor,
               tudi kakšno krhkost pri vaših pristopanjih, ker je pač to človeško, ker tu in tam se
               pa najde kakšen ocvirek, če nič drugega v dnevnem tisku, kako je s kakšno zadevo po
               tem vprašanju. Še gospa... /Oglašanje iz ozadja - brez mikrofona!/ No, pa počakajte,
               gospa Majda, pa bomo potem... Izvolite.</p>
            </sp>
            <sp xml:id="SDT4-OZDDSZII-Redna-018-2006-09-12.sp75">

               <speaker>MAG. BORUT BREZOVAR:</speaker>

               <p>Ja, to je pravzaprav klasičen namig. Vrabci čivkajo, da vsak inšpektor je len pa
               podkupljiv. Torej, tako bom rekel, Slovenija je zelo majhen prostor. Inšpektorjev je
               89 v tej državi in živijo pač v nekih sredinah, tudi v razmeroma majhnih krajih, kjer
               se vsi poznajo. Ljubljana je nekoliko drugačna, ker je le malo večje mesto, ampak v
               vseh ostalih krajih vsi poznajo inšpektorja. Celo službenih vozil nismo mogli
               registrirati tako, da bi v Kranju imeli kranjsko registracijo, v Mariboru mariborsko,
               ampak morajo imeti vsi ljubljansko, tako da jih na tristo metrov že vidijo. Torej,
               tudi tu se nekako ne morejo skriti, pa tudi ni namen, da bi se. Ker se poznajo, v
               šolo so hodili s temi ljudmi, ki jih nadzirajo, otroke poznajo... Torej, zgodi se,
               seveda se zgodi, da mora nekdo ukrepati proti osebi, ki jo pozna, v podjetju, v
               katerem je včasih delal, kjer ima sorodnika, znanca. Ne bom rekel, da se tudi nikoli
               ni zgodilo, da bi kakšna odločitev inšpektorja bila ne preveč ostra zaradi tega, ker
               je taka situacija nastopila. Bom pa rekel, da smo razvili neke metode, s katerimi
               skušamo na to vplivati. Na začetku je vsakemu inšpektorju predstavljeno in povedano,
               da ko pride v situacijo, da bi zaradi nekih takih razmerij težko ukrepal, mu ni treba
               drugega, kot samo povedati, da ne želi v tem primeru intervenirati, in pošljemo
               drugega, ki v tistem prostoru ni znan, in opravi njegovo delo. Po drugi strani je
               tudi težko preprečiti, da inšpektor z dobrim nasvetom pomaga nekomu, ki ga pozna, da
               se izogne napakam in pomanjkljivostim. V tem primeru tudi ne vidim kakšne posebne
               težave. Nismo pa v desetih letih videli in dokazali niti enega primera neke klasične
               korupcije, kjer bi nekdo dobil, zato da bi ravnal drugače, kot bi moral, neko
               pomembno korist, zaradi katere bi se tako odločil, niti v enem primeru.</p>
            </sp>
            <sp xml:id="SDT4-OZDDSZII-Redna-018-2006-09-12.sp76">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Še gospa Potrata, izvolite, potem pa bomo...</p>
            </sp>
            <sp xml:id="SDT4-OZDDSZII-Redna-018-2006-09-12.sp77">

               <speaker>MAG. MAJDA POTRATA:</speaker>

               <p>Hvala. Hotela sem reagirati na to pripombo o obsežnosti poročila. No, mislim, da ima
               poročilo zelo jasno kazalo, tako da se je mogoče po njem sprehoditi, po tistih delih,
               ki človeka zanimajo, in da naklada tudi ni visoka, 60 izvodov, kar pomeni, da to ni
               velika <stage type="mag"/>(Nadaljevanje) obremenitev glede
               porabe papirja.</p>
               <p>Bi pa gospoda glavnega inšpektorja nekaj še rada vprašala, glede na to, da je že
               bila kakšna priložnost, ko smo se srečali na kakšnem drugem delovnem telesu, in bi
               ravno s to točko in s tem problemom rada zastavila vprašanje. Tu na 45. strani je
               podpoglavje, ki govori o poklicnih boleznih in o nalogah, ki jih ima inšpektorat v
               zvezi z zagotavljanjem varnosti in zdravja pri delu, česar pa ne more dobro
               opravljati, če nima ustreznih podatkov tudi o negativnih kazalnikih, kot tu piše,
               zdravstvenega stanja delavcev, to pa so poklicne bolezni. In če sodimo po tem, da sta
               bili v letu 2005 samo dve prijavi o poklicnih boleznih za celo leto, če je zavod za
               pokojninsko in invalidsko zavarovanje Slovenije evidentiral 13 poklicnih bolezni za
               celo leto in če temu dodamo še vedenje, da je Slovenija edina država menda v Evropski
               uniji, ki nima registra poklicnih bolezni, se mi utemeljeno zastavlja vprašanje, kako
               bo inšpektorat lahko dobro opravljal delo, če ne bo imel vseh potrebnih podatkov o
               poklicni obolevnosti in o delovnih mestih, ki so tem nevarnostim posebej
               izpostavljena. Ker tako, kot ste zapisali, da boste poskušali to delati, kolikor je v
               vaši moči, če boste pravočasno o poklicnih boleznih obveščeni. Sami se zagotovo
               spomnite tega, da nam tistih vseh pripravljenih sklepov na komisiji za peticije ter
               za človekove pravice in enake možnosti, ki so ravno na neurejenost tega področja
               opozarjale, ni uspelo spraviti. Jaz pa vendar nisem izgubila upanja, da je to
               področje mogoče urediti, pa bi vas prosila, če bi mi lahko odgovorili tudi na to
               vprašanje, kako vi vidite rešitev tega problema. Hvala lepa.</p>
            </sp>
            <sp xml:id="SDT4-OZDDSZII-Redna-018-2006-09-12.sp78">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Izvolite, gospod inšpektor.</p>
            </sp>
            <sp xml:id="SDT4-OZDDSZII-Redna-018-2006-09-12.sp79">

               <speaker>MAG. BORUT BREZOVAR:</speaker>

               <p>Res je, statistično gledano smo najboljša država na svetu, ko pogledamo podatke o
               tem, koliko ljudi zboli na delu, zaradi tega, ker so ti podatki tako skromni, da tudi
               za majhno državo, kot je Slovenija, so odlični. Na žalost to ni resnica in je daleč
               od resnice. Je pa način obravnave tega skrit v celotni zdravstveni tematiki in v vseh
               zavarovanjih, ki jih imamo.</p>
               <p>Bistvo celega področja varnosti in zdravja pri delu je pač preventiva, vse ostalo so
               nekako bolj okraski - torej preprečiti, da se kaj negativnega zgodi. In če se je že
               kaj zgodilo, mora ta podatek služiti temu, da se stvari uredijo, pozdravijo.
               Informacija o poklicni bolezni v tem primeru potem pomeni, da mora nekdo pozdraviti
               delovno mesto. Da ne bi naredili novega bolnika, ko je tega prevzelo zdravstvo, ampak
               da se strokovnjaki lotijo sanacije tistih okoliščin in pogojev, v katerih je ta
               delavec oziroma delavka zbolela. Ker teh informacij ne dobivamo, morali bi jih pa po
               zakonu dobivati ali od delodajalcev neposredno ali pa od medicincev dela, ki so
               vključeni v te procese pri delodajalcu, saj vemo, da mora vsak delodajalec imeti
               pooblaščenega zdravnika po zakonu. Potem seveda na to temo zelo težko kaj naredimo.
               Dokaz, da zadeve res niso v redu, je tudi dejstvo, da ob vseh prizadevanjih Evrope na
               temo, kako se boriti proti prekomernemu hrupu, v Sloveniji <stage type="mag"/>(Nadaljevanje) nismo ugotovili in zaznali čisto nobenega
               problema na to temo, niti tam ne, kjer je ta prekomeren hrup evidenten. Torej,
               problem vendar, menim, se skriva v načinu, kako pri nas obravnavamo ta vprašanja.
               Delavec, ki zboli za poklicno boleznijo, ne konča na cesti. Ravno tako ga prime
               sistem zdravstva in ga skuša pozdraviti, vendar se to ne evidentira na tisti način,
               ki bi pri delodajalcu kakšne posledice pustil. Torej, v smislu neke informacije,
               preventive, pa če hočete, tudi odgovornosti za nastalo situacijo. In na to opozarjamo
               pravzaprav čisto povsod, kjerkoli, in to je bil tudi en primer, ki ga je omenila
               gospa poslanka, kjer smo se trudili razčistiti ta vprašanja in nekako trasirati poti
               za naprej, vendar prav velike pripravljenosti ni bilo. To je po našem prepričanju
               tematika, ki bi morala biti v državi rešena interdisciplinarno. Ampak v glavnem vsak
               skuša ugotoviti, da pri njem je vse v redu in da ni kaj narediti, celota pa ne
               funkcionira tako, kot bi morala. Zakonska ureditev je tudi kar v redu, izvedba pa
               očitno ne, ker so posledice neugodne.</p>
            </sp>
            <sp xml:id="SDT4-OZDDSZII-Redna-018-2006-09-12.sp80">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospod Bevk, izvolite.</p>
            </sp>
            <sp xml:id="SDT4-OZDDSZII-Redna-018-2006-09-12.sp81">

               <speaker>SAMO BEVK:</speaker>

               <p>Hvala lepa za besedo, gospod predsednik. Tudi jaz se bom dotaknil tega vprašanja,
               kjer ste pri poklicnih boleznih napisali, da ob nadzoru varnosti in zdravja pri delu
               inšpektorat Republike Slovenije za delo posebno pozornost posveča tistim gospodarskim
               dejavnostim in subjektom v dejavnostih, ki izstopajo z negativnimi kazalniki zdravja.
               Mi danes nismo obravnavali 1. točke, ampak najbolj izstopajo negativni kazalniki
               zdravja pri tistih podjetjih, ki so nekoč uporabljala azbest. Zato me zanima, gospod
               glavni inšpektor, ali ste kdaj izvajali nadzor v Slovenskih železnicah. Namreč, od
               leta 1996 velja azbestni zakon in tam so delavci še vedno izpostavljeni azbestu,
               čeprav je po zakonu že deset let prepovedano tako delo z azbestom kot izpostavljenost
               azbestu. 20. julija 2006 je dr. Zlata Remškar, doktorica medicine, specialistka
               pulmologinja, v Delu objavila članek "Azbest in ptičja gripa" in zapisala med drugim
               tudi to, da ravno v času največjih polemik ob sprejemanju azbestnega zakona so v
               bolnišnici Golnik zaključevali preventivne preglede skupine stotih delavcev,
               zaposlenih v centralnih delavnicah Slovenskih železnic. In ugotavlja v tem članku, da
               so se kazalci bolezni v skladu s predvidevanji pri pregledanih delavcih potrdili.
               Zato me zanima, ali ste v zvezi s tem primerom kaj ukrepali oziroma ali nameravate
               ukrepati. Hvala lepa.</p>
            </sp>
            <sp xml:id="SDT4-OZDDSZII-Redna-018-2006-09-12.sp82">

               <speaker>PREDSEDNIK STANISLAV BRENČIČ:</speaker>

               <p>Hvala lepa. V povezavi s tem bo najbrž dobro, da bi tudi predstavnik vlade oziroma
               ministrstva kaj rekel. Jaz bi pa želel se na to odzvati z argumentom, zakaj že
               vseskozi podpiram pristop koncepta, in sicer prvega tovrstnega zakona, to je prav
               zakona s področja azbesta - zato, ker je pri nas praktično vprašanje poklicnih
               obolenj, poklicnih bolezni <stage type="mag"/> (nadaljevanje)
               vse premalo dodelano in to je neke vrste pilotski pristop kako ta vprašanja na
               zakonski ravni izboljšati, zato mi je po svoje žal, da smo v ta koncept zakona, ki bi
               nekako bil neka popotnica, vnesli potem z potrebami po okoljskih vprašanjih stvari,
               ki niso več konceptualno v tem kontekstu. Izvolite gospod Brezovar.</p>
            </sp>
            <sp xml:id="SDT4-OZDDSZII-Redna-018-2006-09-12.sp83">

               <speaker>MAG. BORUT BREZOVAR:</speaker>

               <p>Začel bi tako. Res je, leto 1996 je bilo mejnik, ko smo prenehali s proizvodnjo
               azbesta. Azbest vendarle še obstaja. Obstaja na mnogih področjih in tak primer je
               tudi ta v železnicah, ne da bi na novo se ga vgrajevalo ali pa z njim kaj počelo pač
               pa gre za primere demontaž starih vagonov in vlakov, kjer je v teh vmesnih površinah
               ta azbestna preja kot izolacijski material bila vgrajena takrat, ko je bil ta vlak
               narejen. To se prenavlja in v teh prenovah seveda so te okoliščine dela take, da
               ogrožajo. Vendar od takrat, ko obstajajo na to temo novi predpisi, torej govorim zdaj
               o novem obdobju po ukinitvi azbestne proizvodnje, se tudi natančno ve, kako se to
               počne, torej počne se na posebne načine, specializirane, pooblaščene, opremljene
               organizacije smejo to delati in seveda na predpisane načine. To se pojavlja, en tak
               primer je ta železnica o kateri je bilo govora, drug tak primer so pa rušitvena dela
               tistih zgradb v katerih je bil ob njihovi izgradnji vgrajen ta material in če je to
               gradnja v obdobju med 60 in 80 letom, je tega materiala ogromno. S tem se je spopadla
               na primer Nemčija, ko sta se Nemčiji združili. Vzhodni Berlin je bil praktično poln
               azbesta in jih je to stalo strahotno veliko, ta demontaža. Po drugi strani je pa
               treba vedeti, da azbest svoje posledice lahko pusti šele po dvajsetih, tridesetih ali
               več letih. Torej, tisti, ki zdaj kažejo znake obolenj v zvezi z azbestom je zelo
               verjetno, da so to bolezen dobili že zdavnaj. Danes imamo spisek čisto vseh
               organizacij, ki se na tak ali drugačen način z azbestom srečujejo, jih nadziramo,
               tudi železnice,seveda, tudi kaznovali smo jih, ko so se malo preenostavno lotili te
               zadeve in ukrepamo v vsakem primeru. Poleg tega je tudi zavest zaposlenih o tem, da
               je to nevarna in smrtna snov tako velika, da ko zaznajo, da je kaj takšnega je
               prijava takoj pri nas. In ne verjamem, da je v tem trenutku delavna sredina v kateri
               bi z mehko vezanim azbestom delali na ne dovoljen način pa, da ta informacija v
               kratkem ne bi prišla, ker je vedenje o tem zdaj preveliko.</p>
               <p>Trdo vezan azbest, kot so salonitne kritine in takšne stvari je pa druga zgodba, ki
               seveda niti približno nima iste stopnje nevarnosti kat so ta vprašanja o katerih smo
               zdaj govorili in terja pač drugačne postopke. Torej, smo bili vključeni, smo
               ukrepali, v vsakem primeru, ko delajo, ponovno preverimo, pravzaprav je en inšpektor,
               ki je specialist za železnice kar skoz na tem.</p>
            </sp>
            <sp xml:id="SDT4-OZDDSZII-Redna-018-2006-09-12.sp84">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Ni več prijavljenih, potem zaključujem razpravo. Zdaj, ker iz poročila
               tisti, ki ga je kolikor toliko podrobno preučeval ne izhaja posebnih odprtih
               vprašanj, a ne, potem mi tudi nismo v strokovnih službah pripravili kakšnih dodatnih
               sklepov, razen seveda ugotovitveni sklep, da smo se kot odbor seznanili z poročilom
               in da smatramo in ocenjujemo to poročilo kot ustrezno, ter menimo, da ga ni potrebno
               obravnavati na plenarni seji državnega zbora.<stage type="mag"/>
               (nadaljevanje) To bi bil ugotovitveni sklep. Dajem sklep v razpravo. Ni razprave.</p>
               <p>Kdo podpira predlog sklepa? (10 članov.)Hvala lepa.</p>
               <p>Je kdo proti? Nihče.</p>
               <p>Hvala. sklep smo sprejeli. S tem smo zaključili 2. točko.</p>
               <p>Predstavniku inšpektorata, glavnemu republiškemu inšpektorju za delo, gospodu
               Brezovarju se lepo zahvaljujem za obletno snidenje in tudi želim uspešno delo celotni
               ekipi na prej.</p>
               <p>Nadaljujemo na 3. točko. Na tej točki pa imamo obravnavo letnega poročila fundacije
               za financiranje invalidskih humanitarnih organizacij, tako kot nam preteče že iz
                  zakona.<title> 3. TOČKA DNEVNEGA REDA - POROČILO O DELU IN FINANČNEM POSLOVANJU
                  FUNDACIJE ZA FINANCIRANJE INVALIDSKIH IN HUMANITARNIH ORGANIZACIJ V REBPUBLIKI
                  SLOVENIJI V LETU 2005. </title>
               </p>
               <p>Najprej moram opravičiti gospoda direktorja direktorata mag. Uršiča, ker je imel eno
               nujno obveznost in je nas moral malo prej zapustit. Med nami pa sta predsednik sveta
               fundacija in v.d. direktorja fundacije, gospod Jug tako da, bi kar prosil, da
               povzamete v dogovoru predloženo poročilo tudi v ustni predstavitvi. Izvolite.</p>
            </sp>
            <sp xml:id="SDT4-OZDDSZII-Redna-018-2006-09-12.sp85">

               <speaker>GOSPOD ______________:</speaker>

               <p>Gospod predsednik, hvala za povabilo in besedo. Poročilo, ki ste ga prejeli obsega
               področje dela in naloge, ki smo si jih zastavili in imeli v lanskem letu in seveda
               hkrati je v tem poročilu tudi na kratko predstavljena tista problematika o kateri
               sodimo, da se bo razreševala ali pa se že razrešuje v letošnjem letu tako da, se iz
               celotnega poročila, ki je pred vami da nesporno ugotoviti kaj smo delali in kako
               nameravamo nekatera vprašanja v svetu fundacije razreševati v bodoče.</p>
               <p>Na kratko bi rad vas samo spomnil glede vsebine poročila, da je iz tega poročila
               razvidno, da smo v lanskem letu, nekaj pa že prej, opravili vse tisto kar je računsko
               sodišče nam priporočalo pri takratnem pregledu in na tisto na kar smo bili
               opozorjeni, da bi bilo koristno za delo fundacije, če se stvari spremenijo.</p>
               <p>Prvo, v svetu fundacije je sestava nadzornega odbora že takšna kot jo je takrat
               priporočal, kot je priporočilo računsko sodišče, se pravi predstavniki nadzornega
               organa fundacije so iz nečlanov, sestavljeni iz nečlanov, en predstavnik je
               invalidskih, eden je humanitarnih, enega pa je predlagala vlada in vsi trije so
               seveda ne člani sveta fundacije, kar je bilo v preteklosti pripomba, da seveda
               opravljamo kontrolo nad seboj.</p>
               <p>Drugo priporočilo, ki pa je bilo razvidno iz tako zvane evalvacije, ki je opravila
               fakulteta za družbene vede in je nas opozorila, da bi bilo koristno priporočati
               organizacijam in seveda tudi fundaciji, da bi v praksi svojega delovanja poskušala
               doseči, da bi večji del sredstev, kot v preteklosti šel v korist lokalnega nivoja.
               Namreč, eno opozorilo in tudi dejansko je bilo tako, da je en del ali pa morda
               prevelik del sredstev ostajal za potrebe programov na državni ravni, nekoliko manj pa
               smo pokrivali tisto kar so delale organizacije na lokalnem nivoju. Sprememba je
               pravzaprav šla v tej smeri, da preprosto fundacija že sama določi pri zahtevkih od
               strani organizacij in posameznih zvez društev, kolikšen del sredstev naj pripada
               lokalnemu nivoju. <stage type="mag"/> (Nadaljevanje) Naslednja
               sprememba in pa delo, ki smo ga opravili v lanskem letu, so bila sprejeta merila za
               ocenjevanje programov in pa opravljen je bil tudi potreben nadzor v organizacijah in
               to usklajen s programom, ki je bil na svetu pripravljen. Treba je opozoriti, kar ste
               lahko tudi sami razbrali s poročila, da se število humanitarnih organizacij iz leta v
               leto povečuje, zahtevkov pri ministrstvu za zdravje in ministrstvo za delo je še kar
               nekaj, tako da v naslednjih letih lahko pričakujemo, da se bo število humanitarnih
               organizacij, ki prosijo oziroma, ki dobivajo tudi status humanitarne organizacije,
               bistveno povečal. Se pravi delež, ki bo razdeljen med posamezne organizacije, bo v
               tem primeru, glede na povečano število tudi deloma manjše. V pripravi je predlog
               sprememb zakona o lastninskem preoblikovanju Loterije Slovenije. Skratka nekaj
               razprav na to temo je že opravljenih, tako da lahko pričakujete morda, da bo v teku
               še letošnjega leta vam v državnem zboru predložena spremembe tega zakona. Prvotno kot
               veste, je bilo veliko govora o tem, da bi bilo koristno opraviti celovitejšo
               spremembo tega zakona, vendar na kraju je bila odločitev, da se pripravi predlog
               manjših sprememb, da pa se tako imenovan nacionalni program razvoja klasičnih iger na
               srečo v Sloveniji, tudi glede na nekatera določila v Evropski skupnosti morajo ali pa
               naj bi se pripravile tudi v doglednem času. Treba je ponovno podčrtati, da je v
               Sloveniji poleg invalidskih in vključujoč tudi humanitarne organizacije, praktično že
               kar sigurno več kot 200 tisoč oseb, ki so tako ali drugače posredno udeležene tudi s
               sredstvi, ki jih fundacija namenja za potrebe teh organizacij. V poročilu je na kraju
               tudi predstavljen program oziroma naloge, ki jih fundacija ima pred seboj. Upam, da
               jih bomo v naslednjem obdobju lahko tudi uspešno opravili. Nekaj od tega pa je bilo
               tudi že v letošnjem letu storjeno, kar bo vsebina poročila, ki ga boste prejeli za
               letošnje leto. Če so in v kolikor bodo vprašanja iz posameznega področja, ki so
               vsebina našega poročila, pa bi posebej odgovarjali. Hvala lepa.</p>
            </sp>
            <sp xml:id="SDT4-OZDDSZII-Redna-018-2006-09-12.sp86">

               <speaker>PREDSEDNIK STANISLAV BRENČIČ:</speaker>

               <p>Hvala lepa predsedniku sveta. Če je potrebno še s strani v.d. direktorja kaj
               povedati, lahko sedaj, drugače pa to tudi ob eventualni razpravi. Hvala lepa.</p>
               <p>Odpiram razpravo. Jaz bi samo nekaj vprašal. Nekako v uvodnem delu poročila se
               nekoliko vmeša tudi letnica 2004. Ali je to nekoliko verjetno tiskovna zadeva ali je
               tako? Konkretno recimo delo sveta Fiho komisije nadzornega odbora se nam pojavlja.
               Svet Fiha je v letu 2004 obravnaval naslednje pomembne teme. Ali je to namensko iz
               2004 ali je verjetno za leto 2005? Parkrat se nam pojavilo te letnice, to se lahko
               tudi, če je to tekstovna napaka, popravi. Izvolite, gospod Brezovar.</p>
            </sp>
            <sp xml:id="SDT4-OZDDSZII-Redna-018-2006-09-12.sp87">

               <speaker>MAG. BORUT BREZOVAR:</speaker>

               <p>Jaz bi samo pojasnil. Namreč naše leto, da rečem Fihovo leto, gre od razpisa do
               razpisa.</p>
            </sp>
            <sp xml:id="SDT4-OZDDSZII-Redna-018-2006-09-12.sp88">

               <speaker>PREDSEDNIK STANISLAV BRENČIČ:</speaker>

               <p>Hvala lepa, mi je jasno.</p>
            </sp>
            <sp xml:id="SDT4-OZDDSZII-Redna-018-2006-09-12.sp89">

               <speaker>MAG. BORUT BREZOVAR:</speaker>

               <p>V bistvu zato se pojavlja zmeraj leto nazaj, pa kasneje. Zato verjetno moti, ker
                  <stage type="mag"/> (Nadaljevanje) ni konec 31.12. Hvala.
           </p>
            </sp>
            <sp xml:id="SDT4-OZDDSZII-Redna-018-2006-09-12.sp90">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Odpiram razpravo naprej. Če druge razprave ni, bi nekoliko opozoril na
               dogajanje, ki je tukaj prisotno. Naš interes je vsekakor na mestu, da ohranimo
               kolikor toliko vstavljen in tudi dovolj velik vir za financiranje fundacije, vendar
               pa se z vstopom nekaterih tujih organizatorjev iger na srečo, seveda pričakovane vseh
               teh sredstev ne povečuje. Tako, da bo treba tukaj na zakonski podlagi verjetno
               zavezati tudi tuje prireditelje oziroma organizatorje iger na srečo, da bodo tudi oni
               zavezani v ta namen vzdrževanja ali bi rekel dela stalnega vira za invalidsko varstvo
               tudi odvajanja in ohranjen. To je prisotno in ta bojazen je kar nekajkrat že bila
               tudi iz naslova številnih invalidskih organizacij prezentirana. Hvala lepa.</p>
               <p>Ja, gospod direktor, izvolite.</p>
            </sp>
            <sp xml:id="SDT4-OZDDSZII-Redna-018-2006-09-12.sp91">

               <speaker>GOSPOD ______:</speaker>

               <p>Mislim to je en resen problem, ker veste, da sedaj zadnje čase, posebno pa za čas
               svetovnega prvenstva v nogometu je bil precej velik vdor avstrijske oziroma
               gibraltarske igralnice oziroma stavnice ... in tukaj je ogromno, to je internetna
               priredba teh iger oziroma teh stavnic in tukaj je šlo ogromno. Mi ne vemo sedaj,
               izkustveno lahko rečemo, je šlo več stotine milijonov denarja je šlo ven iz države v
               te namene, morate pa vedeti, da ti dve naši igralnici, to se pravi Loterija Slovenije
               in pa športna loterija, čeprav jim očitajo nekako državnost ali paradržavno zadevo,
               imata poleg davkov, ki jih plačujeta, imata še to družbeno obveznost, da približno do
               25% iz dobička, skozi koncesijske dajatve dajejo za te tri namene, to se pravi
               humanitarno, športno in pa invalidsko. Kot se vi rekli, urad za nadzor nad igrami na
               srečo je pred kratkim ... to našo pobudo recimo teh dveh fundacij, tudi dal javno
               obvestilo ven, da je praktično vse to kar dela televizija Ljubljana oziroma
               televizijske postaje itd., ki oglašujejo te tuje prireditelje igre na srečo, da je to
               praktično skregano z našo zakonodajo in bi jih morali preganjati po tej plati. Je pa
               nekaj res, da verjetno v Evropski uniji recimo bo to težko prepovedati, ..., čeprav s
               tisto direktivo so nekako zabremzali to zadevo, da je to stvar nacionalnih držav,
               vendar bodo pa morale naše igralnice se angažirati v to smer, to pomeni, da bodo
               morale tehnološko in človeško razsodno pripraviti na to, da bodo one prevzele oziroma
               začele izvajati takšne igre na srečo, dobile koncesijo. Tako, ta sama problematika pa
               bolj spada recimo v zakon o prirejanju klasičnih iger na srečo, ker je tudi tako, da
               nismo ne zadovoljni z nekaterimi zadevami, tudi recimo kot uporabnik teh sredstev,
               čeprav smo 40% lastniki, ker ti dve loterije nekako včasih ne delajo pod enakimi
               pogoji. Recimo ena ima manjše dajatve, druga ima večje. In mi sedajle, če bo kakšna
               strategija, dolgoročna strategija razvoja teh iger na srečo in pa tudi tisti, ta
               delovna skupina o kateri je tudi predsednik malo prej govoril, ki pripravlja te
               spremembe, tudi zakon o spremembah Loterije Slovenije, bi morali upoštevati se tukaj
               in na neki dolgi rok postaviti temelje tako kot ste vi tudi prav ugotovil, nekega
               stabilnega vira financiranja za te dejavnosti. Tako da, začasno je ta zadeva
               ustavljena, recimo pred prodorom. Kako naprej, je pa verjetno izziv v rokah naših
               igralnic, kako se bodo obnašale. Hvala.</p>
            </sp>
            <sp xml:id="SDT4-OZDDSZII-Redna-018-2006-09-12.sp92">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospod Štebe, izvolite.</p>
            </sp>
            <sp xml:id="SDT4-OZDDSZII-Redna-018-2006-09-12.sp93">

               <speaker>MAG. TOMAŽ ŠTEBE:</speaker>

               <p>Hvala lepa. To je hud problem. V Ameriki je večina sedaj, ki kupujejo preko
               interneta, ne plačujejo DDV-ja. In jaz res ne vem kako se ga da rešiti, ne da bi
               posegali v osebne podatke tistih, ki plačujejo, kajti to, da igraš in da plačaš, je
               verjetno že neka zasebnost. Možno pa je morda zadevo rešiti na evropskem nivoju
               morda, samo na evropskem nivoju, pa tudi tisto bo potem problem, ko se bo pojavil en
               tak organizator nekje drugje. Tako da, ne vem, to je morda predlog, en razmislek
               nekomu, ki je sposoben to bolje razmisliti, kako dejansko, mislim pa, da je to
               tehnično to možno ugotoviti, koliko nakazil, ne kdo, je bilo izvedenih v igri na
               srečo, čeprav to ni bila igra na srečo, ampak je bila stava, podobno kot igra na
               srečo in vse te zaščite transakcije obdavčiti s tistim, kar morajo ostali
               organizatorji v matični državi narediti. Zadeva <stage type="mag"/> (Nadaljevanje) ..., ne vem koga, za našega zakonodajalca ali pa za Evropsko
               unijo, pa še koga drugega.</p>
            </sp>
            <sp xml:id="SDT4-OZDDSZII-Redna-018-2006-09-12.sp94">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Izvolite, gospod direktor.</p>
            </sp>
            <sp xml:id="SDT4-OZDDSZII-Redna-018-2006-09-12.sp95">

               <speaker>GOSPOD ______:</speaker>

               <p>Sedaj jaz, sicer to ni naše področje, jaz sem slučajno kot direktor bil udeležen v
               teh zadevah notri. Moram pa pojasniti tole. To je res, pobuda je bila dana, tudi
               vladi smo pisali v dopisu s temi našimi predlogi in vlada je bila zelo zadovoljna.
               Namreč ker smo predlagali, da se ta urad za nadzor nad igrami na srečo, da rečem
               materialno in človeško ojači, ker nismo imeli niti strokovnjaka, ki bi bil sposoben
               spremljati recimo te internetne zadeve. Tako, da to je obljubljeno. Kar se tiče pa
               ostalih zadev, je pa sedajle v pripravi nov pravilnik o internetnih igrah, ki bo
               vključeval oziroma sodelavci bodo tudi ... itd., in se pripravlja ta zadeva v tem
               smislu kot ste vi omenil. Je pa res, da te zadeve, tuje igralnice oziroma stavnice,
               zelo rade prodirajo na tista področja, kjer nimamo zakonodaje še pošteno, urejene,
               recimo pri nas in do takrat, ko se mi zmenimo kako in kaj naprej, takrat poberejo
               smetano, potem pa gredo, mi se pa počasi pošlihtamo. Ampak to je v pripravi, to bo
               narejeno, upam, da bo. Hvala.</p>
            </sp>
            <sp xml:id="SDT4-OZDDSZII-Redna-018-2006-09-12.sp96">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Ni več razprave. Ja, gospod Žnidaršič, izvolite.</p>
            </sp>
            <sp xml:id="SDT4-OZDDSZII-Redna-018-2006-09-12.sp97">

               <speaker>MAG. FRANC ŽNIDARŠIČ:</speaker>

               <p>Hvala. Nimam pripomb na vsebino, ampak bi opozoril na dejstvo, da kadar se
               pripravijo grafi za kakšno reč, bi kazalo napisati kaj predstavljajo. Na strani 28 na
               primer, pa tudi na strani 25 sta grafa, s tem, da je bolj pregleden ta na 25, ker so
               napisana vsa društva pa obseg sredstev, na 28. strani so pa prikazani obsegi sredstev
               za vsa društva, vpisano je pa vsako drugo, tako da je treba, tukaj ni mogoče, zlasti
               ne zlahka odkriti komu pripada tista vmestna črtica, ki pa ni označena z naslovom
               društva, ki mu pripada. Tako da, mislim hkrati pa je dobro za ljudi, ki raje gledajo
               graf kot pa številčno poročilo, da piše, to je, graf prikazuje ali pa slika prikazuje
               obseg ali pa samo naslov, obseg sredstev po posameznih organizacijah ali društvih v
               tisočih tolarjev. Pika. Tako, da se ve za kaj gre, nič drugega. Saj to je tehnična
               zadeva, ampak je pomembna, kadar to bere sicer nepoznavalec materije toliko bolj
               pomembno, kot pa za nas, ki vemo o čem teče beseda. Tako da, ni to neka kritika,
               ampak priporočilo za izboljšanje poročila v bodoče. Hvala.</p>
            </sp>
            <sp xml:id="SDT4-OZDDSZII-Redna-018-2006-09-12.sp98">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Jaz bi predlagal še ugotovitveni sklep, da se Odbor Državnega zbora
               Republike Slovenije za delo, družino, socialne zadeve in invalide seznanijo s
               poročilom o delu in finančnem poslovanju fundacije za financiranje invalidskih
               humanitarnih organizacij v letu 2005, in da poročila ni potrebno obravnavati na seji
               Državnega zbora Republike Slovenije. Če pa kdo meni, da je potrebno za dobro
               poslovanje še kaj dodatnega, bomo pa tudi. Dajem ta predlog sklepa v odločanje.</p>
               <p>Kdo je za? (10 članov.) Je kdo proti? (Nihče.) Hvala lepa. S tem smo zaključili
               tretjo točko. Zahvaljujem se predstavnikom fundacije za sodelovanje in vsem vam
               enako. Lep dan odhajajočim gostom želim naprej!</p>
               <p>Prehajamo na <title>TOČKO RAZNO.</title>
               </p>
               <p>Pod točko razno bi želel se vam samo opravičiti za danes nekoliko napeto vzdušje na
               začetku seje. Prosil bi vas pa vse, da se poskušajmo vsi skupaj, tudi z menoj,
               nekoliko obvladovati samega sebe, da ne bi vnašali preveč nemira v delo tega odbora.
               Iz izkušenj povem skozi vsaka leta, da so vsebine in predmetnost tega odbora tako
               občutljive stvari, da je včasih morda v pretirani želji, da bi morda rešitev za dobro
               teh ljudi čim bolje realizirali, tudi morda <stage type="mag"/>
               (Nadaljevanje) kakšen napet trenutek, vendar jaz sem dolžan poskusiti celo diskusijo
               peljati čim bolj v skladu s poslovnikom in to se bom poskušal držati tudi v naprej.
               Se vam pa opravičujem.</p>
               <p>Je pod točko razno kakšno vprašanje? (Ni.) Potem zaključujem točko razno in
               zaključujem tudi 18. redno sejo.</p>
               <p>Kot je bilo že v sklicu nujne seje napovedano, bi po redni seji nadaljevali za eno
               točko, ki jo vsebuje nujna seja in sicer obravnava in predlog zakona o minimalni
               plači. Jaz bi, če ste za to, dal malo premora. Lahko pa zaradi mene tudi kar
               nadaljujemo. Gremo... Ja, opozarjajo me, da moramo zaradi snemanja današnje seje
               uporabiti malo premora in zato odrejam 15 minut pavze. Začnemo 15 minut do petih. Bom
               potem dal vsa potrebna obvestila. Hvala lepa vsem za sodelovanje na 18. redni seji.</p>
               <p>(Seja je bila končana 12. septembra 2006 ob 16.30 uri.)</p>
            </sp>
         </div>
      </body>
   </text>
</TEI>

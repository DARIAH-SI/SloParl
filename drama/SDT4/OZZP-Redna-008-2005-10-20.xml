<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZZP-Redna-008-2005-10-20">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">3C52BE2A7ED7B763C125709300318E75</idno>
               <idno type="custom" subtype="day">7DA5B14D892A10AEC12570A000416903</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=7DA5B14D892A10AEC12570A000416903</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZZP-Redna-008-2005-10-20.OZZP" n="008">
               <name>Redna</name>
               <date when="2005-10-20"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZZP-Redna-008-2005-10-20.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZZP-Redna-008-2005-10-20.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZUNANJO POLITIKO</stage>
            <stage type="session">8. seja</stage>
            <stage type="date">(20. oktobra 2005)</stage>
            <stage type="chairman">Sejo je vodil Jožef Jerovšek, predsednik odbora.</stage>
            <stage type="time">Seja se je pričela ob 9.10 uri. </stage>


            <sp who="SDT4:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p><gap n="..."/> sedaj smo sklepčnost dosegli, ampak kolega Grill je prišel nadomeščati začasno
               tako, da kolega Petka. Na seji, obveščam vas, da so na sejo povabljeni tudi
               predstavniki vlade Republike Slovenije in predstavniki predsednika Republike
               Slovenije. Pozdravljam ministra za zunanje zadeve doktor Dimitrija Rupla in
               predstavnike medije. Prehajamo na določitev dnevnega reda seje odbora. S sklicem seje
               8.9. ste prejeli predlog dnevnega reda seje odbora. Dne 19.9.2005 pa ste prejeli
               predlog, predloga za širitev seje s točkami 3a. Ali kdo temu predlogu nasprotuje? Ne
               vidim nasprotovanja. S tem je dnevni red določen, kot je bil predlagan s sklicem in
               širitvijo.</p>
               <p>Zato lahko prehajamo na <title>1. TOČKO DNEVNEGA REDA - VPRAŠANJA IN POBUDE.</title>
               Odpiram točko. Kdo se priglasi za vprašanje ministru za zunanje zadeve? <gap n="..."/><stage>/Vmesno
               govorjenje./</stage><gap n="..."/> Ni. To je redna točka in ni interesa. A kolega Školč.</p>
            </sp>
            <sp who="SDT4:ŠkolčJožef">

               <speaker>JOŽEF ŠKOLČ:</speaker>

               <p>Vprašanje bazira na mogoče nezanesljivih virih. Ampak mene zanima ali je napoved, da
               bi v Sloveniji tekla pogajanja, pogovori o prihodnosti Kosova usklajena v Sloveniji
               ali <gap n="..."/><stage>/Nerazumljivo, mikrofon ni vključen./</stage><gap n="..."/> morajo, moramo ukvarjati vsi, ki nas
               to zanima.</p>
            </sp>
            <sp who="SDT4:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p> Kolega Juri je med tem časom tudi priglasil svoje vprašanje <gap n="..."/><stage>/Nerazumljivo./</stage><gap n="..."/>
               skupaj.</p>
            </sp>
            <sp who="SDT4:JuriAurelio">

               <speaker>AURELIO JURI:</speaker>

               <p>Če smo že začeli, bi jaz vprašal ministra naslednje. Ali so stališča predsednika
               republike glede <gap n="..."/><stage>/Nerazumljivo./</stage><gap n="..."/> meje s Hrvaško, torej njegova naklonjenost k
               arbitraži lahko kaj spremenila v stališčih vlade, kajti bi bilo dobro, da bi vendarle
               država enotno nastopa, ko njeni najvidnejši predstavniki govorijo, govori seveda kot
               zagovornik arbitraže oziroma sodnega spora, kajti to kar se danes dogaja je tudi
               politika zunanjega ministrstva, napoved bi naj to urejevali znotraj Evropske unije
               pred funkcionarji skupnosti se mi ne zdi preresna. Zato pozdravljam seveda poziv
               predsednika republike, pa me zanima, ali bo tu vlada vendarle spremenila stališče iz
               začela postopke, da preidemo na arbitražo oziroma sodni spor.</p>
            </sp>
            <sp who="SDT4:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Še kolega Bevk. Izvolite.</p>
            </sp>
            <sp who="SDT4:BevkSamo">

               <speaker>SAMO BEVK:</speaker>

               <p>Hvala lepa. Zelo kratko vprašanje. Zanima me, kako komentirate dejstvo, da namerava
               narodni svet Koroških Slovencev internacionalizirati vprašanje oziroma probleme, ki
               jih ima naša manjšina na Koroškem v Avstriji.</p>
            </sp>
            <sp who="SDT4:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p> Hvala lepa. Dobili smo sklop vprašanj, gospod minister prosim.</p>
            </sp>
            <sp who="SDT4:RupelDimitrij">

               <speaker>DR. DIMITRIJ RUPEL:</speaker>

               <p>Hvala lepa. Hvala za vprašanja. Najprej kar zadeva morebitna pogajanja o prihodnjem
               statusu Kosovega, torej poslanec Školč se bo spominjal, da smo o tem vprašanju
               govorili že pred časom, da smo v pogovorih tako s Kosovsko stranjo kot z državno
               skupnostjo Srbije in Črne gore predlagali, da bi Slovenija, če je to zaželjeno
               pomagala pri tem, da bi ta pogajanja stekla čim bolj gladko, čim bolj uspešno s
               svojim konstruktivnim 
               stališčem v zvezi s tem vprašanjem smo že doslej se mi zdi dobili nek ugled,
               nepristranske, nepristranske stranke, da tako rečem v teh mednarodnih razmerjih. Kar
               zadeva predlog predsednika republike, moram reči, da je ta predlog seveda primeren in
               dobrodošel in mi smo v vladi večkrat govorili o tem, da bi Slovenija lahko bila
               prizorišče bodisi pogovorov, neformalnih, pa tudi pogajanj in mi to večkrat omenjamo,
               tako da je sedaj prav predsednik republike ponovil tisto, kar smo predstavniki vlade
               že večkrat povedali. Ne vem, ali bo ta predlog naletel na odobravanje oziroma ali se
               bo to v resnici zgodili. Dejstvo je, da je nekaj problemov z organiziranjem takšnih
               pogovorov, doslej to ni bilo mogoče pripeljati skupaj dveh strani, ki sta sprti, se
               pravi Srbije, Črne gore in Kosovega, da so se samo posamezniki iz obeh strani
               sestajali glede zelo specifičnih vprašanj, medtem ko do nekega odprtega
               <gap n="..."/><stage>/Nerazumljivo./</stage><gap n="..."/> poročila sedaj še ni prišlo. Mi samo poznamo stališče ene in
               druge strani. Kot rečeno, če bo volja obeh strani, da se uporabi ta slovenska
               ponudba, potem bomo mi s to ponudbo nadaljevali, operacionalizirali in prav gotovo je
               predsednik Drnovšek mislil prav to. Kar zadeva drugo vprašanje o izjavi predsednika
               republike se res opravičujem, da prav komentiram sedaj tukaj predsednika republike,
               ker nazadnje bi lahko poslanci to vprašanje zastavili tudi predsedniku republike, bi
               ga kdaj povabili na kakšen pogovor, kaj takega. Ampak če že, mislim, da sem dolžan
               reči, da je bila arbitraža, da je bil predlog o arbitraži vedno v igri, da smo vedno
               imeli v mislih tudi arbitražo, se pravi na vladni strani smo imeli v mislih arbitražo
               kot eno od možnosti, ki je ne odklanjamo. Nasprotno se mi zdi ena od resnih možnosti.
               Seveda se je potrebno preden pride do kakšnih resnejših korakov, se je treba
               dogovoriti kaj je predmet arbitraže. Jaz, sedaj se opravičujem, ker se prav
               prevečkrat že ponavljam, nikakor to ne more biti samo meja na morju. Kaj takega
               slovenska vlada ne bi sprejela. Jaz mislim, da tudi predsednik republike ni mislil
               tega. Drugič pa mislim nekaj še reči in sicer to, da po mojih informacijah še niso
               izčrpane vse možnosti za dialog, za dogovor med Hrvaško in Slovenijo. Dejstvo je, da
               je sedaj Hrvaška postala kandidatka, da se med njo in Evropsko unijo vodijo pogajanja
               o članstvu in da ta novi okvir dejansko ponuja nekatere možnosti, ki jih še nismo
               preizkusili oziroma ki zanje vemo samo načelno. In bi veljalo poskusiti tudi še
               naprej v to smer. Sicer pa bi rad opozoril na to, da vprašanja, kot so razmejitve na
               morju, pa tudi na kopnem, če gre za kakšne takšne manjše stvari, da niso nič
               nenavadnega v mednarodnih odnosih, <gap n="..."/><stage>/Nerazumljivo./</stage><gap n="..."/> sem danes zasledil, da se
               Danska že desetletja pogaja z neko svojo sosedo o podobnih vprašanjih ampak ji niti
               na misel ne pride, da bi predlagala arbitražo. Skratka, jaz mislim, da je treba tu bi
               rekel posnemati evropske zglede in mislim, da je treba se ravnati skrajno pragmatično
               in v skladu z našimi nacionalnimi interesi. Kar zadeva vprašanje narodnega sveta
               Koroških Slovencev mislite najbrž na to, kar je govoril doktor Grilc na svoji
               tiskovni konferenci. On je napovedal internacionalizacijo vprašanja dvojezične
               topografije pri Evropskem sodišču za človekove pravice v Strassburu. Ta napoved je
               pri nekaterih drugih koroških organizacijah naletela na fizične odmeve. Nakar je
               doktor Grilc še dodal, da v bistvu se je popravil in rekel, da je potrebno najprej
               izčrpati vsa pravna sredstva v okviru avstrijske zakonodaje, zato pred vložitvijo
               tožbe na Evropsko sodišče za človekove pravice čakajo še na odločitev avstrijskega
               ustavnega sodišča po vprašanju, ali gre pri neupoštevanju ali pa nespoštovanju
               odločitve tega sodišča za kršitev 139. člena avstrijske ustave. Mi poznamo bi rekel
               kritike narodnega sveta Koroških Slovencev predvsem iz časov, preden je stopil na
               čelo te organizacije doktor Grilc. Poznamo kritike na račun odnosa Slovenije do Avstrije. In
               kar zadeva odločno besedo, to odločno besedo Slovenija vedno zastavi, kadar je
               potrebno. Mislim, da se ni treba Sloveniji, vladi, meni še prav posebej ne
               opravičevati glede izpostavljanja problematike slovenske manjšine v Avstriji. Mi bomo
               tudi v prihodnje podpirali prizadevanja slovenske manjšine na Koroškem, da se
               uveljavijo rešitve, ki bodo zagotovile uresničitev njenih pravic. Da se že spet ne
               ponavljam, tu gre za znani 7. člen avstrijske državne pogodbe in tako naprej. Hvala.
           </p>
            </sp>
            <sp who="SDT4:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Kolega Juri ima še eno vprašanje.</p>
            </sp>
            <sp who="SDT4:JuriAurelio">

               <speaker>AURELIO JURI:</speaker>

               <p>Izredno kratko ugotovitev. Seveda obžalujem in ugotavljam, da stališča predsednika
               republike in zunanjega ministra glede vprašanja arbitraže ostajajo ločena. Predsednik
               republike - seveda pozdravljam to stališče - ob pozivanju k arbitraži tudi opozarja
               na neprimernost povezovanja pristopnih pogajanj Hrvaške v Evropsko unijo z vprašanjem
               meje s Slovenijo. Vidim, da možnosti, ki jih minister vidi, češ, obstajajo še druge
               poti, niso vse možnosti izčrpane, prav silijo k taki rešitvi. No, mislim, da to ni
               plodno. Žal mi je, ker izgubljamo dragocen čas<gap n="..."/> <stage>/Oglašanje iz ozadja./</stage></p>
            </sp>
            <sp who="SDT4:RupelDimitrij">

               <speaker>DR. DIMITRIJ RUPEL:</speaker>

               <p>Kakšen čas? Zakaj?</p>
            </sp>
            <sp who="SDT4:JuriAurelio">

               <speaker>AURELIO JURI:</speaker>

               <p>Čas zato, minister, ker je situacija na morju nevarna. Ko se bo zgodilo, če se bo
               zgodilo, upam, da ne, seveda<gap n="..."/> <stage>/Oglašanje iz ozadja./</stage></p>
            </sp>
            <sp who="SDT4:RupelDimitrij">

               <speaker>DR. DIMITRIJ RUPEL:</speaker>

               <p>Več veste kot jaz<gap n="..."/></p>
            </sp>
            <sp who="SDT4:JuriAurelio">

               <speaker>AURELIO JURI:</speaker>

               <p>Ja, vem, da je situacija resna.</p>
            </sp>
            <sp who="SDT4:RupelDimitrij">

               <speaker>DR. DIMITRIJ RUPEL:</speaker>

               <p>Kakšna resna? Kaj je resna?</p>
            </sp>
            <sp who="SDT4:JuriAurelio">

               <speaker>AURELIO JURI:</speaker>

               <p>Ja, vam bodo mediji poročali, ko se bo zgodilo.</p>
            </sp>
            <sp who="SDT4:RupelDimitrij">

               <speaker>DR. DIMITRIJ RUPEL:</speaker>

               <p>A vi na medije daste? Vi se z mediji pogovarjate?</p>
            </sp>
            <sp who="SDT4:JuriAurelio">

               <speaker>AURELIO JURI:</speaker>

               <p>Oprostite, gospod minister, dovolite, da končam misel.</p>
            </sp>
            <sp who="SDT4:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Izvolite, ja.</p>
            </sp>
            <sp who="SDT4:JuriAurelio">

               <speaker>AURELIO JURI:</speaker>

               <p>Da ne bo tukaj<gap n="..."/> Situacija je že bila resna in lahko postane še bolj resna in
               nevarna. Jaz upam, da bodo ribiči toliko strpni, da ne bodo nasedli kakšnim
               provokacijam. Ampak če se karkoli zgodi, vedite, da odgovornost nosimo mi, politiki.
               Hvala.</p>
            </sp>
            <sp who="SDT4:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Želite odgovoriti, čeprav ni bilo vprašanje?</p>
            </sp>
            <sp who="SDT4:RupelDimitrij">

               <speaker>DR. DIMITRIJ RUPEL:</speaker>

               <p>Kar se tiče ribičev, mislim, jaz upam, da se kolega Aurelio šali, ko govori o tem, da
               bodo mediji nam povedali, v čem je situacija resna in tako naprej. <stage>/Oglašanje iz
               ozadja./</stage></p>
            </sp>
            <sp who="SDT4:JuriAurelio">

               <speaker>AURELIO JURI:</speaker>

               <p>Bodo poročali o dogajanjih<gap n="..."/></p>
            </sp>
            <sp who="SDT4:RupelDimitrij">

               <speaker>DR. DIMITRIJ RUPEL:</speaker>

               <p>Ja, in kaj potem? Mislim, mediji so, bi rekel, posrednik. Mi pa se pogovarjamo zdaj
               resno, poslanec slovenskega parlamenta, vlada in tako naprej, vlade med seboj se
               pogovarjajo. Mi smo, kot veste, sprejeli izjavo o izogibanju incidentom. To izjavo je
               treba spoštovati. Namesto da vi zdaj naslavljate zahteve ali pripombe na slovensko
               vlado, dajte naslavljati podobne pripombe ali pa še resnejše pripombe na račun
               hrvaške vlade, ki ni izpolnila tega, kar smo se dogovorili. Mi smo se dogovorili na
               Brionih, da bo Hrvaška nemudoma odgovorila na zahtevo oziroma predlog evropske
               strani, evropske komisije, v zvezi z reguliranjem ribolova v območju med Vrsarjem in
               Ankaranom, kar je v skladu s SOPS, ki je bil ratificiran v obeh parlamentih. Govorimo
               o zakonodaji, ki velja. SOPS velja kot mednarodni sporazum med državama, ki ga je
               treba v enem delu, ki se tiče ribolova, zaradi tega, ker je Slovenija pač postala
               članica Evropske unije, prilagoditi oziroma je treba sprejeti posebna izvedbena
               pravila. In ta izvedbena pravila ima pod kontrolo Evropska unija. Mi smo dali svoje
               predloge Evropski uniji, Evropska unija je dala Hrvaški določene predloge, Hrvaška se
               s temi predlogi ni strinjala, ker je rekla, da je treba najprej urediti mejo v
               Piranskem zalivu. Jasno je, da Evropska unija, se pravi, Slovenija ne more pristati
               na takšno razmišljanje in zaradi tega pozivamo skupaj z Evropsko unijo oziroma v
               Evropski uniji pozivamo Hrvaško, da resno vzame to, kar je sama potrdila v svojem
               parlamentu. Tu zdaj ni nobenega izgovora, da je bilo tu nekaj samo parafirano ali ni
               bilo sprejeto ali kaj takega, ampak gre za veljaven mednarodnopravni akt, ki se mu
               reče SOPS - spomnili se boste, kolega Juri, ker ste bili takrat v parlamentu -, ki je
               bil sprejet izrecno željo hrvaške strani, pri nas je bilo veliko zadržkov v zvezi s
               tem; navsezadnje je Slovenija popustila v zvezi s tem. In mislim, da je dejansko
               dolžnost hrvaške strani, da spoštuje tisto, kar se je dogovorila. In čim bo to
               spoštovano in čim bodo ta izvedbena pravila začela veljati, ne bo nobenih incidentov
               niti v Piranskem zalivu niti v območju od Vrsarja do Ankarana. Mislim, da je to
               popolnoma jasno, in mislim, da lahko slovenski parlament se tu pridruži slovenski
               vladi, ki zahteva, da se mednarodni sporazumi spoštujejo. 
               </p>
            </sp>
            <sp who="SDT4:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Zdaj smo izčrpali to točko dnevnega reda, vprašanja in pobude. Ker ni
               nadaljnjih vprašanj, to točko zaključujem.</p>
               <p>Prehajamo na <title>2. TOČKO DNEVNEGA REDA - PREDLOG PRORAČUNA REPUBLIKE SLOVENIJE ZA
                  LETO 2006.</title>
               </p>
               <p>Sicer bom tu predlagal - mislim, da si lahko dovolim, ker imamo še 3. točko, predlog
               proračuna za leto 2007 -, da minister poda obrazložitev kar za obe leti in uvodna
               pojasnila, ki so nujna. Pred tem naslednja proceduralna opozorila:</p>
               <p>Odbor za zunanjo politiko pri obravnavi predloga proračuna Republike Slovenije za
               leto 2006 in 2007 je zainteresirano delovno telo. Področje obravnavanja proračuna
               odbora za zunanjo politiko je ministrstvo za zunanje zadeve. 157. člen poslovnika
               določa, da lahko amandmaje vložijo poslanci in poslanske skupine, zainteresirana
               delovna telesa in matično delovno telo. Zainteresirano delovno telo lahko vloži
               amandmaje samo k tistim delom predloga proračuna, ki zadevajo njegovo področje. Pri
               tem je treba upoštevati pravilo o ravnovesju med proračunskimi prejemki in izdatki.
               Vloženi amandma ne sme biti v breme proračunske rezerve ali splošne proračunske
               rezervacije ter tudi v breme dodatnega zadolževanja.</p>
               <p>To so ta nujna proceduralna opozorila. Najbolje, da kar poslušamo obrazložitev
               proračunov, kar na odboru za zunanjo politiko običajno ni preveč sporna tema. Besedo
               dajem gospodu ministru, da obrazloži proračun. In bi kar prosil, da to obrazložitev
               poda za obe leti, ker bomo tako najhitreje šli naprej. Glasovali bomo pa seveda
               ločeno. Gospod minister, izvolite.</p>
            </sp>
            <sp who="SDT4:RupelDimitrij">

               <speaker>DR. DIMITRIJ RUPEL:</speaker>

               <p>Hvala lepa, gospod predsednik. Veljavni proračun ministrstva za zunanje zadeve za
               leto 2005 je znašal 15 milijard 355 milijonov SIT. Ministrstvo za finance je za leto
               2006 za potrebe delovanja tega ministrstva predvidelo 15 milijard 506 milijonov SIT,
               v letu 2007 pa nekoliko manj, in sicer 14 milijard 188 milijonov SIT.</p>
               <p>Glede na to, da Republika Slovenija v letih 2006 in 2007 ne predseduje več
               Organizaciji za varnost in sodelovanje v Evropi, skupen znesek, namenjen delovanju
               MZZ na prvi pogled pač sledi potrebam, vendar bi rad kljub temu na nekaj opozoril.
               Rad bi opozoril na problem obsega tistega dela sredstev, ki so namenjena za osnovno
               delovanje našega ministrstva. Ta sredstva predstavljajo, ne glede na to, kar bom
               rekel na koncu, kljub vsemu še vedno resen problem, kajti njihov obseg se zmanjšuje
               bolj, kot se zmanjšuje obseg porabe v zvezi s predsedovanjem OVSE. Skratka, res je
               to, da ne bomo predsedovali, ampak tisto, kar se zdaj odšteva, je več kot tisto, kar
               znese predsedovanje.</p>
               <p>Ključni problem financiranja redne dejavnosti MZZ povzroča dejstvo, da ministrstvo v
               zadnjih osmih letih za odpiranje novih diplomatskih in konzularnih predstavništev ni
               prejelo nikakršnih dodatnih sredstev in je moralo te aktivnosti financirati v breme
               lastnih sredstev. Skratka, s tem, da smo bodisi zmanjševali naša predstavništva
               bodisi da smo odpirali predstavništva, ki jih nismo zasedli, in tako naprej. Skupno
               je bilo tako v skladu z usmeritvami državnega zbora in vlade v tem času odprtih 10
               novih diplomatsko-konzularnih predstavništev.</p>
               <p>Poleg tega se je v obdobju po letu 2001 delež proračunskih sredstev MZZ v državnem
               proračunu stalno zmanjševal. In sicer - bom povedal dve številki, da bo stvar bolj
               plastično jasna -, od 0,83% na 0,77%. Skratka, mi se v teh zadnjih osmih letih
               nekoliko, bi rekel, zmanjšujemo. Za primer naj rečem, da Slovaška, ki je v podobnem
               položaju kot Slovenija, ker je nova država, Slovaška namenja za delovanje MZZ več kot
               1% sredstev proračuna. Torej, kaj naj rečem, gospod predsednik - mi smo izčrpali vse
               notranje rezerve.</p>
               <p>Želim pa opozoriti tudi na problem zaostanka v plačevanju mednarodnih članarin. Z
               uvrstitvijo v skupino B, to pa zaradi tega, ker smo tako uspešna država, se je
               spremenila metodologija izračuna letne obveznosti Republike Slovenije, ki po letu
               2001 znaša 0,081, se pravi, 0,81 tisočink procenta proračuna za financiranje mirovnih
               operacij Organizacije združenih narodov. Proračun MZZ se nikoli ni prilagodil temu
               povišanju, tako da se zdaj povečuje dolg Republike Slovenije do OZN, in to kljub
               dejstvu, da je MZZ z notranjimi prerazporeditvami povečevalo  obseg sredstev za te namene.</p>
               <p>Ministrstvo za zunanje zadeve ob razmeroma skromni kadrovski zasedbi - nas je 550, v
               slovenski obveščevalno-varnostni agenciji jih je 400, primerjajte ta dva korpusa -,
               torej, ob razmeroma skromni kadrovski zasedbi pokrivamo široko spekter zelo zahtevnih
               vprašanj mednarodnih odnosov, tako bilateralnih kot tudi zadev, ki izvirajo iz
               njegove aktivne vloge v številnih mednarodnih organizacijah. Ta učinkovitost prihaja
               do izraza še zlasti ob primerjavi velikosti diplomatske mreže in kadrovske zasedbe z
               drugimi manjšimi državami. Ne bom zdaj še enkrat tu navajal velikih držav. Spomnite
               se, povedal sem, da recimo imajo Združene države Amerike samo v predstavništvu v
               Kairu 1.000 ljudi, mi jih imamo pa za cel svet, za vse, kar počnemo, 550.</p>
               <p>No, zdaj se soočamo z rastočim obsegom svoje dejavnosti, kljub temu, da mora,
               podobno kot drugi resorji, naše ministrstvo vsako leto zmanjšati število zaposlenih
               za 1%, v letu 2006 pa za 2%. Število zaposlenih, ki v letu 2005 znaša 567, torej,
               natančna številka je 567, se mora v letu 2006 zmanjšati na 555 zaposlenih, v letu
               2007 pa na 549 zaposlenih. Torej, priti moramo pod 550 zaposlenih. Med zaposlenimi v
               ministrstvu sicer dela 408 diplomatov, v tujini dela 248 zaposlenih, ki zagotavljajo
               delovanje 51 diplomatskih predstavništev in konzulatov. Zdaj si predstavljajte, kako
               na tenko smo razporejeni po svetu. Konkretno gre za 37 veleposlaništev, potem za 6
               misij pri mednarodnih organizacijah, 7 generalnih konzulatov in 1 urad, to je UNMIK
               Priština.</p>
               <p>Z izjemo stalnega predstavništva Republike Slovenije pri Evropski uniji, kjer dela
               45 ljudi, gre za zelo majhna in racionalna predstavništva. Je pa ob nadaljevanju
               sedanjega trenda na področju proračuna in skupnega kadrovskega načrta vprašljivo, ali
               je to število predstavništev dolgoročno realno. Spomnili se boste odločitev tega
               zbora, naj Slovenija odpira predstavništva v vseh članicah Evropske unije, česar
               seveda doslej nismo še mogli storiti.</p>
               <p>Ministrstvo za finance je ob usklajevanju proračunov za leti 2006 in 2007 sicer
               zagotovilo sredstva, ki bodo našemu ministrstvu omogočila delovanje v omejenem
               obsegu, in se zavezalo, da bo tekom leta spremljalo naš položaj. Torej, skratka, niso
               rekli, da so naše zahteve neupravičene, ampak so rekli, da so upravičene in da bodo
               poskušali pomagati. In jaz se seveda na tem mestu ministrstvu za finance zahvaljujem
               za to razumevanje, ampak v proračunu tega razumevanja še ni izraženega v številkah,
               tako da se razumemo.</p>
               <p>Prav tako bo MZZ v sodelovanju z našim finančnim ministrstvom skušalo zmanjšati
               oziroma odpraviti zaostanek pri plačevanje mednarodnih članarin, ki so se nakopičile
               po letu 2001. V našem proračunu se zdi, kot da je to obveznost našega ministrstva, v
               resnici je to obveznost naše države. In seveda ne gre samo za organizacije, ki so
               zgolj zunanjepolitične, ampak so tudi organizacije kot razne gospodarske mednarodne
               organizacije, zdravstvene organizacije in tako naprej.</p>
               <p>Glede nakupov nepremičnin za poslovne prostore diplomatsko-konzularnih
               predstavništev, ki jih je MZZ v preteklih letih zaradi pomanjkanja sredstev v veliki
               večini primerov najemalo, bomo v sodelovanju z ministrstvom za finance prav tako
               poskušali iskati neke nove ustrezne rešitve. V bistvu porabljamo veliko denarja za
               najemanje prostorov. Na nekaterih lokacijah so ti prostori dragi kot žafran in seveda
               je naš namen oziroma je naša dolgoročna usmeritev, da poskušamo predvsem tam, kjer je
               izračun jasen, priti do svojih prostorov. Tako v tem trenutku povečujemo prostore,
               kupujemo prostore v Bruslju, in upam, da nam bo uspelo v prihodnjih letih storiti še
               kaj več. Mislim, da bo k rešitvi  tega vprašanja prispevalo tudi novo lastništvo na podlagi
               sukcesije nepremičnin diplomatsko-konzularnih predstavništev bivše SFRJ.</p>
               <p>No, kljub težkemu stanju, gospod predsednik, ocenjujemo, da bomo v letih 2006 in
               2007 z racionalno porabo sredstev in koordiniranim sodelovanjem na vladnem nivoju
               zagotovili ustrezen nivo delovanja ministrstva za zunanje zadeve. To je naša dolžnost
               in to bomo skušali storiti, ne glede na okvir, ki je zelo pičel. Hvala lepa.</p>
            </sp>
            <sp who="SDT4:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Odpiram razpravo o predlogu proračuna Republike Slovenije. K besedi se je
               prvi javil kolega Školč, potem Bevk in Juri.</p>
            </sp>
            <sp who="SDT4:ŠkolčJožef">

               <speaker>JOŽEF ŠKOLČ:</speaker>

               <p>Hvala lepa. Torej, s temi ocenami, ki jih ima minister, se ne srečujemo prvič, da
               pravzaprav ministrstvo posluje na robu teh zmogljivosti. In predvidevam, da bi naša
               poslanska skupina lahko podprla neko dopolnilo, ki bi te zadrege reševalo. S tega
               vidika se mi zdi vloga ministrstva in koalicije odločilna, da pove, na katerih
               postavkah bi bilo pametno povečevati delež proračunskih sredstev, ker se mi zdi, da
               so vprašanja varnosti in prepoznavnosti v večji meri povezana z zunanjo politiko kot
               z drugimi instrumenti, ki jih predvideva proračun in proračunska politika.</p>
               <p>K besedi sem se javil zato, da bi pravzaprav izprosil, če bi bilo mogoče do točke,
               ko bomo dobili dopolnjen predlog proračuna, dobiti še neko informacijo, ki cilja na
               leto 2008, se pravi, čez ti dve proračunski leti, in sicer v povezavi z nalogami, ki
               takrat čakajo slovensko državo in zagotovo v največji meri tudi diplomacijo - to je
               predsedovanje Evropski uniji. Pri najboljši veri ni mogoče iz teh podatkov, tako kot
               so prezentirani v proračunu, videti, da se država na to nalogo zares pripravlja.
               Zagotovo pač je v nekih številkah skrito tudi to, ampak tega se v obrazložitvi zares
               ne vidi. Zato bi vsaj nam, poslankam in poslancem opozicije, koristilo, če bi imeli
               tako informacijo. Ta informacija bi morala biti, minister, strukturirana na način, da
               bi videli, kako bo tekla priprava na več nalog, ne samo na tisto, kar se običajno
               reče, na vprašanje kadrovske zasedbe in teh kadrovskih potreb; teh podatkov smo nekaj
               na preteklih sestankih že dobili in to je mogoče še najmanj problematično. Zagotovo
               pa ni mogoče šele leta 2007 načrtovati vseh tistih infrastrukturnih stvari, o katerih
               zagotovo razmišljamo že danes in ki  bi jih kazalo tudi skupaj podpreti. Pri infrastrukturi,
               seveda, mislim, na več stvari, ne samo na te konferenčne prostore, pa vso to potrebno
               operativo, ki jo država mora imeti zato, da izvaja te številne sestanke, ampak je
               potrebno razmišljati tudi v okviru drugih ministrstev o tem, kako Slovenijo in
               Ljubljano pripraviti na te dogodke.</p>
               <p>Sam si recimo predstavljam, da bi moralo del teh odgovorov pripraviti ministrstvo za
               kulturo. Glejte, zelo slaba podoba Ljubljane in Slovenije bo šla v svet, če bo leta
               2008, da rečem tako, Opera in Drama zgledala, tako kot zgleda danes. Težko boste koga
               odpeljali tja, ne da bi bilo vsem skupaj nerodno. To so neke stvari, ki pač presegajo
               te pozicijsko-opozicijske zgodbe in ravno tako se mi zdi, da je treba narediti nek
               večji zamah na tej mreži v muzeju in galeriji, ki je pravzaprav zgrajena do polovice.
               Brez velike težave se to lahko usposobi do leta 2008. Ne dvomim, da bo pač
               gospodarstvo v tretjem segmentu, se pravi v tistem, ko bo treba zagotoviti
               nastanitvene kapacitete, odreagiralo samo brez nekih potrebnih spodbud. Mogoče pa
               velja razmišljati tudi o teh spodbudah. Ali so nastanitvene kapacitete v Ljubljani
               takšne, da ne bodo povzročale težav organizatorjem različnih seans. To so tri
               infrastukturne stvari, o katerih velja razmišljati že zdaj, ker jih ni mogoče iz 2007
               na 2008 urediti. Drugo so te oziroma drugo se te kadrovske. In tretja stvar, ki jo je
               potrebno premisliti je tudi, kako zagotoviti večjo prepoznavnost Slovenije na
               različnih segmentih. Recimo, da to, kar se počne na tem zunanje političnem parketu,
               pa tudi to, kar se bo lahko še zgodilo eventualno s Kosovem ali ne vem kaj, je nekaj
               kar sestavlja ta mozaik te podobe. Zagotovo je pa potrebno narediti, kaj spet na tej
               kulturni prepoznavnosti. Večina držav, ki je do zdaj predsedovala, je svojo razliko
               gradila na tem s potujočimi razstavami, s spodbudo različnim gledališčem in to je
               potrebno tudi začeti v tem trenutku načrtovati in je potrebno tudi zagotoviti si
               prostor v državah članicah, zato da se lahko v nekem trenutku dobro predstavimo. To
               je velik projekt in Slovenija dolgo ne bo imela priložnosti, da ga ponovi. Če bo to
               zamujena priložnost, nam bo lahko vsem samo žal. Zato bi prosil, da ob dopolnjenem
               predlogu proračuna dobimo tudi neko takšno informacijo in začnemo eventualno tudi z
               nekimi dogovori, kako to priložnost, ki pa sega čez 2007, izkoristiti. Toliko k temu,
               jaz kot rečeno, ne bi vlagal nobenih amandmajev. Ker vse tiste, ki so ciljali na nek
               način k rešitvi tega problema, jaz recimo poznam področje kulture dovolj natančno,
               vse te bom rekel, naš bojeviti kolega Grims, zavrnil brez, da bi bilo mogoče o njih
               razpravljati. To pa ne pelje, pravzaprav  nikamor, ker se bo Slovenija v nekem trenutku znašla v
               neugodni poziciji, zato pozivam ta odbor, kjer so diskusije tekle kljub vsemu
               drugače, da na ta problem opozori in da začnemo to podobo Slovenije graditi drugače.
               S tem se, da ne bo nesporazuma, podoba Slovenije bo dobra, tudi, če bo imela takrat
               učinkovito opozicijo, ampak opozicija bo zlahka prenesla, če bo infrastrukturno to
               vse skupaj urejeno. Zaradi tega ne bomo imeli mi nobenih težav, bodo druge teme, o
               katerih bomo lahko vodili politične in drugačne diskusije.</p>
            </sp>
            <sp who="SDT4:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Preden dam gospodu ministru, samo ta stavek. Kolega Školč je na
               relevantna vprašanja opozoril. Jaz se strinjam s tem. Jaz bi samo to rekel, je to
               zelo pomembna problematika, o kateri jaz razmišljam, da enkrat posebno sejo namenimo,
               da državnega sekretarja in gospoda ministra povabimo in se o teh pripravah na
               slovensko predsedovanje posebej pogovorimo. Zdaj, kolikor je v tem širitev tega
               konteksta, čeprav se strinjam, da je tudi povezano s proračunskimi razpravi, pač,
               danes dovoljeno<gap n="..."/> Gospod minister, izvolite odgovoriti.</p>
            </sp>
            <sp who="SDT4:RupelDimitrij">

               <speaker>DR. DIMITRIJ RUPEL:</speaker>

               <p>Jaz se opravičujem. Že spet se sestajamo v takšnem času, ko bo začela teči seja
               vlade, čez nekaj minut. Ampak zaradi tega bom zelo kratek. Jaz se strinjam s tem, kar
               je kolega Školč zdaj govoril. Mislim, da je to praktično sprejemljivo za vse oziroma
               ena<stage>(?)</stage> misel ob tem, ko bomo predsedovali Evropski uniji leta 2008.</p>
               <p>Jaz naj opozorim na to, da seveda tudi finančni del tega predsedovanja nadzira ožja
               skupina, ki jo vodi predsednik vlade. In v kateri, se pravi, tudi minister za zunanje
               zadeve, pa še nekateri drugi pomembni resorji so zraven, to ni projekt, ki se tiče
               samo zunanjega ministrstva. To je projekt, ki se tiče celotne vlade in celotne
               države. V tem trenutku jaz poznam številko stroškov za predsedovanje, to je 13
               milijard in še nekaj, 13,6 milijard, kamor so vključene vse mogoče zaposlitve, vsi
               mogoči objekti, vse mogoče prireditve in tako naprej. Ampak jaz predlagam, da bi
               morda našli neko primerno obliko za to razpravo, je še čas za njo seveda. Ni pa to
               samo stvar tega odbora, ampak je morda to stvar tega odbora, pa še evropskega odbora,
               pa še kakšnega drugega odbora in bi predlagal, da se najde neka primerna oblika za to
               razpravo - jaz se strinjam, da so tukaj vidiki kulture, vidiki znanosti, vidiki
               zunanje politike in vseh institucij države prizadeti. Tako, da mislim, da je takšno
               razmišljanje zelo dobrodošlo. Hvala lepa. Moram iti na sejo vlade, se opravičujem.
           </p>
            </sp>
            <sp who="SDT4:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Kolega Bevk.</p>
            </sp>
            <sp who="SDT4:BevkSamo">

               <speaker>SAMO BEVK:</speaker>

               <p>Hvala lepa, gospod predsednik. Tudi jaz se strinjam, da je treba predsedovanje
               Evropske unije bolj ambiciozno zastaviti, pa ne me napačno razumeti, mogoče bi lahko
               to izkoristili na tak način, kot izkoriščajo to tam, kjer organizirajo Olimpijske
               igre in poskrbijo za ustrezno infrastrukturo. In res, včeraj na odboru za kulturo so
               bili kar po vrsti zavrnjeni vsi amandmaji, ki so šli v večje naložbe v javnem zavodu
               s področja kulture. Tako, da, res je dobro, da se to vprašanje ponovno odpre. Kolikor
               vem, je samo Cankarjev dom dobil kakšne tri milijone evrov za posodobitev svojega
               izgleda, oziroma notranjščine in opreme. Sprašujem se, kaj bi bilo, če Cankarjevega
               doma pred 30-imi leti ne bi zgradili, s kakšnimi zadregami bi se danes soočali. Pa še
               eno, bi rekel, en vtis ob tem proračunu, mislim, da gospod minister ni preveč
               zadovoljen s tem proračunom, ki ga ima ministrstvo za zunanje zadeve, če bi odšteli
               še to novo postavko, ki se je prvič pojavila v proračunu za 2006, vzpostavitev južne
               meje, potem bi bil indeks še pod 100. In to ni dobro.  Niti tisto normalno inflacijsko spremljanje proračuna
               temu ne sledi, zato predlagam gospod predsednik, da bi vseeno odbor poskušal
               oblikovati nek amandma, jutri je odbor za finance, in bi potem na matičnem odboru, če
               bi ga danes ta naš odbor pripravil, jutri to na matičnem odboru za finance in
               monetarno politiko to sprejeli. Hvala.</p>
            </sp>
            <sp who="SDT4:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Kolega Juri.</p>
            </sp>
            <sp who="SDT4:JuriAurelio">

               <speaker>AURELIO JURI:</speaker>

               <p>Na kratko samo vprašanje. Ali je izkušnja Luksemburga, ki je veliko manjša država od
               nas, seveda, kaj koristilo tudi pri pripravi finančne naše konstrukcije. Tam so
               izpeljali vzorno, lepo, koliko je stalo ne vem, ampak ti podatki bi nam lahko
               koristili, da mi primerjalno vidimo ali bomo na nivoju zagotovili enak standard
               predsedovanja in zavoljo tega ne preveč obremenili proračuna, samo toliko.</p>
            </sp>
            <sp who="SDT4:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Prosim, minister.</p>
            </sp>
            <sp who="SDT4:RupelDimitrij">

               <speaker>DR. DIMITRIJ RUPEL:</speaker>

               <p>Gospodu poslancu bi rad rekel to, da smo študirali različne modele predsedovanja.
               Kot veste smo se nekaj časa obotavljali glede številk zaradi tega, ker nismo vedeli
               ali bo to predsedovanje v polni obliki, kot doslej, ali bo morda že nastopila nova
               ustava in tako naprej. Te dileme so sedaj iz dnevnega reda.</p>
               <p>Luksemburg je bil natančno tista država, ki smo jo najbolj upoštevali, čeprav je
               bilo nekaj, bi rekel, nekaj posmehovanja v zvezi s tem. Mi posnemamo recimo
               Luksemburg glede zaposlitev. Mi bomo zaposlovali predvsem za določen čas in bomo
               zaposlovali tudi za tiste funkcije, kjer ni potrebno, kaj jaz vem vrhunsko znanje,
               bomo zaposlovali študente, diplomante, posebej v tistih panogah, ki so sorodne delu,
               ki ga bomo morali opraviti. Imate prav, da Slovenija se zgleduje po Luksemburgu.</p>
            </sp>
            <sp who="SDT4:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Nadaljujemo razpravo o proračunu Republike Slovenije za leto 2006 in
               2007. Jaz sem sicer imel vprašanje, ampak ker sem vedel da se ministru mudi dal
               prednost opoziciji, kar se mi zdi razumljivo. Sedaj ko imamo tu gospoda generalnega
               sekretarja zunanjega ministrstva tudi vprašal. Poglejte, vsi skupaj ugotavljamo, da
               so sredstva za izvajanje naših diplomatsko konzularnih dejavnosti v tujini na nek
               način premajhna v tem proračunu, za 2006 je le neko povečanje in me tu zanima, ali je
               pri tem mišljeno tudi kakšna širitev mreže naših predstavništev, ali gre samo za
               krepitev delovanja obstoječih predstavništev. Na nek način je gospod minister že
               odgovarjal. Naš odbor je v preteklosti to pobudo za odprtje veleposlaništva v
               Romuniji že podal, gre relativno za veliko držav, ki so pomembni gospodarski interesi
               naše države in bo postala tudi članica EU. Vendar sedaj ne vem, ali je v okviru teh
               sredstev možno pričakovati, da bi v tem letu stekla ta prizadevanja, priprave za
               odprtje veleposlaništva v Romuniji. To je moje vprašanje.</p>
               <p>Imel sem sicer še pripravljeno vprašanje glede plačevanja teh članarin, ampak je
               minister že v svoji obrazložitvi zadevo predstavil, tako da ne bom ponovno postavljal
               vprašanja. Kolegi Juri se je še enkrat prijavil.</p>
            </sp>
            <sp who="SDT4:JuriAurelio">

               <speaker>AURELIO JURI:</speaker>

               <p>K temu še naslednje. Glede na to, da, vračam se na vprašanje predsedovanje, da bomo
                   rabili veliko kadrov,
               slišali smo, da bomo zaposlovali za določen čas tudi študente in druge potrebne
               profile. zanima me, ali bodo tudi izkoriščeni vsi potenciali, ki jih danes
               ministrstvo ima. O nekaterih mediji poročajo, da so na neustreznem mestu nekje
               postavljeni, v kletnih prostorih in tako naprej. Mislim, da je te rezerve treba
               uporabiti, kajti, ne vem koliko so koristni, ampak to kar mediji poročajo o malce
               spornem stanju na ministrstvu pri koriščenju bivših diplomatov seveda ni najbolj
               dobro. Zato me zanima, ali sodijo v kontekst kadrov, ki bodo prispevali k
               predsedovanju, tudi uporaba, koriščenje, angažiranje, sodelovanje z bivšimi
               diplomati, ki danes so na marginalnih pozicijah. Hvala.</p>
            </sp>
            <sp who="SDT4:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Gospod generalni sekretar, gospod Gosnar. Vas je bilo treba posebej
               predstaviti, ker danes nastopate v tej funkciji prvič tukaj na našem odboru.</p>
            </sp>
            <sp who="SDT4:unknown-M">

               <speaker>GOSPOD GOSNAR:</speaker>

               <p>Najprej na vaše vprašanje, gospod predsednik. Jaz mislim, da kar se tiče odpiranje
               novih predstavništev s temi sredstvi, ki so predvidena te možnosti ne bo. Mislim, da
               je bilo to vaše glavno vprašanje.</p>
               <p>Drugo, glede vašega vprašanja gospod Juri. Mi smo včeraj, ne vem, če je Dnevnik to
               že objavil, ker nisem imel možnosti, tudi dali v zvezi s tem člankom smo dali tudi
               odgovor, je tudi na naši spletni strani, kjer na kratko pravimo, da vse potenciale,
               ki jih imamo sedaj v tem trenutku, v preteklosti in v prihodnosti bomo izkoriščali.
           </p>
            </sp>
            <sp who="SDT4:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Ne vidim drugih vprašanj. Zaradi tega bomo to razpravo zaključili.
               Kolega Školč še želi.</p>
            </sp>
            <sp who="SDT4:ŠkolčJožef">

               <speaker>JOŽEF ŠKOLČ:</speaker>

               <p>Mene vseeno zanima ali je mogoče v sklopu tudi tiste razprave, ki jo na pol slutimo,
               pripraviti tudi odgovor kako bo tekla pa koordinacija našega dela, če ne bomo imeli
               svojih ambasadorjev v vseh državah članicah. Se pravi, kakšno leto in pol pred
               predsedovanje in da ne govorim o tistem času, ko bo to predsedovanje teklo. To si sam
               ne znam predstavljati. Verjetno obstaja tudi kakšen tak model, ampak tisto kar smo do
               sedaj videli v Ljubljani je, da so države, ki so igrale neko pomembno vlogo, ne samo
               v predsedovanju, imele tudi koordinativne funkcije v diplomatskem zboru glede teh
               vprašanj in tako naprej. Zdi se mi skoraj nenavadno, da nimamo odgovora na to
               vprašanje in gremo v to zadevo. To je blizu avanture.</p>
            </sp>
            <sp who="SDT4:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Luksemburg je drugačen primer, ker nima veleposlaništva v Ljubljani, pa je to
               predsedovanje <gap n="..."/><stage>/Nerazumljivo./</stage>, tako da rešitve so vedno, obstajajo. Če se na ta
               sklop nanaša, kolega Bevk. Potem bi dal besedo za odgovor.</p>
            </sp>
            <sp who="SDT4:unknown-M">

               <speaker>GOSPOD GOSNAR:</speaker>

               <p>V Evropi so tudi poznani v primeru predsedovanje več možnosti in mehanizmov, ko
               omogočajo še vedno učinkovito predsedovanje, četudi v kakšni od držav, predvsem gre
               tukaj za manjše države evropske nisi prisoten.  Možnost je takrat, da v tistem času nerezidenčno pokrivaš
               tako, kot je to pokrivalo recimo luksemburg. Možno je pa tudi v dogovoru z drugo
               državo, da takrat v bistvu ti vodiš, imaš tudi človeka tam, tiste sestanke, ki so in
               takrat prihajaš na sestanke, pokrivaš tisto z, več možnosti je, leteči ambasador,
               notebook ambasador, so sedaj, ampak to so vse stvari o katerih bomo morali zelo resno
               še pogovoriti in videti. Ampak teh držav je zelo malo, ki jih ne pokrivamo.</p>
            </sp>
            <sp who="SDT4:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Naslednji se je priglasil kolega Bevk, potem gospa Bebler.</p>
            </sp>
            <sp who="SDT4:BevkSamo">

               <speaker>SAMO BEVK:</speaker>

               <p>Hvala lepa, gospod predsednik. Prej ste rekel, da bomo šli kar na odločanje. Ne vem
               ali ste preslišal moj predlog o tem, da bi s pomočjo predstavnikov ministrstva
               oblikovali nek amandma odbora, ki bi ga danes tukaj sprejeli in izboljšali ta
               proračun, kajti res, indeks je pod 100% in to ni dobro. Če ni te volje za oblikovanje
               amandmaja odbora, potem sprašujem generalnega sekretarja, naj pove nam katere so
               tiste postavke, ki so izrazito podhranjene in bomo v opoziciji vložili amandmaje. To
               je danes priložnost, 20. oktober je zadnji rok za vlaganje amandmajev in bi prosil
               res, gospod generalni sekretar, da poveste, če pač v odboru ne bo volje. Hvala.</p>
            </sp>
            <sp who="SDT4:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Kolegica Beblerjeva še.</p>
            </sp>
            <sp who="SDT4:LavtižarBeblerDarja">

               <speaker>DARJA LAVTIŽAR BEBLER:</speaker>

               <p>Hvala lepa za besedo. Jaz bi samo na to opozorila česar sem opazila in pogosto
               nimamo pred očmi, ampak seveda, gospod Gosnar bo to zelo dobro vedel in je zato tudi
               dobro, da je sedaj na tej funkciji kot je. Namreč v času predsedovanja neke države v
               Evropski uniji, je izredno intenzivirana dejavnost misij pri mednarodnih
               organizacijah, misij te države, ki predseduje pri mednarodnih organizacijah. Moje
               izkušnje iz Sveta Evrope so take, da takrat ko je neka država bila predsedujoča, je
               vedno zelo številčno okrepila svojo misijo in je potem tudi izvajala neko
               koordinativno vlogo med državami članicami Evropske unije in napram ostalim drugim
               državam članicam te mednarodne organizacije za katero je šlo. In takšna situacija je
               tudi v Ženevi, v New Yorku in tudi pri drugih mednarodnih organizacijah. In to se
               nekako spregleda. Poleg tega pa je treba enako okrepiti ekipe na veleposlaništvih v
               tistih državah, ki so, da rečem na kratko, velesile. In ne bi smeli tega momenta
               izgubiti pred očmi. Mislim, da je to zelo pomembno. Hvala.</p>
            </sp>
            <sp who="SDT4:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Ne vem, boste komentiral.</p>
            </sp>
            <sp who="SDT4:unknown-M">

               <speaker>GOSPOD _______:</speaker>

               <p>Jaz bi se, če dovolite, jaz bi se vrnil na besede, ki jih je povedal naš minister,
               da tako kot smo rekli, kot je minister omenil, da je ministrstvo za finance sicer
               zagotovilo sredstva, da bodo, ki bodo MZZ omogočila delovanje v omejenem obsegu,
               ampak hkrati se je pa zavezalo, da bo tekom leta spremljalo položaj ministrstva. Tako
               da, bo MZZ v sodelovanju z ministrstvom za finance v stalnem kontaktu. In kljub temu
               težkemu stanju ocenjujemo, da bomo z racionalno porabo, to je pa vedno najpomembnejše
               in koordiniranje v nekem sodelovanju zagotovili ustrezen nivo delovanja. Tako, da jaz
               bi te besede ponovil.</p>
               <p>Glede drugega vprašanja bi pa samo navedel, gospe Bebler bi pa povedal, da se zelo
               intenzivno pripravljamo na predsedovanje predvsem v teh dejansko mestih, kjer imamo
               naša stalna predstavništva, ki pokrivajo multilateralne organizacije. Tukaj tečejo in
               tukaj so mogoče tudi priprave že zelo daleč, mi dejansko sedaj že govorimo že o
               predlogih kadrovskih rešitev in o številu ljudi, ki bodo pokrivali. Mi veliko
               razpravljamo o luksemburški izkušnji, o drugih izkušnjah na tem področju in se že
               pripravljamo, priprave moram reči, vsaj kar se tiče na našem ministrstvu, relativno
               daleč. Seveda bomo morali pa ob tem imeti vse razumevanje tudi kar se tiče novih
               zaposlitev. Moramo vedeti, da gre tukaj za precej novih zaposlitev in to bomo pa
               morali usklajevati skozi ves ta proces. Hvala.</p>
            </sp>
            <sp who="SDT4:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Sedaj izgleda, da smo z vprašanji predstavnikom ministrstva zaključili.
               Kolega Bevka bi vprašal, namreč glede na to, da minister in tudi predstavniki
               ministrstva so sicer <gap n="..."/> težave, ki jih imamo pri uresničevanju zunanje-politične
               dejavnosti Slovenske države, hkrati pa niso izrazili, pravzaprav nezadovoljstva s tem
               proračunom v tej obliki, da bi predlagali ali pa zahtevali kakšno povečanje. Kolega
               Bevka bom sedaj vprašal; jaz ne mislim ignorirati njegov predlog, ni ga formuliral
               kakšen predlog predlaga odboru oziroma hkrati bom prebral predlog sklepa, ki je sicer
               standarden. Namreč odbor se je seznanil s predlogom proračuna za leto 2006 za
               uporabnika iz svojega delovnega področja ter se z njim strinjal. Sedaj, če bi
               sprejeli, da se nismo strinjali, bi bilo logično potem nadaljevati s predlogi
               sprememb. Če pa, jaz spoštujem proceduro, če pa predlagate odboru kakšen konkreten predlog, bomo pa o
               tistem predlogu najprej glasovali ali ga odbor posvoji oziroma predlaga kot odbor,
               sicer bom dal na glasovanje sklep, ki sem ga prebral. Kolega.</p>
            </sp>
            <sp who="SDT4:BevkSamo">

               <speaker>SAMO BEVK:</speaker>

               <p>Jaz sem sicer vprašal gospoda Gosnarja, če imajo kakšen predlog kje je ta proračun
               najbolj podhranjen, pa tega ni bilo, samo ponovili ste besede gospoda ministra in
               sicer, da bo ministrstvo delovalo v omejenem obsegu, da je težko stanje, da boste
               racionalno rabili denar, kar je samo po sebi razumljivo, in da se boste z
               ministrstvom za finance sproti dogovarjali kako to težko zadevo in stanje sanirati,
               čeprav ne vem kako vam bo lahko ministrstvo za finance pomagalo, saj ne daje žepnine,
               pač pa se to lahko dela le s tem, da se ali zviša ta proračun v fazi sprejemanja ali
               z rebalansi, ker drugače ne vem kakšne rezerve lahko finančno ministrstvo tukaj vam
               postreže in vam olajša funkcioniranje ministrstva. V bistvu vseeno mislim, ampak če
               predlog s strani predstavnikov ministrstva za zunanje zadeve, da povedo, da strokovne
               službe odbora pripravijo amandma in ga odbor sprejme, če ne bomo mi čez dan
               preštudirali še bolj natančno te postavke in sami kaj vložili. Hvala lepa.</p>
            </sp>
            <sp who="SDT4:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Jaz ne dvomim v naklonjenost opozicije v tem smislu, da bo predlagala
               povečanje sredstev za določena ministrstvo, hkrati pa v celoti predlagala varčen
               proračun pa zmanjšanje proračuna, ampak to je del rituala, ki ga. Ja, ja, saj, ampak
               kolega Bevk, sedaj svojega predloga formaliziranega odboru niste podal, zaradi tega
               jaz nisem tudi zaznal s strani predstavnikov ministrstva, da bi izrecno nasprotovali
               ali pa pričakovali takšno, ker je pač bil v proračunu usklajevan, se zavedajo
               realnosti. Zaradi tega jaz, če ni oblikovanega predloga, tudi takšnega predloga ne
               bom predlagal odboru. In dajem v obravnavo predlog sklepa, ki ga še enkrat ponavljam;
               odbor se je seznanil s predlogom proračuna za leto 2006 za uporabnika iz svojega
               delovnega področja ter se z njim strinjal. Je kakšna razprava k takšnemu predlogu?
               <stage>(Ne.)</stage> Potem dajem ta predlog na glasovanje.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ker smo pa razpravljali o obeh točkah dnevnega reda, tudi k <title>3. TOČKO DNEVNEGA
                  REDA - PREDLOG PRORAČUNA REPUBLIKE SLOVENIJE ZA LETO 2007.</title> Ker smo sedaj pri
               3. točki, bi še enkrat vprašal, če je še kakšna razprava. Formalno je možna v okviru
               točke obravnava proračuna za leto 2007. Drugače bi tudi v okviru <gap n="..."/> tega proračuna
               za 2007 sprejeli, razpravo in glasovanje identičen sklep. Odbor se je seznanil s
               predlogom proračuna za leto 2007 za uporabnika iz svojega delovnega ter se z njim
               strinjal. Je kakšna razprava na ta sklep za leto 2007? Ne vidim. Torej dajem na
               glasovanje ta sklep.  Kdo je
               za? <stage>(9 članov.)</stage> Je kdo proti? <stage>(1 član.)</stage></p>
               <p>To se pravi sklep je bil sprejet.</p>
               <p>Prehajamo na <title>3.A TOČKO DNEVNEGA REDA - PREDLOG ZAKONA O RATIFIKACIJI KONVENCIJE
                  O USTANOVITVI EVROPSKEGA UNIVERZITETNEGA INSTITUTA KOT JE BILA SPREMENJENA S
                  KONVENCIJO O SPREMEMBAH IN IZ LETA 1992.</title> Dobili ste mnenje
               zakonodajno-pravne službe s predlogom širitve. Torej, pričenjam drugo obravnavo
               predloga zakona o kateri bomo opravili razpravo in glasovanje o posamičnih členih
               predloga zakona. Zdaj bi vprašal predlagatelje, če želijo besedo in dodatno
               obrazložitev?</p>
            </sp>
            <sp who="SDT4:unknown-F">

               <speaker>GOSPA_________:</speaker>

               <p>Najlepša hvala. Nimamo dodatnih dodatkov h gradivu, ki je priložen. Če so pa kakšna
               vprašanja pa z veseljem. Hvala.</p>
            </sp>
            <sp who="SDT4:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Torej, prehajamo na razpravo. Ni priglasitve k razpravi. Torej, predlagam, da po
               končani razpravi glasujemo o vseh členih skupaj, mislim, da temu ne nasprotujete.
               Prehajamo na glasovanje o vseh členih skupaj.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da so členi sprejeti in ker k predlogu zakona ni bil sprejet noben
               amandma odbor za zunanjo politiko predlaga državnemu zboru, da predlog zakona
               obravnava po predloženem besedilu in ga sprejme.</p>
               <p>Prehajamo še na določitev poročevalca na seji državnega zbora. Ni posebej
               zainteresiranih, torej bo verjetno predsednik, če bo potrebno to opravil. S tem se
               strinjate. Zaključujem to točko dnevnega reda.</p>
               <p>Prehajamo na <title>4. TOČKO DNEVNEGA REDA - DOPOLNITEV SEZNAMA DRŽAV, KI JIM BO
                  REPUBLIKA SLOVENIJA PONUDILA V POGAJANJA IN PODPIS OSNUTEK KONVENCIJE O IZOGIBANJU
                  DVOJNEGA OBDAVČEVANJA IN PREPREČEVANJA DAVČNIH UTAJ V ZVEZI Z DAVKI OD DOHODKA IN
                  PREMOŽENJA.</title> Kot opombo naj tu navedem, Slovenija ima že sklenjenih 35
               tovrstnih sporazumov v različnih fazah <gap n="..."/><stage>/Nerazumljivo./</stage><gap n="..."/> pa jih je še 13. Seznam
               naj bi se dopolnil še z naslednjimi državami; Albanija, Azerbajdžanom, Bosno ih
               Hercegovino, Gruzijo, Kazahstanom, Singapurjem in Uzbekistanom. S temi državami
               Slovenija vzpostavlja ali pa že ima socialne in gospodarske stike.
               <gap n="..."/><stage>/Nerazumljivo./</stage><gap n=".."/> o konvenciji bi zagotovila pravno podlago tako spodbujanje<stage>(?)</stage>
               naložb tujih vlagateljev v Slovenijo, kakor tudi za spodbudo naložb slovenskih
               vlagateljev v te države. Sedaj sprašujem predlagatelja, ali je kakšna pripomba? Ni
               potrebno. Torej, predlog sklepa se glasi: <q>"Odbor se strinja z omenjeno
               dopolnitvijo."</q></p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Torej prehajamo na <title>5. TOČKO DNEVNEGA REDA - MEDNARODNA DEJAVNOST DRŽAVNEGA
                  ZBORA.</title> Najprej imamo tukaj prošnjo poslanca Slavka za udeležbo na srečanju
               Izzivi za izobraževanje v globalni ekonomiji, globalni forum za izobraževanje, ki bo
               potekal v Santiagu, v Čilu, 24. in 25. oktobra 2005. Omeniti moram, da gre za <gap n="..."/>
               povabilo. Odobritev je možna na podlagi 18. člena pravilnika, ki pravi, da odbor
               lahko dovoli največ dve udeležbi na mednarodnih srečanjih na leto. Poslanec Gaber pa
               še te kvote ni izpolnil, udeležil se je že enega srečanja. Tukaj ste dobili gradivo,
               tudi ministrstvo priporoča udeležbo  na omenjenem srečanju.</p>
               <p>Kdo je za? <stage>(10 članov.)</stage> Je kdo proti? <stage>(... članov.)</stage></p>
               <p>Torej naslednja točka je prošnja predsednika odbora za promet, Franca Kanglerja, ki
               bo na delovni obisk v Slovenijo povabil petčlansko delegacijo odbora za gospodarstvo,
               finance in varstvo naravnega okolja skupščine Črne Gore v času od 7. do 12. novembra
               2005. Tukaj predlagam, da v kolikor bomo sprejeli odobritev za obisk, da v skladu s
               sedanjo prakso dodelimo največ 3 dnevni obisk. Predlog sklepa se glasi. Odbor se je
               strinjam z obiskom delegacije odbora za gospodarstvo, finance in varstvo naravnega
               okolja skupščine Črne Gore.</p>
               <p>Kdo je za? <stage>(10 članov.)</stage></p>
               <p>Naslednja je prošnja za odobritev udeležbe predsednika odbora za zadeve Evropske
               unije Antona Kokalja in člana odbora za delo, družino, socialne zadeve Ljuba Germiča
               na medparlamentarni konferenci o prostem pretoku delavcev EU, ki bo potekala 13. in
               14. novembra 2005 v Pragi. Predlog sklepa. Odbor se strinja z udeležbo Antona Kokalja
               in Ljuba Germiča na omenjeni konferenci.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Naslednjo imamo prošnjo za odobritev udeležbe predsednice odbora za notranjo
               politiko, javno upravo in pravosodje, Mojce Kucler Dolinar in članov odbora ter
               predsednika odbora za zadeve EU, ki je obenem tudi član odbora za notranjo politiko,
               javno upravo in pravosodje, na konferenci odborov nacionalnih parlamentov držav
               Evropske unije s področja pravosodja in notranje politike na temo odzivi na grožnje
               terorizma in njegov vpliv na skupnost, ki bo od 23. in 24. novembra 2005 v Londonu.
               Kot opombo bi navedel. Gre za srečanje odborov s področja pravosodnega in notranje
               politike. Jaz bi pa tukaj opozoril, da je predlog, da bi se naj srečanja udeležila
               dva poslanca iste poslanske skupine. Moram opozoriti, da to ni v skladu s pravilnikom
               za mednarodne dejavnosti, da tudi ni podatka ali je to delegacijo potrdil odbor. Naš
               pravilnik predvideva, da če se udeležita dva poslanca, naj bi bil eden iz opozicije
               eden pa iz pozicije. Gospa Bebler.</p>
            </sp>
            <sp who="SDT4:LavtižarBeblerDarja">

               <speaker>DARJA LAVTIŽAR BEBLER:</speaker>

               <p>Jaz imam enako pripombo. Namreč gre za srečanja odborov parlamentov za notranjo
               politiko in pravosodje in ta utemeljitev, ki govori o tem, da je, seveda gospod
               Kokalj je tudi član odbora za notranjo politiko in pravosodje, ampak vendarle, tukaj
               utemeljitev v tej smeri, da je on predsednik odbora za zadeve Evropske unije, ne
               zdrži presoje, tehtne in seveda tudi dejstvo, da oba predlagana izhajata iz iste
               stranke, je seveda nesprejemljivo. Naš bivši poslanski kolega Hvalica bi rekel, da je
               to nehigienično.</p>
               <p>In tretjič. Jaz sem sicer bila tudi odsotna in ne vem, se ne spomnim, da bi dobila s
               strani odbora kakšno obvestilo o tej zadevi, kakšno vprašanje in se ne spomnim, da bi
               odbor za notranjo politiko o tem odločal. Ampak ne glede na to, to ni pomembno.
               Pomembno je, da<gap n="..."/>
               </p>
            </sp>
            <sp who="SDT4:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Jaz sem opazil na tej postopkovni zadevi. Kolega Juri, na to temo.</p>
            </sp>
            <sp who="SDT4:JuriAurelio">

               <speaker>AURELIO JURI:</speaker>

               <p>Saj zato bi jaz predlagal, da poiščemo formulo take delegacije, ki bo zastopala ob
               odbora pa bo imela v sebi tudi predstavnikov opozicije, torej, naj gre eden
               predsednik, drugi podpredsednik ali obratno, to bi bilo smiselno in korektno.</p>
            </sp>
            <sp who="SDT4:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Se strinjam. Jaz bi tudi pozval odbora, da na novo sestavi delegacije ob upoštevanju
               kriterijev, časa je pa tudi še nekaj za to. Torej, predlagamo, da odboru prouči našo
               pobudo, da v skladu s pravilnikom obravnava to zadevo in določi delegacijo in da bomo
               potem to obravnavali naslednjič.</p>
               <p>Kdo je za taki sklep? <stage>(12 članov.)</stage> Kdo je proti? <stage>(Nihče.)</stage></p>
               <p>Naslednjo ima oddelek za mednarodno dejavnost protokol in prevajanje nam je v skladu
               s pravilnikom o izvajanju mednarodne dejavnosti državnega zbora posredoval dopolnitev
               okvirnega načrta mednarodnih dejavnosti državnega zbora do konca leta 2005. V skladu
               s pravilnim o izvajanju mednarodnih dejavnosti državnega zbora Republike Slovenije
               odbor za zunanjo politiko kolegiju državnega zbora predloži okvirni načrt mednarodno
               dejavnost, ki ga pripravi oddelek za mednarodno dejavnost protokol in prevajanje.
               Pred nami je dopolnitev okvirnega načrta, ki ga je pripravil oddelek in vključuje
               nekatere že potrjenje mednarodne aktivnosti, za katerih izvedbo, dogovori še
               potekajo, nekaj pa jih je bilo že izvedenih glede na to, da je bil načrt pripravljen
               konec septembra. Ta predlog ste dobili. Bi kdo razpravljal o predloženi dopolnitvi
               načrta. Gospod Ziherl.</p>
            </sp>
            <sp who="SDT4:ZiherlMilenko">

               <speaker>MARINKO ZIHERL:</speaker>

               <p>Hvala za besedo. Jaz pozdravljam ta predlog načrta, bi pa predlagal, da ga pač
               večkrat periodično dobimo, da se lažje odločamo o delegacijah, da ne bi prišlo do
               takega situacije, taki, ki je bila že prej. Hvala.</p>
            </sp>
            <sp who="SDT4:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Torej, ni več razprave, zaključujem razpravo in predlagam, da glasujemo
               o predlogu sklepa, ki se glasi: <q>"Odbor za zunanjo politiko predlaga kolegiju
               predsednika državnega zbora, da potrdi okvirni načrt obsega mednarodni dejavnosti
               državnega zbora."</q> Kdo je za tak sklep? <stage>(12 članov.)</stage> Kdo je proti? <stage>(Nihče.)</stage></p>
               <p>Predlagam, da preden pošljemo dopolnitev kolegu strokovne službe le to uskladijo z
               mednarodno dejavnost, ki smo jo potrdili danes izločijo zadeve, ki so bile že
               izvedene ali pa odpovedane oziroma predpostavljene, ko smo omenili torej, da jih
               <gap n=".."/><stage>/Nerazumljivo./</stage><gap n=".."/> v besedilu, ker drugače bo v nekem neskladju. Jaz mislim, da se
               vsi strinjamo o tem, o tem ne bomo glasovali.</p>
               <p>Jaz bi na koncu tega sedaj razpravljal o tej mednarodni dejavnosti, čeprav še imamo
               neko zadevo. Pač, povedal bi to, da sem opozorjen od generalnega sekretarja državnega
               zbora, da se je nekoliko preveč široko, benevolentno, po njegovem mnenju, odločamo za
               potrditev vsakega skoraj predloga udeležbe, ki včasih ni v okviru predlog in pač on
               je pozval, da bodimo bolj restriktivni pri teh zadevah v bodoče. Proračunsko ve, kako
               se zadeve pokrivajo in neka ocenila so pač potrebna. Toliko za seznanitev.</p>
               <p>Danes je prišla pobuda delegacije državnega zbora predstavnik skupščine
               mediteranskih držav. Kot veste se je letos spomladi iz interparlamentarne unije
               izločila parlamentarna skupščina mediteranskih držav, kot samostojna parlamentarna
               skupščina. V zvezi z ustanovitvijo tega je bilo nekaj polemik, nekaj nejasnosti.
               Nekatere se morda celo vršijo. Tu pred vami je pobuda, da bi, ker je rok 31. oktober,
               da bi Slovenija kandidirala kot kandidatka, da organizira delo <gap n="..."/><stage>/Nerazumljivo./</stage>
               skupščine pri nas, da bi ta sekretariat potekal, ki se sicer plačuje iz članarine.
               Jaz moram sedaj tu še dodatno informirati ta odbor, ker se me se ponoči skupaj s
               tremi člani vrnil iz jesenske konference IPU v Ženevi, kjer je ob robu te konference
               potekal tudi sestanek vseh držav članic te mediteranske skupščine. Moram reči, da je
               tam Malta predložila, imamo v taki obliki še več gradiva, ker Malta več čas kotira
               kot nekak sedež te parlamentarne skupščine, da se je v to široko vklopila in da je na
               nek način bilo na sestanku bilo z aplavzom pozdravljeno to, tako da je zadeva
               verjetno odločena. Jaz sem tudi govoril s predsednikom parlamenta govoril. Tu je res,
               da bi po dosedanjih informacijah šlo to delo sekretariata iz sredstev te
               parlamentarne skupščine. Vendar je za to lobiranje in za vse to vsekakor potrebna
               neka sredstva nameniti. To kar se meni dozdeva je zadeva že na nek način pase. In jaz
               moram reči, da mislim, da nima smisla, da podpremo to pobudo zaradi tega, ker nimamo
               za to predvidenih sredstev. V vsakem slučaju je pa za samo sprožitev pobude pa to
               lobiranje potrebno neka sredstva. Mi smo na tej konferenci tudi videli kako
               intenzivno se lobira ko gre za kakršnokoli kandidaturo in vse to je povezano s
               sredstvi. Kolega Juri.</p>
            </sp>
            <sp who="SDT4:JuriAurelio">

               <speaker>AURELIO JURI:</speaker>

               <p>Predsednik, jaz sem član naše delegacije v tej skupščini naj povem naslednje.
               Istočasno sem tudi član evro mediteranske parlamentarne skupščine zavoljo katere je
               prišlo s strani predsednika evropskega parlamenta do famoznega pisma in nasprotovanje
               k temu, da bi še posebno skupščino mediteranskih držav ustanavljali, češ, da bi se
               vsaj vsi pokrivali obe inštituciji. Naj opozorim, da gre za razliko. Gre za razliko v
               tem, da v evro mediteranski parlamentarni skupščini ni določenih držav, ki so v
               mediteranski skupščini. Gre zlasti za države zahodnega Balkana, torej jadranskih
               državah Hrvaška, Bosna in Hercegovina in tako naprej in še za nekatere druge.  Tako, da se stvari ne pokrivajo
               in zaradi tega tudi bom močnejše članice Evropske unije kot sta Francija, Italija,
               Španija in druge, niso se odzvale na protest Borela in vztrajajo pri tem, da ima
               smisel taka skupščina. Mi smo že znotraj evromediteranske skupščine napovedali, da
               bomo kandidirali za nek projekt, ki ga je ta skupščina sprejela v Kariru pred nekaj
               meseci enkrat spomladi in to gre za ustanovitev mediteranske univerze. Tudi pri tem
               projektu Malta kotira in se ponuja kot resen sedež. Malda sodeluje pri vsaki tovrstni
               iniciativi. Soglašam s predsednikom, da dobro lobira, ampak če mi niti formalno ne
               vlagamo naših predlogov, seveda potem nimamo niti minimalnih šans, da bi kakorkoli že
               si tudi mi prisvojili mesto, pomembno mesto v tej druščini. Jaz sem na to že ministra
               kar se projekta mediteranske univerze tiče, ministra Zupana opozoril in enako, ni
               bilo nobene posebne naklonjenosti, češ to je zapleteno itn., imamo kup drugih nalog
               in ni prisluha do tovrstnih izzivov. Jaz predlagam predsednik, da tokrat ne glede na
               to, da je morda že pa se, da mi, ker so termini že odprti formalno vložimo naš
               predlog. Mi smo se že pozanimali pri obalnih občinah, ki imajo tudi ustrezne prostore
               na voljo in lahko to ponudimo, kako bo sledilo lobiranje vis-a-vi Malte in kako bo
               sledilo tudi znotraj skupščine, dogovarjanje o tem, da določene ustanove razporejamo,
               ne vse na Malti, ampak tudi drugje, seveda je drugo vprašanje in tukaj je vprašanje
               tudi sodelovanj vlad, ministrstev in drugih organov. Tako, da jaz ne bi to kar
               zavrnil. Jaz bi rekel, bi dal pozitivno luč, to nas nič ne stane, poglejte, to
               pokrijejo vse članice te skupščine preko članarine, tudi sekretariat, zaposlitev par
               ljudi itn., prostori več ali manj so na voljo na obali in sedaj, če se mi še temu
               odpovemo, potem res nimamo kaj v nadaljevanju karkoli sprejemati in se potegovati.
               Smo mediteranska država in lepo prosim, da take ponudbe, ki so, pa čeprav imajo drugi
               večjo prednost, ne zavrnemo, ampak vsaj formalno <gap n="..."/> tudi mi.</p>
            </sp>
            <sp who="SDT4:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Preden dam kolegici Dobrajčevi besedo<gap n="..."/></p>
            </sp>
            <sp who="SDT4:DobrajcPolonca">

               <speaker>POLONCA DOBRAJC:</speaker>

               <p>Hvala za besedo. Po eni strani ima kolega Juri prav. Ampak se tukaj sprašujem, da
               tudi Kopertenovo načelo, važno je sodelovati, že davno ne šteje več. Že od antičnih
               časov ne. Šteje samo zmagovalec.</p>
               <p>Sedaj res je, da bomo se pojavljali kot država v kandidaturi. Kako se bomo pa
               pojavili, je pa to drug način, ker malce neresno lahko izpademo. Sedaj dvorezen meč
               je to. Slovenija kandidira, potem pa tam sediš, drugi se trudijo pa resno pristop
               pokažejo, mi se gremo pa tisto, mi bi pa tudi zraven, ampak tako da, jaz ne vem ali
               bi bilo za podpreti ali ne, ker je res dvorezen meč. Ali bomo čisto kot amaterji
               izpadli napram drugim, ki se resno pripravljajo. Če se za eno stvar zavzemaš, moraš
               imeti resen pristop. To je osnova. Ne pa samo, da se prijaviš zato, da se prijaviš,
               in da si nekje zraven. Hvala.</p>
            </sp>
            <sp who="SDT4:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Sedaj bom jaz tudi, namreč še enkrat, tukaj sedaj kroži ta brošura, kjer
               piše gor Hoasting, da sekretariat te skupščine, se pravi gostiteljica sekretariata,
                  Malta zelo intenzivno dela.
               Jaz sem bil tudi v veliki dilemi tu. Kolega Juri, moram reči, zato ker se mi je
               zdelo, da bi s tako kandidaturo to slovensko pomorsko dimenzijo na nek način
               prezentirali. Je pa to kar je kolegica Dobrajčeva sedaj rekla popolnoma res. Tu na
               tem sestanku, ki je potekal sedaj te dni v Ženevi, je bila Malta tam, jaz ne vem, mi
               nismo dodatni, pa nihče drug ni, na nek način z aplavzom njeno gostiteljstvo
               sprejeto, tako da je zadeva v veliki meri, jaz ne rečem, da morda ne bo še kakšna
               država čisto iz taktičnih razlogov kaj, ampak verjemite mi, da priti na to
               kandidaturo brez propagandnega materiala bomo slabo izpadli. Sem skoraj prepričan in
               na podlagi te izkušnje se pač moram odločiti za to da ne gremo. Če pa gremo v
               kandidaturo in da bi hoteli so pa že s tem povezana sredstva, ki pa skoraj sigurno ne
               bodo imela neke pozitivne realizacije. Kolega Juri še enkrat.</p>
            </sp>
            <sp who="SDT4:JuriAurelio">

               <speaker>AURELIO JURI:</speaker>

               <p>Bo vložena še kakšna kandidatura, ne glede na to, da je bilo že z aplavzom, kot
               praviš pozdravljena kandidatura Malte. Malta ima neke težave. Ni prometno tako
               zanimiva država za ostale članice skupščine, kot je Slovenija. Priti na Malto je
               veliko težje, kot priti k nam. Ampak gre tudi za to, o mediteranski univerzi se bo še
               odločalo. In to sloni tudi na vlade, na ministrstva, na srečanja, ki jih bodo imeli
               ob 10. obletnici naših predsednikov parlamentov. O tem se bo še govorilo. Če mi imamo
               kandidaturo že pri nečem in ni šla skozi, ker se nismo zlobirali, ker se nismo
               pripravili, ker jo nismo utemeljili pravočasno, tukaj nas je Malta prehitela, imamo
               pa argument zato, da Malti še enkrat ne dodelimo neko drugo ustanovo prihodnje leto,
               ko bo padla odločitev, ampak da se tukaj nekdo premisli in tudi upošteva, če se bomo
               na univerzo ustrezno pripravili, upošteva <gap n="..."/><stage>/Nerazumljivo./</stage> Sicer če ravnamo po tej
               logiki, da je to dvorezen meč in da se lahko zblamiramo in pustimo ostati, pa mi ne
               bomo nikoli sodelovali, ker nikoli pravočasno ne znamo stopiti na te vlake. Jaz še
               enkrat pozivam in predlagam, predsednik, ne glede na razpoloženje, da formalno daš
               predlog na glasovanje. Jaz ga bom podprl. Jaz pozivam vse, da to storimo.</p>
            </sp>
            <sp who="SDT4:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Saj bom dal to na glasovanje. Kolegica Dobrajčeva ima besedo.</p>
            </sp>
            <sp who="SDT4:DobrajcPolonca">

               <speaker>POLONCA DOBRAJC:</speaker>

               <p>Jaz predloga ne bom niti podprla, jaz se bom vzdržala. Ampak samo eno vprašanje
               kolegi Juriju. Vaša logika ima še nadaljevanje. Mogoče bomo pa ravno s to kandidaturo
               sedaj, ko bo popolnoma neresna, možnost za mediteransko univerzo skupaj. Ker važno
               je, prvič, bomo za nekaj kandidirali, važen je pristop, mi smo zraven. Drugi
               kandidati so pripravljeni in po mojem bi se bilo treba sedaj za kandidaturo za
               mediteransko univerzo pripravljati in v proračunskih sredstvih, in z lobiranjem, in z
               vsem, ne pa da se prijaviš, jaz sem tudi zraven, in da že pri eni kandidaturi leto
               prej skrajno neresen izpadeš. Saj drugi tudi približno vedo, saj ni problem v tem, da
               je Malta vnaprej izbrana. Gre se za pristop, gre za resnost, ki jo izkažeš ob kakšni
               kandidaturi. Samo to me bega. Vi se sami odločite. Ampak mislim, da če pri eni
               kandidaturo skrajno neresno izpadeš, da dobiš stigmo neresnega. Kako bo pa izpadlo
               čez eno leto za mediteransko univerzo ne vem, ali so že materiali pripravljeni, ali
               se lobira, ali bomo pa na istem sklepu, kot smo danes za sekretariat. Hvala.</p>
            </sp>
            <sp who="SDT4:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala.</p>
            </sp>
            <sp who="SDT4:JuriAurelio">

               <speaker>AURELIO JURI:</speaker>

               <p>Tu ne vemo kakšen je postopek. Mediteranska skupščina se ni še sestala. Bil je samo
               pripravljalni sestanek. Se bo sestala in takrat bo odločala o sedežu sekretariata. Do
               takrat bodo na skupščino prispele ponudbe, zaradi katerih so temini še odprti in te
               ponudbe naj odgovorijo samo na to, ali je država, ki kandidira pripravljena
               zagotoviti štiri pisarne in večnamenski prostor za sestanke. To je vse, kar je
               zahtevano. Malta je zavohala prej in tudi poslikala hišo, kjer naj bi bilo to. Ampak
               to mi lahko še vse ujamemo do skupščine, ki bo enkrat konec novembra. To je vse
               možno.</p>
            </sp>
            <sp who="SDT4:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Gospa Dobrajčeva.</p>
            </sp>
            <sp who="SDT4:DobrajcPolonca">

               <speaker>POLONCA DOBRAJC:</speaker>

               <p>Ali mi lahko samo odgovorite na vprašanje kdo bo to ujel in kje je program dela, pa
               nastopa, glede nato, da imamo 30 dni časa? Kdo? Mi lahko ujamemo. Kdo? Ministrstvo,
               parlament, naša delegacije, odbor za mednarodne odnose, odbor za zadeve EU. Kdo bo
               nosilec te priprave? Mene samo to zanima.</p>
            </sp>
            <sp who="SDT4:JuriAurelio">

               <speaker>AURELIO JURI:</speaker>

               <p>Odbor in delegacija skupaj.</p>
            </sp>
            <sp who="SDT4:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Jaz se moram še enkrat izjasniti. Po tem kar sem sedaj tu videl moram še reči, da je
               to bil podpredsednic evropskega parlamenta, gospod <gap n="..."/><stage>/Nerazumljivo./</stage> tam je nastopal
               v zvezi s temi dopisovanju z gospodom Barellom in parlamentarno skupščino oziroma
               IPU-jem. Na koncu sem na začetku nasprotoval, ampak potem mi je zaželel uspešno delo.
               Dejansko pri tej zadevi, če to kar kolega Juri pravi, pa jaz to ne jemljem kot slabo
               namerno razmišljanje, absolutno jemljem kot pozitivno, ampak če hočemo do te faze
               priti so to neka sredstva, ki niso nikjer odobrena in v tem kratkem času ne bomo
               uspeli tega realizirati in se bomo na nek način, po mojem mnenju dejansko, blamirali
               s tem, ker bomo morda prišli edini brez vsake dokumentacije, brez nekega
               propagandnega materiala. Tu je potrebno na nekem ustreznem nivoju podpreti. Jaz sem
               na stališču, da v tem trenutku sedaj nima smisla v to siliti in upam, da se ne motim
               glede na to kar se je tam dogajalo.</p>
               <p>Moram pa tudi povedati, da predsednik parlamenta tudi iz istih razlogov, ker se
               zaveda, da čisto tako praznih rok nekako v tako zadevo ne moreš iti, opozarja na to,
               da naj se zavedamo, da čisto zastonj taka pobuda tudi ni in da so tu vsekakor
               potrebna neka sredstva, da greš tam ko se bo odločalo, z nekim propagandnim
               materialom in ne vem kaj. Umikati neko kandidaturo je nekredibilno in si potem na
               koncu na slabši poziciji, kot si bil na začetku.</p>
               <p>Jaz to pobudo, ta dopis sem dal. Jaz bom formalno to dal na glasovanje, ker se pač
               ta delegacija mora odločiti in naš odbor je pristojen za to odločanje. Jaz dam
               predlog, da se odloči glede na to ali Slovenija vloži kandidaturo za gostiteljstvo
               sekretariata parlamentarne skupščine mediteranskih držav na glasovanje. Jaz bom
               glasoval proti.</p>
               <p>Kdo je za? <stage>(2 člana.)</stage> Je kdo proti? <stage>(4 člani.)</stage> <gap n="..."/><stage>/Oglašanje iz klopi./</stage> Jaz jemljem
               te pobude za koristne in pozitivne, spoštovanja vredne. Okoliščine so pač take, da
               smo pač tu nekaj izgubili.</p>
               <p>Točka <title>RAZNO.</title>
               </p>
               <p>V torek ste dobili vabilo za formalno sejo. Beseda bo tekla o prihodnosti OZN.
               Danilo Turk visoki funkcionar OZN-a bo nekako predstavil svoje poglede, ob tem mu
               bomo postavljali tudi vprašanja glede reforme OZN-a in tako naprej. Hvala lepa.</p>
               <stage type="time">(Seja je bila končana 20. oktobra 2005 ob 10.43 uri.)</stage>
            </sp>
         </div>
      </body>
   </text>
</TEI>
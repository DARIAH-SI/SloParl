<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZLSIRR-Nujna-019-2008-05-22">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za lokalno samoupravo in regionalni razvoj</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">2FA22375927F53D3C125744F002CDA68</idno>
               <idno type="custom" subtype="day">39DE19CD08207730C1257455002AD0C6</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=pmagdt&amp;uid=39DE19CD08207730C1257455002AD0C6</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZLSIRR-Nujna-019-2008-05-22.OZLSIRR" n="019">
               <name>Nujna</name>
               <date when="2008-05-22"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZLSIRR-Nujna-019-2008-05-22.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZLSIRR-Nujna-019-2008-05-22.OZLSIRR">
                        <orgName key="OZLSIRR">Odbor za lokalno samoupravo in regionalni razvoj</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA LOKALNO SAMOUPRAVO IN REGIONALNI RAZVOJ</stage>
            <stage type="session">1. nadaljevanje 19. nujne seje</stage>
            <stage type="date">(21. maj 2008)</stage>
            <stage type="chairman">Sejo je vodil Franc Jazbec, predsednik odbora.</stage>
            <stage type="time">Seja se je pričela ob 21.29.</stage>


            <sp xml:id="SDT4-OZLSIRR-Nujna-019-2008-05-22.sp1">

               <speaker>PREDSEDNIK FRANC JAZBEC:</speaker>

               <p>Kolegice poslanke, kolegi poslanci, vabljeni na sejo in predstavniki medijev, lepo
               pozdravljeni. Pričenjamo nadaljevanje 19. nujne seje Odbora za lokalno samoupravo in
               regionalni razvoj.</p>
               <p>Obveščam vas, da poslanca gospoda Mirana Jeriča nadomešča poslanec Aleš Gulič,
               poslanca gospoda Vilija Rezmana nadomešča mag. Vasja Klavora, gospo Bredo Pečan pa
               nadomešča poslanec gospod Miran Potrč.</p>
               <p>Ugotavljam, da smo sklepčni in da lahko nadaljujemo včeraj prekinjeno 19. nujno sejo
               odbora oziroma prekinjeno obravnavo točke dnevnega reda, to je Predlog odloka o
               razpisu posvetovalnega referenduma o območju pokrajin v Sloveniji, EPA 2028.</p>
               <p>Danes dopoldne ste na podlagi včerajšnje zahteve posameznih članov iz opozicijskih
               poslanskih skupin, podane v okviru proceduralnih predlogov, da se Zakonodajno-pravna
               služba opredeli do novo vloženega predloga za spremembo predloga odloka o razpisu
               posvetovalnega referenduma, ki sta ga 20. 5. 2008 vložila poslanca Jože Tanko in
               Jakob Presečnik v imenu Poslanskih skupin SDS in SLS, prejeli dodatno mnenje
               Zakonodajno-pravne službe.</p>
               <p>Želi besedo predstavnik predlagatelja predloga odloka za dodatno obrazložitev
               predloga odloka?</p>
            </sp>
            <sp xml:id="SDT4-OZLSIRR-Nujna-019-2008-05-22.sp2">

               <speaker>MIRAN POTRČ:</speaker>

               <p>Lahko jaz ker smo zahtevali mnenje Zakonodajno-pravne službe?</p>
            </sp>
            <sp xml:id="SDT4-OZLSIRR-Nujna-019-2008-05-22.sp3">

               <speaker>PREDSEDNIK FRANC JAZBEC:</speaker>

               <p>Izvolite gospod Potrč.</p>
            </sp>
            <sp xml:id="SDT4-OZLSIRR-Nujna-019-2008-05-22.sp4">

               <speaker>MIRAN POTRČ:</speaker>

               <p>Hvala lepa. Jaz bi se rad Zakonodajno-pravni službi zahvalil za dodatno mnenje.</p>
               <p>Na podlagi tega dodatnega mnenja jaz ugotavljam, da predlog odloka ni pripravljen v
               skladu z mnenjem Zakonodajno-pravne službe zaradi tega, ker na podlagi tega odločbe
               ne bo mogoče oblikovati vprašanj referendumskih na način kot trdi,da bi morala biti
               oblikovana Zakonodajno-pravna služba.</p>
               <p>In drugo, jasna so opozorila Zakonodajno-pravne službe, da tako oblikovana
               vprašanja, kot jih predlagajo koalicijske poslanske skupine oziroma predvsem SDS in
               Slovenska ljudska stranka, da bo ugotavljanje rezultatov svobodno po izbiri.
               Zakonodajno-pravna služba sicer pravi državni zbor, kar se po moje moti, ker državni
               zbor ne more sklepati z večino v razlagi, ampak bo pa v državnem zboru vsak od nas po
               svoje tolmačil kaj pravzaprav katera odločitev pomeni in to bo kvaliteta s tega
               referenduma, ki bi se bilo prav, da se je zavedamo že takrat, če boste kljub vsem tem
               opozorilom takšen referendum izglasovali. Hvala.</p>
            </sp>
            <sp xml:id="SDT4-OZLSIRR-Nujna-019-2008-05-22.sp5">

               <speaker>PREDSEDNIK FRANC JAZBEC:</speaker>

               <p>Hvala lepa. Proceduralni predlog gospod Petek.</p>
            </sp>
            <sp xml:id="SDT4-OZLSIRR-Nujna-019-2008-05-22.sp6">

               <speaker>MILAN PETEK:</speaker>

               <p>Hvala lepa gospod predsednik.</p>
               <p>Jaz bi v okviru proceduralnega predloga rad izrazil ogorčenje nad tem kar se dogaja
               s tem odborom, s poslanci tega odbora, s poslanci Državnega zbora nasploh, da
               pravzaprav pri tej seji enostavno niti ne vemo, kdaj bomo sedeli, kje bomo sedeli ob
               kakšnem času pri kateri temi, ker se to spreminja iz ure v uro. In sedimo danes ob
               pol desetih na seji Odbora za lokalno samoupravo po dvanajst in pol urnem delu v
               Državnem zboru. Od devetih smo tukaj in danes po dvanajstih in pol urah, torej mimo
               vse delovne pravne zakonodaje nas prisiljujete, vi gospod predsednik, ki vodite to
               sejo, koalicija, ki diktira pravila in predsednik Državnega zbora oziroma mimo vseh
               nekih norm, in za mene je to neke vrste teror nad poslanci, ne pa demokracija in
               zaradi tega sem izkoristil priliko, da vam to povem, izražam nestrinjanje, ogorčenje,
               kaj boste naredili, je meni seveda popolnoma jasno, nadaljevali boste sejo.</p>
            </sp>
            <sp xml:id="SDT4-OZLSIRR-Nujna-019-2008-05-22.sp7">

               <speaker>PREDSEDNIK FRANC JAZBEC:</speaker>

               <p>Hvala lepa. Poglejte, na zahtevo, tudi Poslanskega kluba LDS, je bila seja včeraj
               prekinjena, da danes protestirate na drug način, v glavnem želite, da se seja ne bi
               nadaljevala.  Tako kot je bilo
               včeraj ob prekinitvi obljubljeno, da boste danes do devete ure dopoldan prejeli
               sklic, ste ga tudi prejeli in, to se pravi, bili ste ob 9.00 zjutraj obveščeni kdaj
               se bo seja odbora nadaljevala, zato je protest po moji oceni nesmiseln.</p>
               <p>Želi besedo predstavnik predlagatelja predloga odloka za dodatno obrazložitev. Se
               opravičujem, gospod Trofenik še proceduralni predlog.</p>
            </sp>
            <sp xml:id="SDT4-OZLSIRR-Nujna-019-2008-05-22.sp8">

               <speaker>VILI TROFENIK:</speaker>

               <p>Hvala predsednik za besedo. Jaz imam prošnjo, ne proceduralni predlog.</p>
               <p>Najprej bi se zahvalil Zakonodajno-pravni službi, podobno kot kolega Potrč, ampak
               kljub temu, da smo dobili to pisno mnenje je treba le razčistiti, kako je z
               glasovanjem, ker na to, kar sem sinoči vprašal, tudi to mnenje, ob vsem spoštovanju,
               direktno ne odgovarja in bi prosil, da pred nadaljevanjem ali predlagatelj
               Zakonodajno-pravna služba obrazloži način glasovanja in ugotavljanja rezultatov v
               primeru, ko gre za alternativne predloge, konkretno, ali je Kamnik v mali ali v
               veliki regiji, piše da je treba v vsakem primeru imeti poseben volilni listek ali
               glasovnico, da je vsakokrat možno glasovati za in proti. To pomeni, da lahko eden
               volivec glasuje, prvič da je Kamnik v mali regiji, drugič da je v veliki regiji,
               tretjič pa da niti za eno, niti za drugo in kaj bo takšen način glasovanja, če bo
               tako izkoristil pravico, pomenilo to za rezultat, kakšen bo sploh ta rezultat in kaj
               bo ta rezultat povedal. Ker če se vživimo v volivca, volivec se lahko strinja z enim
               izmed predlogov, ne z dvema ali pa z nobenim. Takšen način glasovanja pa ne omogoča
               ugotavljanja njegove volje, to je skregano z vsako logiko, vsako zakonitostjo, razen,
               če imate kakšno drugo obliko načina glasovanja možno, ker gre za odločanje, kjer ena
               odločitev izključuje drugo odločitev. Ne morem biti dvakrat za dva različna predloga
               po načinu kot je v zakonu v referendumu predvideno, da je lahko samo vprašanje za ali
               proti.</p>
               <p>Prosim za odgovor, jaz postavljam to iskreno, iz vsebinske zadrege, ker si ne
               predstavljam ugotavljanja rezultata in nobene proceduralne ali kakršne koli druge pa
               tudi če jutri do devetih imamo odbor, mene osebno ne motijo. Hvala.</p>
            </sp>
            <sp xml:id="SDT4-OZLSIRR-Nujna-019-2008-05-22.sp9">

               <speaker>PREDSEDNIK FRANC JAZBEC:</speaker>

               <p>Hvala lepa. Poglejte, gospod Trofenik, jaz mislim, da moramo v postopku skladno s
               Poslovnikom do tam, ko bomo na vsebino odloka prišli tudi priti, vendar želite s
               proceduralnim stvar preusmeriti v druge vode.</p>
            </sp>
            <sp xml:id="SDT4-OZLSIRR-Nujna-019-2008-05-22.sp10">

               <speaker>VILI TROFENIK:</speaker>

               <p>Gospod predsednik...</p>
            </sp>
            <sp xml:id="SDT4-OZLSIRR-Nujna-019-2008-05-22.sp11">

               <speaker>PREDSEDNIK FRANC JAZBEC:</speaker>

               <p>Poglejte proceduralni predlog ste dobili in dovolite, da sejo vodim jaz. Ko bo prišlo
               to na vrsto boste o tem tudi razpravljali...</p>
            </sp>
            <sp xml:id="SDT4-OZLSIRR-Nujna-019-2008-05-22.sp12">

               <speaker>VILI TROFENIK:</speaker>

               <p>Gospod predsednik, dovolite da vam pojasnim, ker vi niti malo ne veste kaj jaz
               mislim...</p>
            </sp>
            <sp xml:id="SDT4-OZLSIRR-Nujna-019-2008-05-22.sp13">

               <speaker>PREDSEDNIK FRANC JAZBEC:</speaker>

               <p>Poglejte, lepo prosim pustite, da jaz povem...</p>
            </sp>
            <sp xml:id="SDT4-OZLSIRR-Nujna-019-2008-05-22.sp14">

               <speaker>VILI TROFENIK:</speaker>

               <p>...<stage>/Nerazumljivo./</stage>... povedal, da bom podrobno povedal kaj jaz mislim. Jaz želim
               dopolnilo k pisnemu mnenju Zakonodajno-pravne službe...</p>
            </sp>
            <sp xml:id="SDT4-OZLSIRR-Nujna-019-2008-05-22.sp15">

               <speaker>PREDSEDNIK FRANC JAZBEC:</speaker>

               <p>Kolega Trofenik nimate besede in nehajte izsiljevati na ta način. Resno nima smisla s
               proceduralnimi predlogi zapletati stvari. Besedo ima predstavnik predlagatelja odloka
               za dodatno obrazložitev predloga odloka.</p>
            </sp>
            <sp xml:id="SDT4-OZLSIRR-Nujna-019-2008-05-22.sp16">

               <speaker>JOŽE TANKO:</speaker>

               <p>Hvala lepa za besedo. Vse prav lepo pozdravljam.</p>
               <p>V strankah, ki sestavljamo koalicijo smo se odločili, da po neizglasovanem zakonu o
               pokrajinah in določitvi njihovih območij predlagamo posvetovalni referendum na
               katerem bi vprašali ljudi o tem ali se strinjajo s tem, da se uvrstijo v predlagano
               pokrajino in tudi o tem ali se s predlaganim imenom strinjajo. Predlagali smo tudi
               alternativne predloge povsod tam kjer so bili zaznani interesi okolja da se odločajo
               o tem ali želijo eno ime pokrajine ali želijo tudi kakšno drugo ime. Alternative, ki
               so bile zaznane so tudi v tem predlogu zapisane.</p>
               <p>Predvidenih je trinajst referendumskih območij. Ljubljana je samostojna kot
               referendumsko območje in Državni zbor kot ste tudi glasovali je izglasoval, da se ta
               referendum tudi razpiše. Po prejemu mnenja Zakonodajno-pravne službe smo predlog za
               razpis referenduma dopolnili. Mislim da smo zahteve iz mnenja Zakonodajno-pravno
               službe povzeli na ustrezen način, dodatno pa smo o tem tudi dve poslanski skupini
               vložili še predlog za dopolnilo kajti v tem času so se na določenih področjih
               pojavile tudi druge težnje, tudi nekatera druga vprašanja. Pojavilo se je vprašanje
               tudi enotne Primorske, da bi se tudi to referendumsko vprašanje postavilo. Takšen
               predlog je podprl tudi Državni svet, takšen predlog je predlagala tudi civilna
               iniciativa  mislim, da je
               korektno, da smo ta predlog povzeli in pa tudi občine, ki sestavljajo osrednjo
               slovensko regijo so se začele opredeljevati do tega predloga in glede na to, da v
               predlogu ki je nastajal ni zaznanega pravzaprav nobenega proti predloga oziroma
               nasprotovanja zato smo poskušali ta predlog prevzeti in pa predlagati v odločanje
               Odboru za lokalno samoupravo.</p>
               <p>Zdaj moram reči, da je odlok pregledno strukturiran, da je vsebina odloka zelo
               transparentna, da so meje pokrajin določene, določena je vsebina, povsem natančno
               napisano katere občine spadajo v referendumsko območje in navsezadnje je dopuščeno
               tudi vsaki občini, da se referendumski izid ugotavlja tudi znotraj vsake občine. Kot
               rečeno je predlog pripravljen transparentno, je pripravljen jasno in predpostavljam,
               da se bodo ljudje na tem referendumu lahko odločili za svojo izbiro. Predlog je, tako
               je razvidno tudi iz mnenja Zakonodajno-pravne službe pripravljen skladno z Zakonom o
               referendumu in ljudski iniciativi. Tam je natančno določeno na kakšen način se lahko
               oblikujejo referendumska vprašanja. Glede števila vprašanj v zakonu ni omejitev,
               imeli smo tudi že predloge referendumskih vprašanj, ki so imela več možnosti
               odločanja in tudi predlog, ki ga je vložila opozicija oziroma stranke, ki so
               podpisnice alternativnih predlogov, tam je tudi predvideno odločanje o tem ali so za
               šest ali za osem ali za trinajst oziroma štirinajst pokrajin za ali proti.</p>
               <p>Problem teh alternativnih predlogov je v tem, da na takšen način lahko Slovenijo
               razdeliš na nekaj tisoč načinov. Šest pokrajin lahko na različne načine narediš v
               Sloveniji, osem prav tako, trinajst ali štirinajst ravno tako in predlogi, ki ste jih
               podpisali v tem delu niso pregledni, niso jasni, nimajo vsebine in jih zato tudi
               govorim. Seveda je pa z našo poslansko skupino tudi ne bomo podprli. Glede na to, da je bilo tudi predlagano že
               tudi s strani nekaterih opozicijskih strank, da bi se o regionalizaciji Slovenije
               povprašalo ljudi na posvetovalnem referendumu je sedaj predlog oziroma možnost, da se
               o tem predlogu tudi odločite, da ga podprete in dejansko ljudi povprašamo o tem ali
               so za te konkretne predloge, ki so navedeni in morda tudi za to, da se ti predlogi
               ustrezno dopolnijo z dopolnili, ki so predlagani. Je pa res, da je ta mandat prvi,
               prvi vladni mandat, ki je uspel pripraviti celovito pokrajinsko zakonodajo. Do sedaj,
               kljub temu da smo imeli posebej ustanovljeno ministrstvo za lokalno samoupravo, da
               smo do sedaj imeli dva Ministra za lokalno samoupravo, gospoda Grafenauerja in
               gospoda Boštjana Kovačiča, da smo imeli tudi v okviru Ministrstva za notranje zadeve
               poseben sekretariat za lokalno samoupravo, tega predloga tudi v prejšnjem mandatu
               nekako niste uspeli pripraviti. Pravzaprav ničesar se na tem področju ni uspelo
               pripraviti.</p>
               <p>Tokrat je pravzaprav prvič, da imamo pred seboj kompleten paket pokrajinske
               zakonodaje. Res pa je, da je sprejem tega v veliki meri, ali pa v največji meri, ali
               pa v celoti odvisen od sprejema pokrajinskega zemljevida.</p>
               <p>Jaz predlagam, zaradi tega tudi, ker večina, velika večina parlamentarnih strank
               podpira tudi ustanovitev pokrajin, omogočimo vsaj ta korak, da povprašamo ljudi o teh
               predlogih. Mislim, da je predlog razumen, racionalen in ne vidim tudi posebnega
               razloga, da bi pobudi za razpis posvetovalnega referenduma za konkretne pokrajine,
               nekateri ste tudi vlagali že predloge za te pokrajinske enote, da tega predloga potem
               ne bi podprli. Hvala lepa.</p>
            </sp>
            <sp xml:id="SDT4-OZLSIRR-Nujna-019-2008-05-22.sp17">

               <speaker>PREDSEDNIK FRANC JAZBEC:</speaker>

               <p>Hvala lepa. Želi besedo predstavnik Zakonodajno-pravne službe? Jaz bi prosil, da
               podate odgovor tudi na vprašanje v proceduralnem predlogu gospoda Trofenika, v
               kolikor je to mogoče. Izvolite gospod Strle.</p>
            </sp>
            <sp xml:id="SDT4-OZLSIRR-Nujna-019-2008-05-22.sp18">

               <speaker>MAG. BOŽO STRLE:</speaker>

               <p>Hvala za besedo. Vendar dodatno mnenje vidim, da ste se vsi seznanili, bi samo toliko
               ...<stage>/Oglašanje iz klopi./</stage>...</p>
            </sp>
            <sp xml:id="SDT4-OZLSIRR-Nujna-019-2008-05-22.sp19">

               <speaker>PREDSEDNIK FRANC JAZBEC:</speaker>

               <p>Izvolite, imate besedo gospod Strle.</p>
            </sp>
            <sp xml:id="SDT4-OZLSIRR-Nujna-019-2008-05-22.sp20">

               <speaker>MAG. BOŽO STRLE:</speaker>

               <p>Glede dodatnega mnenja mislim, da ni potrebno, da ga tukaj še enkrat berem. Bi le
               toliko dopolnil, da ta interpretacija Državnega zbora seveda pomeni interpretacijo
               poslancev Državnega zbora. S to intervencijo gospoda Potrča se strinjam. Je bilo tako
               tudi mišljeno, če je mogoče v naglici napisano tako. Ni mišljeno, da bi Državni zbor
               s kakšnim glasovanjem interpretiral. To je dejansko interpretacija poslancev
               Državnega zbora.</p>
               <p>Kar se tiče pa dodatnih vprašanj. Jaz moram reči, da sem v škripcih. Ta dodatna vprašanja se na tekočem
               traku pojavljajo. Mislim, to je že malo problem odgovarjati tako, kar sproti. Ker to
               so zapletena vprašanja. Jaz lahko tukaj enostavno kar se tiče načina glasovanja povem
               kaj govori zakon o referendumu in ljudski iniciativi glede tega in vam bom kar
               prebral 46. člen. Glasovnica vsebuje vprašanja o katerem se odloča na referendumu in
               navodilo o načinu glasovanja. Če se glasuje o več referendumskih vprašanjih, se o
               vsakem vprašanju glasuje s posebno glasovnico. Glasuje se tako, da glasovalec obkroži
               na glasovnici besedo <q>"za"</q> ali <q>"proti"</q>. Torej to je, kar se tiče načina, zakon določa.
               Izvedbo referenduma ima v rokah državna volilna komisija, ki bo določala kakšna bo
               glasovnica. Državna volilna komisija bo ugotavljala izid referenduma spet po določbah
               zakona o referendumu, ki pravi, da ugotovitev izida glasovanja obsega število volivce
               vpisanih v volilni imenik, število volivcev, ki so glasovali po volilnem imeniku,
               število volivcev, ki so glasovali s potrdili, skupno število volivcev, ki so
               glasovali, število neveljavnih glasovnic, število veljavnih glasovnic, število
               volivcev, ki so glasovali za, število volivcev, ki so glasovali proti. Kadar se na
               referendumu glasuje o več referendumskih vprašanjih se podatki uspešnega
               ...<stage>/Nerazumljivo./</stage>... ugotavljajo za vsako referendumsko vprašanje posebej. To je
               tisto, kar se tiče izida. Kar se tiče pa potrebne večine pa so že dvakrat napisali,
               da zakon njo ne določa. Pač prepuščena, glede na takšno pravno stanje, je prepuščena
               interpretaciji poslancev Državnega zbora glede vsakega vprašanja posebej. Bolj jasno
               ne znam povedati. Se oproščam. Hvala.</p>
            </sp>
            <sp xml:id="SDT4-OZLSIRR-Nujna-019-2008-05-22.sp21">

               <speaker>PREDSEDNIK FRANC JAZBEC:</speaker>

               <p>Hvala lepa. Želi besedo predstavnik Vlade, minister? Ne želite. Predlagam, da odbor
               v skladu z 128. členom Poslovnika Državnega zbora opravi razpravo o posameznih delih
               predloga odloka. To je  najprej
               o prvem, nato o drugem in nato o tretjem delu in razpravo ter glasovanje o vloženih
               spremembah in dopolnitvah oziroma amandmajih in na koncu glasuje še o vseh delih
               predloga odloka skupaj. Želi kdo besedo v zvezi z navedenim predlogom? Gospod Potrč
               izvolite.</p>
            </sp>
            <sp xml:id="SDT4-OZLSIRR-Nujna-019-2008-05-22.sp22">

               <speaker>MIRAN POTRČ:</speaker>

               <p>Hvala lepa. Jaz bi vsa rad samo vprašal, da bi se znal orientirati po kakšnem
               vrstnem redu boste dajali v razpravo in v glasovanje amandmaje. Ali po datumu
               vložitve, ali po oddaljenosti? Še najlepše, ker jih ni preveč bi bilo, da bi povedal
               kaj je po vrsti, kaj ne. Tako, da bomo vedeli kako se pripraviti. Hvala. Drugače pa
               računam, da sem se prijavil k razpravi.</p>
            </sp>
            <sp xml:id="SDT4-OZLSIRR-Nujna-019-2008-05-22.sp23">

               <speaker>PREDSEDNIK FRANC JAZBEC:</speaker>

               <p>Hvala lepa. Dovolite, da ... Vsak dan oziroma na vsaki seji tega odbora mi očitate
               nespoštovanje Poslovnika. Pri tem, da me nonstop vlečete, da kršim Poslovnik. Po
               Poslovniku je predviden proces kako se do te obravnave pride in s proceduralnimi
               predlogi, z javljanjem k razpravi. Ko bo razprava odprta, bom tudi preden bomo prešli
               na obravnavo posameznih amandmajev povedal vrstni red po kakšnem vrstnem redu se bodo
               obravnavali, skladno s tem, da so amandmaji vloženi k dvema od treh sklopov tega
               odloka.</p>
               <p>Sprašujem, v kolikor ni več razpravljavcev ...</p>
            </sp>
            <sp xml:id="SDT4-OZLSIRR-Nujna-019-2008-05-22.sp24">

               <speaker>MIRAN POTRČ:</speaker>

               <p>... gospod predsednik. Res vas ne bi rad jezil. Samo vprašanje moje o vrstnem redu
               je bilo popolnoma korektno. Če še ta moment ne veste, bom, sem bil tiho, sem počakal,
               bom zvedel kasneje. Pred tem sem pa rekel, da se javljam k razpravi.</p>
            </sp>
            <sp xml:id="SDT4-OZLSIRR-Nujna-019-2008-05-22.sp25">

               <speaker>PREDSEDNIK FRANC JAZBEC:</speaker>

               <p>Se opravičujem gospod Potrč. Ko bo prišla na vrsto razprava boste dobili besedo
               ...</p>
            </sp>
            <sp xml:id="SDT4-OZLSIRR-Nujna-019-2008-05-22.sp26">

               <speaker>MIRAN POTRČ:</speaker>

               <p>... Ravnokar ste rekel: <q>"Ugotavljam, da ni razprave."</q> Zato sem se še enkrat
               oglasil.</p>
            </sp>
            <sp xml:id="SDT4-OZLSIRR-Nujna-019-2008-05-22.sp27">

               <speaker>PREDSEDNIK FRANC JAZBEC:</speaker>

               <p>Ker vztrajate pri svojem, vztrajate pri neupoštevanju Poslovnika. Jaz sem predlagal,
               bom še enkrat ponovil, predlagam, da odbor v skladu z 128. členom Poslovnika
               Državnega zbora opravi razpravo o posameznih delih predloga odloka. To je najprej o
               prvem, o drugem in tretjem delu in razpravo ter glasovanje o vloženih spremembah in
               dopolnitvah oziroma amandmajih in na koncu glasuje še o vseh delih predloga odloka
               skupaj. Želi kdo besedo s tem sem vprašal pa ste se javil k besedi. K razpravi ste pa
               prijavljen potem skladno s Poslovnikom, ko bo v naslednji fazi prišla razprava o
               posameznih členih.</p>
               <p>Če ne želi nihče o tem predlogu razpravljati, sprašujem kdo je za tak predlog.</p>
               <p>Kdo je za? <stage>(8 članov.)</stage> Mu kdo nasprotuje? <stage>(4 člani.)</stage></p>
               <p>Ugotavljam, da je predlog sprejet.</p>
               <p>Predlagam, da najprej obravnavamo in glasujemo o amandmaju k predlogu odloka, ki so
               ga vložili poslanci: Miran Potrč, Jožef Školč in dr. Matej Lahovnik v imenu
               poslanskih skupin, dne  20. 5.
               2008. Glede na to, da je najbolj oddaljen, saj spreminja hkrati prvi in drugi del
               predloga odloka. Zdaj bi odgovoril vrstni red še za naprej. Kot o drugem bi
               razpravljali in odločali o amandmaju, ki ste ga dobili danes na klop in v kolikor bi
               bil sprejet, bi to bil amandma odbora. Vložili so ga pa poslanci SDS-a, NSi-ja in
               SLS-a, kot predlog odbora in se nanaša na prvi sklop. Kot naslednji bi bil amandma k
               predlogu za razpis posvetovalnega referenduma na območjih pokrajin v Sloveniji s
               predlogom odloka o razpisu posvetovalnega referenduma, ki so ga vložili poslanci:
               Miran Potrč, Jožef Školč in dr. Matej Lahovnik 19. 5. 2008. Kot naslednji bi bil
               predlog za spremembo in dopolnitev referendumskega vprašanja k predlogu za razpis
               posvetovalnega referenduma o območjih pokrajin v Sloveniji s predlogom odloka o
               razpisu posvetovalnega referenduma, ki so ga 24. 4. vložili Miran Potrč, Jožef Školč
               in dr. Matej Lahovnik. Kot naslednji bi bil predlog za spremembo predloga za razpis
               posvetovalnega referenduma o območjih pokrajin v Sloveniji s predlogom odloka o
               razpisu posvetovalnega referenduma, ki so ga 25. 4. vložili Jože Tanko, Jožef Horvat,
               Jakob Presečnik in mag. Vasja Klavora. Kot naslednji bi bil predlog za spremembo
               predloga za razpis posvetovalnega referenduma o območjih pokrajin v Sloveniji s
               predlogom odloka o razpisu posvetovalnega referenduma, vložen 20. maja 2008 s strani
               poslanca Jožeta Tanka in Jakoba Presečnika. In kot zadnji bi bil predlog, ki ste ga
               dobili danes na klop in sta ga vložila poslanca Milan Petek in Vili Trofenik, ki bo,
               če bo sprejet, predlog amandma odbora. To bi bil vrstni red po oddaljenosti, tako kot
               ste na eni od teh sej tudi že zahtevali.  Odpiram razpravo k prvemu predlogu odloka oziroma amandmaja, ki sem ga
               napovedal, to je odlok o razpisu posvetovalnega referenduma o številu pokrajin v
               Sloveniji, ki so ga 19. 5. v proceduro vložili poslanci Miran Potrč, Jožef Školč in
               Matej Lahovnik. Amandma se nanaša na prvi in drugi del odloka. Gospod Potrč, izvolite
               imate besedo.</p>
            </sp>
            <sp xml:id="SDT4-OZLSIRR-Nujna-019-2008-05-22.sp28">

               <speaker>MIRAN POTRČ:</speaker>

               <p>Hvala lepa. V treh poslanskih skupinah smo bili mnenja, da je ob odločitvi vladajoče
               koalicije, da zahteva razpis posvetovalnega referenduma v območjih pokrajin prav, da
               damo alternativni predlog, ki omogoča državljankam in državljanom, ki bodo glasovali
               na referendumu več alternativnih možnosti ne pa samo eno možnost, ki pomeni več ali
               manj potrditev predloga, ki ga je oblikovala koalicija in sicer potrditev predloga za
               predvidene pokrajine in sicer samo v svoji volilni enoti za lastno pokrajino. Takšno
               vprašanje se nam zdi zavajajoče, tudi tega smo predvideli tud tri možne odgovore za
               šest, osem ali trinajst oziroma štirinajst pokrajin odvisno od tega trinajst ali
               štirinajst za kaj bi se tudi sicer koalicija odločila. Predvideli smo kot datum
               začetka računanja vseh opravil 29. maj da bi 19. junija lahko bil opravljen
               referendum zaradi tega, ker menimo da bi nam bilo ta dan prav omogočiti, da se opravi
               še referendum povezan z ukinitvijo Komisije za preprečevanje korupcije.</p>
               <p>In na koncu v tem delu bi želel povedati, da je po našem prepričanju naš predlog
               odloka oblikovan v skladu z Zakonom o referendumu in ljudski iniciativi in se
               zahvaljujemo gospodu iz Zakonodajno-pravne službe za pojasnilo v zvezi z 46. členom
               zakona bi pa rad povedal, da menim, daje pomemben v tem delu gospod
               ...<stage>/Nerazumljivo./</stage>... tudi 30. člen, ki pravi akt o razpisu referenduma določa vrsto
               referenduma, akt o katerem se odločanje o referendumu besedilo vprašanja ki se daje
               na referendum dan razpis referenduma in dan glasovanja in ugotavljam, da je besedilo
               vprašanja, ki se daje na referendum z naše strani skladno tako da iz njega iz odloka
               mogoče oblikovati tudi jasno glasovnico in vprašanje in glasovati dočim iz predlogov,
               ki so jih oblikovali v koaliciji ni mogoče iz besedila vprašanja, ki je vsebina
               odloka oblikovati tudi glasovnice zaradi tega, ker je vsebina vprašanja oblikovana
               drugače po jezikovni razlagi. Govori se o ednini čeprav gre za množino, predivedna sta dva oziroma štiri
               vprašanja pa samo en možen odgovor z za ali proti. Po mojem to ni skladno in zato je
               imel gospod Trofenik prav ko je vprašal kaj pravzaprav akt o razpisu referenduma v
               povezavi z referendumskim vpršanjem in glasovnico pomeni. Hvala.</p>
            </sp>
            <sp xml:id="SDT4-OZLSIRR-Nujna-019-2008-05-22.sp29">

               <speaker>PREDSEDNIK FRANC JAZBEC:</speaker>

               <p>Hvala lepa. Naslednji je k besedi prijavljen gospod Petek, izvolite.</p>
            </sp>
            <sp xml:id="SDT4-OZLSIRR-Nujna-019-2008-05-22.sp30">

               <speaker>MILAN PETEK:</speaker>

               <p>Hvala gospod predsednik.</p>
               <p>Torej, seveda se pridružujem predlagateljem tega amandmaja, ki menimo da ja mnogo
               bolj pošten in pravičen, ker sprašuje po šestih, osmih ali štirinajstih pokrajinah
               vse Slovence. Torej s tem predlogom amandmaja zajamemo odločanje o nadaljnjem razvoju
               Slovenije o decentralizaciji, o tem kako se bodo torej prebivalci lažje organizirali
               vis a vis centralne oblasti, vse Slovence na celem teritoriju, z enakim vprašanjem ne
               pa tako, da sprašujemo posamezne ljudi po posameznih področjih tako kot so pokrajine
               predlagane za oblikovanje ali so ravno za tisto pokrajino in nič ne razmišljajo o
               drugih področjih Slovenije.</p>
               <p>Torej zaradi tega menimo, da je takšen način spraševanja mnogo korektnejši, daje
               jasnejšo sliko in tudi podlago za kasneje nas poslance, ki se bomo morali slej ko
               prej odločiti ali in koliko število pokrajin bomo v Sloveniji imeli.</p>
               <p>S tem, če bi ta amandma sprejeli bi se lahko že danes izognili temu neumnemu
               divjanju, prisiljevanju nas poslancev, da sedimo v nerazumnih pogojih in v času na
               tej seji in bi imeli čas torej da pod normalnimi pogoji sprejmemo tudi vse ostale
               akte oziroma da se dogovorimo tudi za plenarno sejo saj bi s podaljšanjem tega roka
               na 29. maj torej omogočili vsaj nekako normalen odnos do nas poslancev in pa tudi
               verjamem o lažjem odločanju ali pa lažne presoje vseh nas o odločanju. Zaradi tega ne
               razumemo zakaj torej divjate ali pa vztrajate pri tem 22. čeprav danes vidim zaradi
               potreb, ker očitno do 22. ni možno vseh postopkov speljati predlagate 23. Manever je
               še vedno isti, izogniti se seveda hočete istočasnosti enega drugega referenduma, ki
               ga mi predlagamo samo zaradi tega, ker menimo da če že gremo na referendum pač na
               tistem referendumu ali tistem vprašanju sprašujemo tudi o neki drugi temi. Če tega
               referenduma ne bi bilo tudi mi ne bi vztrajali pri tistem referendumu in zaradi tega
               je to ena izmed nedoslednosti in nerazumnih potez tistih ki tako trmarite in
               vztrajate pri tem današnjem načinu seje odbora in pa jutrišnji seji Državnega
               zbora.</p>
               <p>Torej, da nisem predlog, naša
               odločitev je, da bomo podprli ta amandma.</p>
            </sp>
            <sp xml:id="SDT4-OZLSIRR-Nujna-019-2008-05-22.sp31">

               <speaker>PREDSEDNIK FRANC JAZBEC:</speaker>

               <p>Hvala lepa. Naslednji je k besedi prijavljen gospod Barovič.</p>
            </sp>
            <sp xml:id="SDT4-OZLSIRR-Nujna-019-2008-05-22.sp32">

               <speaker>BOGDAN BAROVIČ:</speaker>

               <p>Hvala.</p>
               <p>Odrekam se debate pri tem odloku, jaz sem se prej prijavil za obravnavo odloka o
               razpisu posvetovalnega referenduma s katerim ste začeli zato se bom oglašal kasneje.
               Hvala.</p>
            </sp>
            <sp xml:id="SDT4-OZLSIRR-Nujna-019-2008-05-22.sp33">

               <speaker>PREDSEDNIK FRANC JAZBEC:</speaker>

               <p>Hvala lepa. Naslednji je prijavljen gospod Pukšič.</p>
            </sp>
            <sp xml:id="SDT4-OZLSIRR-Nujna-019-2008-05-22.sp34">

               <speaker>FRANC PUKŠIČ:</speaker>

               <p>Hvala lepa. Kolegice in kolegi.</p>
               <p>Sam seveda tega amandmaja ne bom podprl, več razlogov je za to. Prvič, ta amandma s
               takšnim referendumskim vprašanjem seveda ne bi odgovoril na popolnoma nobeno
               vprašanje.</p>
               <p>Drugič, na glasovnici bi lahko obkrožil trikrat za, torej si za šest pokrajin, osem
               pokrajin ali za trinajst pokrajin. Spraševati Zakonodajno-pravno službo kako se
               interpretirajo odgovori na posvetovalnem referendumu nekaterih poslank in poslancev,
               če seveda niso tega vešči mi je logično, nelogično mi pa je, če takšna vprašanja
               postavljajo tisti, ki so, bom rekel vešči te dejavnosti.</p>
               <p>Kar se pa tiče pogojev, torej pogoji kot vidim so dobri za delo res pa je da je
               pozna ura ampak poslanskemu kolegu Petku bi rad samo toliko povedal, da smo delali
               poslanke in poslanci tudi v prejšnjih dveh mandatih dolgo v noč ali pa tudi do ranega
               jutra, ko je seveda koalicijo vodila tako Združena lista kot Liberalna demokracija in
               verjetno je bila tudi takrat odločitev vladajoče koalicije v smislu česa narediti in
               tako je tudi sedaj. Naš edini cilj je seveda slediti temu kar bo prineslo boljši
               skladni regionalni razvoj. Naš cilj je decentralizacija, naš cilj je razvoj te
               Slovenije. Zavedamo se pa, da seveda z referendumskim vprašanjem ne pridemo do tega
               cilja, to nam je jasno in seveda tudi z takšnim amandmajskim ne bi prišli niti od
               nekega drugega cilja, ki ga zasledujemo. Vsekakor pa smo prepričani, da ta referendum
               prepričal opozicijske poslance, ki jim bom ne prvič ampak že neštetokrat povedal, da
               je to projekt sprejetja pokojninske zakonodaje, projekt Državnega zbora  in projekt Državnega zbora je
               projekt koalicije in opozicije in torej skupaj z opozicijo smo dali pravzaprav nalogo
               Vladi, da je to pripravila in ve se, da se ta zakonodaja sprejema z dvotretjinsko
               večino prisotnih poslancev in seveda nujno je, da na nek manever izpeljemo projekte
               tako kot jih državljanke in državljani želijo. To vam bodo pa seveda povedali na
               referendumih.</p>
            </sp>
            <sp xml:id="SDT4-OZLSIRR-Nujna-019-2008-05-22.sp35">

               <speaker>PREDSEDNIK FRANC JAZBEC:</speaker>

               <p>Hvala lepa. Replika gospod Petek.</p>
            </sp>
            <sp xml:id="SDT4-OZLSIRR-Nujna-019-2008-05-22.sp36">

               <speaker>MILAN PETEK:</speaker>

               <p>Hvala predsednik.</p>
               <p>Pravzaprav je gospod Pukšič že sam odgovoril na očitek, ki ga naslavlja name s tem,
               ko je seveda sam povedal da tudi s tem referendumom cilj ne bo dosežen. Hotel sem to
               utemeljiti s te, da čeprav nisem bil poslanec tega Državnega zbora sem takratne seje
               razumel kot potreba, da se parlament odloča o tistih potrebnih zakonih, dokumentnih,
               k so omogočali da država Slovenija vstopi v Evropsko unijo. In to je bil cilj, ki se
               ga ni dalo premakniti zaradi tega, ker so tudi drugi ljudje ki odločajo o tem, tu smo
               pa sami tisti, ki odločamo o tem ali in kdaj in na kakšen način bomo pokrajine uvedli
               v tej državi Sloveniji in vi to počenjate ne zaradi tega, da bi imeli ta cilj ampak
               počenjate zaradi tega, ker želite pravzaprav na ta način volilno kampanjo delati in
               za državne stroške za dva, tri milijone evrov, ki jih mora ta država ta parlament
               oziroma proračun zagotoviti delati lastno kampanjo in samo to je razlog, da vztrajate
               pri takšni obravnavi teh referendumskih vprašanj.</p>
            </sp>
            <sp xml:id="SDT4-OZLSIRR-Nujna-019-2008-05-22.sp37">

               <speaker>PREDSEDNIK FRANC JAZBEC:</speaker>

               <p>Hvala lepa. Naslednji je prijavljen gospod Gulič, izvolite.</p>
            </sp>
            <sp xml:id="SDT4-OZLSIRR-Nujna-019-2008-05-22.sp38">

               <speaker>ALEŠ GULIČ:</speaker>

               <p>Spoštovane kolegice in kolegi, predsedujoči.</p>
               <p>Jaz bom ta amandma seveda podprl zaradi tega, ker ima pa vendarle precejšnjo
               prednost pred tem kar je ponujeno sicer v osnovnem odloku. Namreč s temi vprašanji
               ali ste za to da se v Sloveniji ustanovi šest, osem ali štirinajst pokrajin bo zelo
               jasno kaj si Slovenci želijo seveda znotraj države kot državljani Republike
               Slovenije. To ni vprašanje ali želite živeti v svojem mestu in še imeti sosednjega
               poleg, to je vprašanje, ki govori seveda o nekem kompleksnem pogledu na
                  Slovenijo. Kar se tega
               tiče, da se da na vsakega odgovoriti za ali proti je na nek način res. Ampak to se da
               popraviti v navodilih, ki jih da volilna komisija in pač pove, da se da na enega od
               teh odgovoriti za, na ostale pa proti in se bodo ljudje sami odločali. To naj ne bi
               bil problem. Problem, ki ga vidim pri osnovnem odloku in ga primerjam s tem je ta, da
               tukaj dobimo seveda čisto številko. Tukaj izvemo koliko volivk in volivcev je za eno,
               drugo ali tretjo varianto. Pri osnovnih vprašanjih, ki so razpršena in to ni isto
               vprašanje, ampak je trinajst različnih oziroma v variantah še nekaj več pa seveda bo
               kumulativna. Ampak to je tako, kot če bi vas vprašal kdo je za, ne vem, Marjana bi
               vprašal, če je za klobaso zdaj, bi rekel <q>"ja"</q>, potem Vasja bi bil za vino, bi tudi
               rekel <q>"ja"</q>, odvisno od tega kaj bi ga vprašal in na koncu bi rekel: <q>"Saj so vsi za."</q>
               Samo še vedno ne bi vedeli zakaj so. Zelo preprosto. To je zadeva, ki se vleče že od
               samega začetka, ko ste tekali naokrog po Sloveniji in vsaki vasi obljubljali svojo
               regijo. To je to.</p>
               <p>Naloga, ki jo je dal Državni zbor Vladi je seveda res naloga koalicije in opozicije.
               S tem se strinjam. Ampak to ni edina Vlada in prav gotovo ne zadnja Vlada. To je
               naloga, ki naj jo opravi izvršilna oblast pa kakor koli je že narejena. In jaz
               mislim, da bi v tem trenutku Državni zbor bil moder samo v primeru, če bi ta predlog
               zakona potegnil nazaj, dal seveda vse tisto kar so pripravili na Ministrstvu za
               lokalno samoupravo in to delo je seveda hvalevredno, tam je veliko stvari, ki jih
               velja upoštevati, dal v razpravo in se seveda potem, ko bi se vse te strasti, ihte
               tik pred koncem mandata umirile, odločali v naslednjem mandatu. Pač ali mi, ali kdo
               drug, kakor bi volivci rekli.</p>
               <p>To se mi zdi, da bi bilo najbolj modro. Ampak očitno do tega ni nikomur. Tukaj je
               zdaj ihta. Treba je vragu rep izpuliti preden zbeži in seveda zato mislim, da je, če
               pa že gremo v takšen referendum je pa veliko bolje, da sploh kaj izvemo od ljudi.
               Zdaj ne bomo vedeli ničesar. Razen, da bi radi živeli v svoji pokrajini. Ampak to
               vemo že dolgo, zato jih ni treba posebej spraševati. Seveda to vprašanje je
               zavajajoče in seveda ne prinaša pravzaprav nobene vrednosti in je tistega denarja,
               kolikor ga gre, čeprav ostane bolj kot ne v Sloveniji, škoda za to pa seveda škoda je
               tudi še česa drugega, da se naprezamo tukaj. Hvala lepa.</p>
            </sp>
            <sp xml:id="SDT4-OZLSIRR-Nujna-019-2008-05-22.sp39">

               <speaker>PREDSEDNIK FRANC JAZBEC:</speaker>

               <p>Hvala lepa. Naslednji je k besedi prijavljen gospod Kontič.</p>
            </sp>
            <sp xml:id="SDT4-OZLSIRR-Nujna-019-2008-05-22.sp40">

               <speaker>BOJAN KONTIČ:</speaker>

               <p>Hvala lepa gospod predsednik. Ne morem kaj, da na nočni seji nujni tega odbora ne bi
               spregovoril. Na nočni seji sprejemamo odlok o referendumu, na izredni seji bomo
               verjetno odločali o ustanovitvi pokrajin. Zadeve ste pripeljali do absurda. Edino kar je transparentno pri
               vsem tem ponavljanju transparentnosti je to, da je referendum transparentno nejasen.
               To je edino kar je transparentno pri vsej tej zgodbi. Posvetovalni referendum je neke
               vrste javnomnenjska raziskava, na kateri volilne upravičenke in volilni upravičenci
               odločajo ali pa odločamo o vprašanjih za katerega pobudniki za razpis posvetovalnega
               referendum ne vedo kaj bi storili in želijo voljo ljudi.</p>
               <p>Tokrat tudi to ne drži in je nekoliko drugače. Večina v koaliciji že ve kako bi
               zadevo uredila, če bi bila sama dovolj. Praksa v Državnem zboru je več kot očitna.
               Glasovalni stroj, ki potrebuje navadno večino je dobro podmazan tako na odborih, kot
               na Državnem zboru. Težava se pojavi seveda pri večini vseh poslank in poslancev.
               Torej pri številki 46 in več. No pa to oviro ste nekajkrat ali pa velikokrat že
               preskočili. Ko pa se pojavi dvotretjinska večina, kot je recimo ustavna ali pa
               dvotretjinska večina prisotnih, kot je pokrajinska pa se zgodijo zapleti, ki smo jim
               priča v zadnjem času. V teh primerih seveda ni dovolj koalicijska glasovalna
               usklajenost, ampak so potrebni, spoštovane kolegice in kolegi, argumenti, ki
               prepričajo tudi opozicijo. Zgodba o sprejemanju pokrajinske zakonodaje je jasna in je
               ne gre obnavljati. Koalicija govori o nenačelnosti opozicije, mi pa seveda temu
               oporekamo in mislim, da upravičeno in argumentirano. To seveda pri prvi potrebni
               večini prisotnih ni bilo posebej težavno. Zakoni gredo skozi proceduro ne glede
               opozorila, vsebinska namreč s strani opozicije. Zalomile se je šele pri zakonu o
               ustanovitvi pokrajin in zato smo danes tukaj. Zakaj? Zato, ker tega ne morete
               sprejeti s preglasovanjem enostaven odgovor. Ta zakon je varovalka. In kdaj uporabiš
               varovalko? Takrat ko si prepričan, da je v sistemu napaka, ki jo je potrebno
               odpraviti in smo prepričani, da so vsebinski zakoni o pokrajinah slabi in da jih je
               potrebno popraviti.</p>
               <p>In zdaj odgovor na vprašanje zakaj referendum. Ker predlagatelji želijo slišati
               voljo ljudi. Ja pa kaj še. Odgovor je seveda nikalen na to vprašanje. Zakaj potem te
               volje niso želeli ali niste želeli slišati januarja, ko je bil referendum še časovno
               smiseln? Izgovori na to, da so bila vprašanja nejasna ne zdrži resne presoje. Bila je
               možnost in večina takrat je to omogočala, da oblikujete vprašanja po svoji podobi,
               tako kot želi to sedaj opozicija. Zakaj torej hkrati ob odločitvi povprašati ljudi na
               referendumu o umestitvi njihove lokalne skupnosti v posamezno pokrajino? Tako
               krčevito nasprotujete hkratnemu referendumu o protikorupcijski komisiji in tu je
               razlog,  da ne najdemo
               soglasja o dnevu razpisa tega referenduma. Gre za to, da želite vprašati ljudi tako,
               da bo odgovor pričakovan. In kaj sledi? Tudi iz razprav sodeč lahko potegnemo ta
               zaključek. Sledi pritisk na opozicijo, da sprejme nekaj dni pred volitvami vaš
               predlog zakona. Če odgovori ne bodo enoznačni, na to je bilo danes nekajkrat
               opozorjeno, boste rezultate interpretirali po svoje. Na to možnost je opozorila
               Zakonodajno-pravna služba, ki pravi: <q>"Ob dejstvu, da zakon potrebne večina za sprejem
               posameznega referendumskega vprašanja ne ureja, bo presoja referendumskih izidov
               prepuščena interpretaciji Državnega zbora."</q> No to, kaj mislimo pod Državni zbor je
               bilo že pojasnjeno.</p>
               <p>Končno je referendum posvetovalen. Se bomo pač posvetovali na stroške tistih, ki jih
               bomo povprašali. In ko nam bodo na svoje stroške odgovorili, bomo njihove odgovore
               interpretirali po svoje. Kako pa naj zakonodajalec odloči v primeru, da si bodo
               odgovori nasprotujoči? Kaj, če bomo od dvanajstih bodočih območjih pokrajine dobili
               pozitiven odgovor, v eni ali dveh pa ne? Jih bomo ustanovili 12, pri tem pa ne bomo
               upoštevali volje ene ali dveh območij pa tudi ostalih dvanajstih ne, ker bodo tudi
               njihova območja drugačna, kot so se odločili na referendumu. Kaj boste storili tam,
               kjer bo sicer večina prebivalk in prebivalcev za, v mislih imam večje lokalne
               skupnosti, manjše, ki so lahko številčnejše, ne pa glasovalno v seštevku dovolj močne
               pa proti. Boste spreminjali meje? Kaj pa če s takšno pokrajino ne bo soglašala
               sosednja pokrajina? Kaj boste storili v tem primeru? Kaj boste storili s tem novim
               predlogom? Kaj, če se bo en del osrednje Slovenije pokrajine odločil za skupno
               pokrajino, drugi pa za samostojno?</p>
               <p>Torej osnovni namen je stisniti opozicijo v kot in jo prikazati kot nekonstruktivno,
               kot nasprotnike decentralizacije. To kar manj uspešno ali bolj uspešno počnete že
               nekaj mesecev. Če zaključim s primerjavo. Ponujate nam avtomobil brez motorja, ali pa
               vsaj s takšnim motorjem, ki ima resne napake in ker ga takšnega ne želimo, bomo
               seveda obdolženi, da smo proti vožnji z avtomobilom na splošno. Ne bo šlo spoštovane
               kolegice in kolegi. Vsi bomo imeli možnost pojasnjevati te odločitve in dolžni jih
               bomo pojasnjevati in to bomo tudi storili.</p>
            </sp>
            <sp xml:id="SDT4-OZLSIRR-Nujna-019-2008-05-22.sp41">

               <speaker>PREDSEDNIK FRANC JAZBEC:</speaker>

               <p>Hvala lepa. Naslednja je prijavljena gospa Cveta Zalokar Oražem.</p>
            </sp>
            <sp xml:id="SDT4-OZLSIRR-Nujna-019-2008-05-22.sp42">

               <speaker>CVETKA ZALOKAR ORAŽEM:</speaker>

               <p>Hvala lepa. Jaz mislim najprej povedati, da je ta današnji večer ali že noč ali
               karkoli pač je, mislim da ena najbolj žalostnih zgodb po mojem dosedanjem delu v tem
               mandatu v parlamentu. Žalostno zato, ker delamo nekaj na silo. Nekaj, kar pravzaprav
               kaže in bo vrglo še dodatno že slabo luč na ugled tega parlamenta. Zlasti zato, ker
               pravzaprav nam ljudje največkrat sporočajo, da bi se bili dolžni in bi se morali o
               tej zadevi dogovoriti tu in da smo zato plačani in da zato smo bili tudi izvoljeni.</p>
               <p>Seveda žalostno je, da nekateri mislijo, da zadeva kot je pokrajina, za katero smo
               celo jo zapisali v Ustavo, po drugi strani pa predvideli, da se vendarle  sprejema z nekim določenim
               visokim konsenzom, da se pač o tej stvari pogovarjamo na tak način, da smo neenotni
               in da pravzaprav ta neenotnost ni tako majhna. Ne samo, da smo razdeljeni med
               opozicijo in koalicijo. Ti krči so opazni tudi znotraj koalicije. So pa seveda bili v
               zadnjih dneh uspešno umirjeni, plačani, nagrajeni in podobno. Seveda žal so to
               ponovno kravje kupčije o katerih smo tako veliko govorili že pri ustanavljanju občin
               in za katere nam naši davkoplačevalci za te kupčije, ki tečejo v zadnjih dneh, po
               mizami za vsak glas ne bodo hvaležni. Zato so ti žalostni trenutku, ko seveda človek
               ne ve ali bi sploh sodeloval pri takih zadevah.</p>
               <p>Jaz bom amandma, ki ga imamo podprla. Ker mislim, da je pravzaprav ne toliko ta
               amandma, edino smiselno vprašanje, če si ga kdo sploh upa v tem trenutku postaviti in
               o katerem nam govorijo ljudje je, ali ste za ustanovitev pokrajin. Jaz sem
               prepričana, da se tega spoštovana koalicija tudi pod razno ne upate postaviti na
               referendum. Tega vprašanja, ki bi v resnici pokazalo kaj ljudje mislijo. Seveda je pa
               skrajno sprenevedanje in manipulacija in znak nepoštenih namenov, ki so tu zadaj,
               izkrivljenih namenov in seveda to, da pravzaprav ne želimo v resnici priti do tega
               mnenja ljudi in da pravzaprav samo vsakega sprašujete, če seveda sploh želi na nek
               način bivati tam kjer biva.</p>
               <p>Zakaj potem ni med temi izvoljenimi pokrajinami, ki ste jih po vseh teh telovadbah
               zdaj pripravili, zakaj med njimi ni Bele Krajine, ker smo vseskozi tudi zaznavali
               željo? Zakaj ni zgornje Gorenjske, kjer so se župani združili, prosili, apelirali? Če
               tako zelo spoštujete voljo ljudstva in ljudi, potem seveda odprimo lov do konca pa
               naredimo tako kot pri občinah pa razsujmo še to zgodbo tako, kot smo razsuli že
               lokalno samoupravo na najnižji stopnji. Seveda pri tem se mi zdi, da zgodba, ki
               temelji na tako nepošteni igri je obsojena po vseh zakonih, ki vladajo v tem svetu na
               zelo, zelo slabo popotnico, slabo prihodnost in ne bo neka velika zgodba o uspehu.
                   Če gledam in primerjam ti
               dve možnosti, ki jih imamo danes tu, koalicijsko in opozicijsko potem se mi zdi, da
               je vprašanje, ki ga boste ali pa so vprašanja zlasti tista, ki so še v alternativah
               pa v treh možnostih pa kjer se odgovarja samo za pa lahko štirikrat za odgovoriš,
               čeprav odgovarjaš ali si za goriško pokrajino, rečeš ja sem. Ali si za Primorsko? Ja
               tudi. Ali za veliko Primorsko? Tudi.</p>
               <p>Skratka vse si lahko za in seveda jaz moram reči, da imam občutek da nekdo namerno
               pripravlja teren zato, da se bomo in danes si upam skleniti stavo naslednja leta
               prepirali o tem kaj so nam ljudje želeli na tem referendumu povedati. Nihče si danes
               ne želi jasnega odgovora zato so takšna zamegljena vprašanja. Zato so to traparije ki
               pravzaprav ponižujejo slovenskega volivca, če ga na ta način sprašujemo. Jaz mislim,
               da se prav norca delamo z ljudmi ali pa delate, ker mene pri tem zraven ne bo, kajti
               rezultatih tako kot smo takrat že enkrat v svoji zgodovini prepirali in skurili ure
               in ure o proporcionalnem in tistem referendumu, danes vam zagotavljam, da bo to tema
               o kateri bodo imeli možnost mediji pisati ne se tukaj v parlamentu kregati kaj kdo
               misli in to je jasno napisano in je kolega že opozoril, celo Zakonodajno-pravna
               služba zelo milo in, bom rekla govori da bo ta stvar lahko interpretacija Državnega
               zbora ali pa manipulacija. Tukaj ste vi rekli interpretacija, jaz pa rečem zraven še
               manipulacija. In seveda to je nekaj kar se mi zdi da res nekaj delamo tukaj ob pol
               enajstih zvečer, neke ure lovimo, jutri neke uradne liste, vse gre na zadnje minute.</p>
               <p>Jaz ne vem, jaz moram reči, da če bi sama bila v koaliciji v kateri bi tako nasilno
               uveljavljali neko zadevo kjer bi morali biti mi ena gonilna sila... Mi bi morali
               znati ljudem res razložiti zakaj dobre zakone smo pripravili ogromno stvari bo
               boljših in tako naprej, tako pa pravzaprav z argumenti ki komaj kdaj kje stojijo
               želimo ljudi prepričati kako dobro delamo. In seveda tudi, moram reči da zelo
               premišljeno so postavljena vprašanja recimo koalicijskem predlogu kajti izognili ste
               se vsega kar bi lahko pri komer koli povzročilo kakšen pomislek ali konflikt. Jaz
               osebno vem, da je v celi vrsti pokrajin že danes latenten konflikt spor, pa so
               načrtovane kje bo sedež. Seveda vi tega niste dali notri, zato ker morda če bi danes
               nekdo prebral da bo sedež nekje drugje bi glasoval drugače ampak saj to se bomo v
               parlamentu kasneje prepirali o tem.</p>
               <p>Niti o tem kar se mi tudi zdi pomembno in je vseskozi v zraku, da bi sedež uprave v
               enem kraju, sedež pokrajinskega pa v drugem. Skratka teh stvari ni notri, da ja ne bi
               kdo kje kaj... Vse je odprto, vse bo odprto in odprto ne zato da bodo ljudje lahko
               povedali kaj mislijo ampak odprto zato, da bodo politiki takoj po dnevu, ko bo
               referendum izveden naprej manipulirali z to zadevo. Hvala.</p>
            </sp>
            <sp xml:id="SDT4-OZLSIRR-Nujna-019-2008-05-22.sp43">

               <speaker>PREDSEDNIK FRANC JAZBEC:</speaker>

               <p>Hvala lepa. K repliki je
               prijavljen gospod Tanko.</p>
            </sp>
            <sp xml:id="SDT4-OZLSIRR-Nujna-019-2008-05-22.sp44">

               <speaker>JOŽE TANKO:</speaker>

               <p>Hvala lepa. Zdaj nivo razprave, ki ga je odprla kolegica Zalokar pove veliko vseeno
               pa sem dolžan povedati, da kar zadeva odločitve koalicije oziroma tisto kar ona
               pravi, če koalicije verjetno ni naj bi bila poklicana da o tem razpravlja javno ker
               je pri nikakršnih dogovorih v koaliciji ni zraven. Veliko pa lahko poveš o kupčijah v
               prejšnjem mandatu.</p>
               <p>Tudi kar zadeva nadaljnje kupčije bi bilo zelo zanimivo spremljati pot gospe
               Flores<stage>(?)</stage>, ki je vsak mandat v drugi stranki, to so morda kupčije ne pa tisto kar
               počnemo mi in se v koaliciji delamo, to bomo že mi presodili kaj je prav in kaj ni za
               naš predlog, bi bilo pa dobro, da sami o svojih stvareh poveste kaj več. V prejšnjih
               mandatih ste imeli zelo veliko časa, da bi povprašali ljudi, na posvetovalnem
               referendumu ali na kakšnem drugačnem, imeli ste ogromno časa. Nič od tega se ni
               zgodilo, tudi pred sprejemom ustavnih sprememb leta 2006 je bilo veliko časa da bi
               povprašali ljudi o tem ali so za pokrajine ali niso. Nič od tega ni nihče predlagal.
               Zanimivo! Zdaj, ko smo sprejeli ustanove spremembe, ko smo postavili podlago za to,
               zdaj kar naenkrat bi pa to temo odprli tam nekje na začetku. Zanimivo, zanimiva
               tehnologija in moram reči izvrstna logika. Zakaj ni recimo nekaterih pokrajin,
               pozvali smo vas, da predlagate svoj zemljevid. Niti enega predloga v vsem tem času po
               sprejemu ustavnih sprememb niste uspeli pripraviti, ne v LDS-u, ne v SD-ju in ne v
               Zares-u. Niti enega!</p>
               <p>Tudi sedaj, ko govorite o sedežih, v tem vašem alternativnem predlogu šest, osem ali
               trinajst ali štirinajst ni nikjer besedice o sedežih in ko govorimo o teh konceptih
               bi bilo dobro, da govorimo tudi o teh, torej da vzamemo paralelno predloge in se tudi
               na ta način do njih opredeljujemo. Nič od tega ni. In če hočete že biti konceptualni
               pa koncizni pa korektni potem je treba te teme odprti tako kot sem približno povedal.
               Ali <q>"šarati"</q> levo, desno iz enega stola na drugega in tako naprej in govoriti o
               čistosti in korektnosti ali pa narediti nekaj tam kjer lahko naredimo.</p>
               <p>Zanima me tudi na osnovi kakšne volje ljudi je bila predlagana SAŠA? Ali pa goriška
               pokrajina leta 2004 kar je gospod Pahor v času volilne kampanje vložil predlog za
               goriško pokrajino. Na osnovi katere ankete, katerega povpraševanja pri ljudeh? Ali pa
               gospod Kontič, ki je to predlagal leta, ne vem 2003 pa leta 2005 ponovno. Ali je bilo
               to narejeno na osnovi lokalnega referenduma ali je bilo to narejeno na osnovi anket
               ali je bilo to kar tako zato, da se je motiviralo ljudi v nekem okolju za neko
               zadevo. Treba je biti korekten pri teh stvareh. Ničesar od tega kar ste predlagali
               nismo podrli, žal tako je. In tukaj imam spisek vseh teh mladih gospodov in
               dolgoletnih kariernih politikov, ki so te predloge vlagali in nihče ni na osnovi
               nobenega referenduma ničesar vložil ampak zato, ker je bilo to lepo. Hvala lepa.</p>
            </sp>
            <sp xml:id="SDT4-OZLSIRR-Nujna-019-2008-05-22.sp45">

               <speaker>PREDSEDNIK FRANC JAZBEC:</speaker>

               <p>Hvala. Replike na repliko ni gospod Kontič, ker ste bil pa imenovan pa izvolite.</p>
            </sp>
            <sp xml:id="SDT4-OZLSIRR-Nujna-019-2008-05-22.sp46">

               <speaker>BOJAN KONTIČ:</speaker>

               <p>Hvala lepa. Gospod Tanko je repliciral gospe Zalokar in pri tem seveda po nemarnem
               omenil tudi moje ime oziroma priimek.</p>
               <p>Gospod Tanko, jaz sicer ne vem kam se vi prištevate, med dolgoletne karierne
               politike ampak, če boste želeli kariero delati boste morali malo spremeniti način
               svojega dela, ko to delate. Združene liste ni več, gospod Pukšič vas že cel teden
               poučujem ampak se ne prime in tudi vsako upanje je odveč. Gospod predsednik, prosim
               če umirite svojega strankarskega kolega... In zdaj, ko govorimo o referendumih nismo
               na podlagi volje ljudi, vsaj jaz osebno ne, predlagal pokrajine SAŠA. To ima gospod
               Tanko prav, nisem preverjal volje ljudi, imel sem samo stališče občinskih svetov,
               podobno kot imate vi sedaj. Ampak ravno zato vam tudi pravim, da ne potrebujete
               referenduma in da je ta referendum brezpredmeten in da je čisto navadno zavajanje
               ljudi ta referendum in jaz sem temu referendumu nasprotoval januarja in mu
               nasprotujem tudi danes.</p>
               <p>Referenduma, torej volje ljudi na takšen način kot vi želite, s čisto navadnim
               zavajanjem ljudi seveda ne potrebujemo.</p>
            </sp>
            <sp xml:id="SDT4-OZLSIRR-Nujna-019-2008-05-22.sp47">

               <speaker>PREDSEDNIK FRANC JAZBEC:</speaker>

               <p>Hvala lepa. Naslednji je k razpravi prijavljen gospod Trofenik.</p>
            </sp>
            <sp xml:id="SDT4-OZLSIRR-Nujna-019-2008-05-22.sp48">

               <speaker>VILI TROFENIK:</speaker>

               <p>Hvala za besedo.</p>
               <p>Zadeva je pač takšna, da je bila najprej volja in jasno sporočilo, pokrajin bo
               štirinajst ali pa ne bo. Jaz sem prepričan, da jih ne bo, ker od štirinajst ste že
               odstopili, zdaj se pa ne veste izmakniti z zanke katero ste si sami nastavili pa
               poskušate s farso iz referenduma. Zanimivo je, da vsako neelmenetarnejše vprašanje,
               ki ga poskuša človek postaviti izogib izigravanja res čudnemu zakonu o referendumu
               postane nervoza, se jemlje beseda in to smo že vajeni.</p>
               <p>Verjetno je bilo danes najboljše vprašanje danes bilo na Valu 202 oziroma predlog za
               amandma, upam, da ste ga slišali, tisto je bilo najboljše. Jaz zdaj ne bom ponavljal,
               da ne bom delal reklamo za kakšno radijsko postajo ampak mislim, da večina ve za kaj
               je šlo. To je bil edini pošten
               ampak da ne bo očitkov, predsednik je napovedal rimska 1, rimska 2, rimska 3, se
               strinjam, naša amandma ki smo sopodpisniki se nanaša na rimsko 1 zelo po kratkem in
               seveda bom podprl ta amandma, da se roki spravijo v zakonski okvir, ker jaz ne vem
               kako si vi predstavljate za vsako ceno prehoditi vse z zakonom predpisane roke, ker
               to lahko napravite samo tako da ga boste imeli jutri že objavljenega ko ga boste
               sforsirali pa sprejeli preden bomo sklepali o njemu, ker drugače vam ti roki ne
               gredo. To je zanimivo nasilje za vsako ceno, ne glede na vsebino in upam da ni vzor
               še kakšen tajni uradni list, ki je tako objavljen, da še ni objavljen zdaj preden še
               mi to razpravljamo o njem, ker bo zanimivo, če bo kakšna presoja padla v tem smislu
               in upam, da bo da bi se enkrat naučili tudi na takšnih nasiljih nepotrebnih...
               Takšnega gospod Mikolič, jaz vam še nikoli nisem padel v besedo, v nobenem odboru
               kjer sva se srečala. In tudi to, kar ste mi hoteli insinuirati se nikoli v zadnji
               občini ne bi zgodilo če bi bil sam odgovoren za takšno nasilje nad zakonskimi roki in
               takšnimi inovacijami zaradi čisto navadne trme pa še česa več. Toliko o rimski 1, me
               zanima kako bo šlo to, podpiram normalno ta del.</p>
               <p>Zdaj kar se pa rimske 2 tiče ali našega amandmaja pa je bilo tu že cel kup povedano.
               Žalostno je, da najvišje zakonodajno telo ni v stanju zaradi politike in političnega
               razmišljanja, najelementarnega razmišljanja, logičnega. Kolega Pukšič, da bo imel
               možnost za repliko je danes ponovno in to mu je za priznati, iskreno priznal in jaz
               to globoko verjamem, preden je to celo priznal, da rabite referendum zgolj za pritisk
               na opozicijske poslance. Da bi spremenili svoje ravnanje, svojo držo. Slabi šahisti
               ste, ta igra, ta kombinacija ne bo dala rezultata.  Najmanj, če mislite, da bi koga prestrašil, tako kot
               to delate. Seveda da se pa, kot je bilo v razpravi povedano, zadrega o načinu
               glasovanja in ugotavljanja rezultata glede na nesrečen zakon o referendumu
               ...<stage>/Nerazumljivo./</stage>... ljudski iniciativi na vaših primerih enači zadrego s tem
               primerom šest, osem, devet oziroma štirinajst, to je pa katastrofa. Veste, številke
               ne dajejo take zlorabe. Procente lahko zlorabljate. Politiki se običajno zlorabljajo,
               da jim paše, tako razlagajo. Ampak to sta dve bistveno različni zadevi. Ker mi niste
               pustili, da bi z vljudnim vprašanjem na zakonodajno pa ga ne bom več postavljal, ker
               jih ne bi rad v zadrego spravljal pa niso nič krivi. Zanima me pa iskreno, bom pa že
               dobil kje drugje odgovor, ali bi bilo v nasprotju z zakonom o referendumu in tistim
               nesrečnim, da je en volilni listek pa samo za ali proti, zaostritev načina
               glasovanja. Recimo konkretno, pri naših šest, osem, štirinajst, da lahko z <q>"za"</q>
               obkroži volivec samo enkrat. Jaz nisem pravnik, ampak mislim, da to niti ne bi bilo v
               navzkrižju. Če pa je v navzkriž, potem se je pa pač podrediti treba zakonski rešitvi
               in delno nelogičnemu, vendar bistveno drugačnemu rezultatu pri glasovanje na te tri
               alternative. Potem je to klasična anketa, izražena skozi referendum, ki po vseh
               logikah ima lahko različne odgovore in lahko vsebuje ali implicira različno voljo. To
               seveda pri vaših predlogih, Kamnik v mali ali v veliki seveda ni isti problem. In ne
               žaliti, tisti, ki to razlagate, da je to ista zadrega, tisti žalite nas druge.</p>
               <p>Jaz ne mislim imeti tu kakšnega predavanja, ali pa učne ure, ki bi bila za koga
               mogoče potrebna. Ker tudi vem, da če ni pripravljenosti poslušati, to ni možno, ampak
               to ni ena in isto. Zato seveda naš amandma daje željo po povzetku kam se ljudje
               nagibajo. To je anketa. Seveda, če bi že želeli, to kar govorite, iskreno
               regionalizacijo ali dobiti iskren odgovor ali kvalificiran odgovor o razpoloženju med
               volivci, potem bi morali to podpreti. Ampak vi si tega ne želite. Vi želite izstop iz
               zavoženega projekta in krivdo prevaliti sistemom zastraševanja in podobnimi na nekoga
               drugega. Sem prepričan, da kljub variacijam na temo rezultata, ki
               ...<stage>/Nerazumljivo./</stage>... taki nemogoči, vprašanje, ki ga boste postavljali posiljeno.
               Veste, ljudje niso tako neumni, da ne bi spregledali teh iger in tega načina
               razmišljanja. In potem seveda zavračati, ker vam manjka argumentov in se bojite
               takega vprašanja, ali vprašanj, ki bi jih lahko bilo še več, da se pa  naredi presek teh dveh idej skozi
               pa še niti to niste sposobni razmišljati, ker ne želite pravih odgovorov. Ker če bi
               želeli prave odgovore, potem bi sprejeli to igro oziroma to iskanje rešitve. Zanimivo
               je, da ste januarja, ne bomo o predsedniku Vlade, ker ga ni tu, je pa kot najvišji
               predstavnik izvršne oblasti in ...<stage>/Nerazumljivo./</stage>... Minister sam je rekel: Taki
               referendumi so nepotrebni, ker se rezultat v naprej pozna. Zdaj si pa ogledalo
               nastavite za ta referendum. Minister dr. Žagar to ste meni osebno rekel. Jaz imam
               dober spomin. Pa ne vlečem vas za besedo. Zdaj si pa nastavite zrcalno sliko tega,
               zrcalo temu. Pa ta referendum je pa potreben, ki bo spraševal in na katerega niti
               tistega odgovorna ne morete dobiti, ki ga želite vsaj v tistih primerih, ko imate
               sami alternativo. Na drugi strani ponujate ugotavljanje rezultata po občinah pa se
               vprašajte o smiselnosti tega ravnanja. Ugotavljam, rezultata po občinah, razen v
               mejnih občinah. Ja kakšen smisel pa ima ugotavljanje rezultata občini, ki je znotraj
               te regije. Kaj bo to pomenilo? Saj tudi če bi hoteli, je nikamor ne morete dati. To
               je še zopet samo eno sredstvo zavajanja javnosti, ker misli, da bo mogoče kdo
               nasedel, da bo mislil, da kaj odloča. In podobno bi lahko našteli kolikor hočete
               variant oziroma predvidevam kaj bo se zgodilo. Jaz vem kako boste vi tolmačili
               rezultat. Ampak s številkami se vam lahko usoda hitro poigra in boste imeli velike
               zadrege. Verjamem pa, da boste znali, pod narekovajem, primerno tolmačiti rezultat.
               Seveda drugo vprašanje pa je, če bo publika, ki ji boste tolmačili rezultat, želela
               tako razumeti rezultat, kot ga boste vi interpretirali. To je pa drugi problem.</p>
               <p>Gre v glavnem za neresen pristop, za neodgovoren, ki izrecno kaže na to, da ne
               želite dejansko regionalizacije in decentralizacije,  to kar nekateri so vas polna usta. Ampak rabite to kot
               inštrument za oblast. To sta pa dve veliki razliki.</p>
               <p>Očitki našemu amandmaju, da ne sprašujemo po sedežu, da ne pišemo mej. Sami sebe
               lahko nekateri s tem prepričujete. Ampak bi bilo dobro, če bi se malo odmev slišali,
               kaj govorite. Razlika zakaj je referendum ta sploh smiseln. Zaradi zadrege, ki je
               nastala, kot ste vi rekli štirinajst je od boga dano pa nič drugače in da je to
               politična realnost. Potem je politična realnost izpuhtela in argumenta drugega pa
               niste imeli. Sami zdaj to potrjujete, ker zdaj ni več štirinajst. Še nekaj dni nazaj
               enotna Primorska za vas ni bila sprejemljiva in še marsikaj drugega ni bilo za vas
               sprejemljivo. Zdaj pa se je razjasnilo naenkrat ...<stage>/Nerazumljivo./</stage>... Meni je jasno
               zakaj je ta sprememba. Ampak tudi to v vašem dojemanju ne bo nič spremenila. Ste pač
               neverodostojni, ker ne veste kaj bi. To je pa nujna posledica dejstva, ker niste
               prišli do predloga štirinajst z argumenti, ampak s politično voljo ali pa politično
               realnostjo različni zadevi, ki seveda ne strižeta vedno tako kot bi želeli.</p>
               <p>Zato bom tako k roku, k rimski ena, da sem jasen, podprl amandma. Ker to je tisti
               minimum kulture, pravne pa politične, ki bi morala biti spoštovana in je nikakor ni
               potrebno nobeno nasilje, če že želite. Drugega, del našega amandmaja pod rimsko dve
               seveda pa tudi, ker daje vsaj neko možnost dobiti kolikor toliko povratno informacijo
               kakšno je razpoloženje med volivci in volivkami v Republiki Sloveniji. Ker gre za
               Republiko Slovenijo, ne gre za enako ali podobno zadevo, ko smo ustanavljali občine
               in s tistimi nesrečnimi referendumi smo prepričanost spraševali če so za. Seveda so
               za, vendar ne za svoj račun. O tem se pa damo vedno lahko prepričati oziroma
               dokazovati pa zdaj ni priložnost za to. Mogoče bo pa v torek še možno kaj tam, ob
               neki točki povedati, kjer se boste tudi razgalili svojo reformo financiranja.
               Mimogrede, se je ...<stage>/Nerazumljivo./</stage>... zmanjšalo sredstva lansko leto, ko je prvič
               vaša reforma zaživela v financah. Zelo zanimiva ugotovitev in končni rezultat imate
               prerazporejanje, škodo nekoga pa to se slišimo v torek.</p>
               <p>Tako da zaključim. Normalno, da bom podprl in da vsi tisti, ki bodo pač
               nasprotovali, kar se rokov ali datumov tiče v tistem delu bodo največ povedali. Enako
                   tudi pri drugem. Seveda
               odločitev je od vsakega od nas svobodna pa tudi odgovornost osebna. Hvala lepa.</p>
            </sp>
            <sp xml:id="SDT4-OZLSIRR-Nujna-019-2008-05-22.sp49">

               <speaker>PREDSEDNIK FRANC JAZBEC:</speaker>

               <p>Hvala lepa. Dolžen sem še eno obvestilo. Poslanca Mirana Jeriča nadomešča gospod
               Jožef Školč. Naslednji pa je k razpravi prijavljen gospod Potrč. Izvolite.</p>
            </sp>
            <sp xml:id="SDT4-OZLSIRR-Nujna-019-2008-05-22.sp50">

               <speaker>MIRAN POTRČ:</speaker>

               <p>Hvala lepa. Jaz soglašam z vsem kar so moji iz opozicije povedali, da ne bi
               ponavljal. Rekel bom samo še eno stvar. Čeprav mnogo teh razprav posega daleč v
               zgodovino, ki jo je začel gospod Tanko popolnoma brez potrebe. Zakaj jaz mislim, da
               je nesmiselno izseljevati, dragi gospodje, ta referendum? Zaradi tega, ker sem trdno
               prepričan, da rezultat ne more biti opredmeten. Vi imate lahko referendum, mi se
               lahko kregamo o rezultatih referenduma, razlagamo vsak po svoje, vi lahko izsilite
               izredno sejo, lahko gremo na glasovanje. Odločitve ne bo mogoče sprejeti
               ...<stage>/Nerazumljivo./</stage>... ne bo dvotretjinske večine. Če pa bo, kaj boste potem šli spet
               izseljevati na izrednih sejah nove odločitve o vseh zakonih in tudi, če boste to
               izsilili tudi s pomočjo strank, ki sicer mislijo drugače pa potem na koncu morajo
               predstavniki v prid zagotavljati sklepčnost, na koncu realizirati kljub temu ne boste
               mogli. Ker menda ja ne mislite, da bi se dalo skupaj z državnozborskimi volitvami
               izvesti tudi volitve v pokrajinske svete. Ko se bo pa vse odložilo za leto dni in bi
               imeli čas v miru se pogovoriti o referendumskih vprašanjih, če bo treba izvesti
               referendum v nekem bolj mirnem vzdušju. Samo to ne želite in to je izseljevanje.</p>
               <p>To je eno kar sem hotel povedati. Drugo. Nam očitate lastne zemljevide. Pa kaj naj
               delamo, da jih nimamo? Kaj naj delamo tako kot vi? Vsak teden nov zemljevid. Pa
               gospodje, vsaj toliko neresni ne želimo biti in mislim, da vi v javnosti svojo
               neresnost s temi zemljevidi kažete. Smo pa obljubili in povemo vsem vam pa še enkrat
               gospodu ministru, ker prejšnji teden tega oziroma včeraj tega ni vedel, da če bi bil
               sprejet naš predlog za šest, osem ali štirinajst pokrajin, da bomo javno objavili kaj
               je šest, kaj je osem, kaj je štirinajst pokrajin in vsak, vključno z vami in vključno
               z ministrom bo lahko to pogledal, če bo seveda hotel tisto stran sredstev javnega
               obveščanja in ...<stage>/Nerazumljivo./</stage>... pogledati. Ali bo pa raje naprej trdil, da o tem
               nič ne ve.</p>
               <p>Glede rezultatov. O rezultatih se bomo prepirali. Jaz vam vnaprej povem, jaz sem to
               povedal na Državnem zboru. Za mene rezultat, ki ne bo izhajal iz večinske udeležbe,
               iz večinskega mnenja za enega, bo sporno. Vi boste lahko rekli, da formalno ne in
               formalno ne, ampak politično bo sporen,  ker ni povedal nič. Povedal je samo to, d je majhen del ljudi
               zainteresiran sploh priti na referendum in o njem odločati in povedal bo, da so se
               možni odgovori popolnoma razpršili in si vsak iz njega lahko da svojo sliko zaradi
               dveh, treh procentov kjer je vrstni red nekdo kakšen procent ima več. To niso
               verodostojni podatki in vi boste to dobili in na koncu... Poglejte, nekateri želite
               naša vprašanja primerjati s svojimi ali svojih vprašanj ne poznate ali pa mislite, da
               boste lahko dodatno na neki temi zavajal javnost. Pri nas se vsak lahko na enem ali
               pa na treh vprašanjih hitro odloči, ker je to res enostavno vprašanje, želiš šest,
               osem ali štirinajst pokrajin in se lahko odloči kdor na ta vprašanja na enem ali na
               treh glasovnicah ne zna odgovoriti ga najbrž vi grobo žalite.</p>
               <p>Zdaj vam bom pokazal pa na vašem primeru; vi sprašujete za Primorsko, v Ajdovščini
               državljanke in državljane enkrat ali hočejo Goriško oziroma Severnoprimorsko
               pokrajino ali hočejo Goriško pokrajino ali hočejo Severnoprimorsko pokrajino kot
               tretje vprašanje v isti sestavi in konkretno Ajdovce pa še marsikoga, če ali želijo
               biti v severno primorski občini kot delu primorske kot celota ali v celotni
               primorski, pri čemer sem jaz omenil nalašč še eno občino, Ajdovščino ampak različno
               lahko govorijo Ajdovci, različno lahko govori nekdo iz Kostanjevice, nekdo iz Idrije
               in imate na tej podlagi štirih možnih odgovorov, ne ...<stage>/Nerazumljivo./</stage>... možnih
               rezultatov in če k temu dodam še naslednje kjer gre pa za južno primorsko, da tako
               rečem ali pa obalno kraško tako kot jih vi poimenujete, pa vzamem eno od teh občin
               zraven posebej tisto vprašanja ali želi veliko primorsko ali del, potem je spet
               toliko različnih odgovorov. Gospodje to so neodgovorna vprašanja, ljudje na to ne
               morejo odgovoriti pa vseeno, da se bo volilna komisija potrudila in iz
               nesprejemljivega odloka oblikovala pravilna referendumska vprašanja, odgovori bodo
               nemogoči.</p>
               <p>Jaz vas ne razumem, da hvalite nek takšen predlog na katerega nekdo v teh občinah na
               štiri različna vprašanja ne more zbrano odgovoriti. Jaz nimam sicer velikega upanja,
               da bi verjeli, da vam kdo tudi kaj dobrega hoče ampak takšna vprašanja se ne dajo nič
               drugega kot debelo osmešiti. Osmešiti in pokazati ljudi, ki so takšna vprašanja postavili ki so neodgovorni,
               da imajo tendenciozna stališča in da pravzaprav sploh ne želijo nič drugega kot da bi
               lahko kasneje na podlagi vprašanj in kasnejših odgovorov manipulirali z oblastjo ki
               jo ta moment še imajo, dajte premisliti vsaj po pameti.</p>
            </sp>
            <sp xml:id="SDT4-OZLSIRR-Nujna-019-2008-05-22.sp51">

               <speaker>PREDSEDNIK FRANC JAZBEC:</speaker>

               <p>Hvala lepa. K repliki se je prijavil gospod Tanko.</p>
            </sp>
            <sp xml:id="SDT4-OZLSIRR-Nujna-019-2008-05-22.sp52">

               <speaker>JOŽE TANKO:</speaker>

               <p>Hvala lepa. Samo kratko pojasnilo.</p>
               <p>Jaz predlagam, da razpravljamo o amandmajih, ki so predmet razprave. Tisto kar še ni
               bomo razpravljali takrat kadar bo to predmet.</p>
               <p>O tisti enotni primorski pa to bo šele prišla na vrsto razprava, zdaj razpravljamo o
               teh vaših amandmajih.</p>
            </sp>
            <sp xml:id="SDT4-OZLSIRR-Nujna-019-2008-05-22.sp53">

               <speaker>PREDSEDNIK FRANC JAZBEC:</speaker>

               <p>Hvala lepa. Naslednji je prijavljen gospod Pukšič.</p>
            </sp>
            <sp xml:id="SDT4-OZLSIRR-Nujna-019-2008-05-22.sp54">

               <speaker>FRANC PUKŠIČ:</speaker>

               <p>Hvala lepa. Kolegice in kolegi.</p>
               <p>Sem pravzaprav človek, ki ne ve kje bi začel ali bi še sploh kaj povedal ali ne pa
               vendarle, splača se, mogoče tudi zaradi nekoliko obuditve spomina.</p>
               <p>10. 12. leta 2003, generalni sekretar Vlade Republike Slovenije napiše zadevo z
               Ministrstva za notranje zadeve informacijo o aktivnostih v zvezi z uvedbo pokrajin v
               Sloveniji in reorganizacija upravnih enot s predlog sklepov Vlade. Gospod Potrč, to
               ni iz tajnega uradnega lista ampak to je dopis generalnega sekretarja Vlade Republike
               Slovenije, če pa vi mene sprašujete o katerem amandmaju govorim pa o vašem amandmaju,
               amandma gre med tri, šest in trinajst. ...<stage>/Medsebojno pogovarjanje./</stage>... Ja, gospod
               Potrč, na to gre, ker se sprenevedate, ker se delate neumen ampak niti to me ne moti,
               moti pa me, da delate neumne že državljanke in državljane. To pa me moti in to bom
               branil do konca, namreč takrat ste vi med njimi, seveda ki ste bili takrat v
               koaliciji, kolegi iz Liberalne demokracije in Socialnih demokratov, Združene liste
               več ni zraven, takrat ste pa bili Združena lista je vaša Vlada sprejela pokrajine z
               štirinajstimi, ki se začne z zasavsko pokrajino, konča osrednjeslovensko, ki ima
               najmanj šestinštirideset tisoč prebivalcev in največ petsto petindvajset tisoč
               prebivalcev. No in moti me, da
               se sprenevedate in da delate, še enkrat bom povedal neumneže te državljanke in
               državljane; enkrat govorite tako kakor hitro se plošča obrne ali pa ste na drugi
               strani pa govorite drugače oziroma v tem državljankam in državljanom resnično ne
               želite nič dobrega. V obrazložitvi je vaša Vlada zapisala, da so predlogi členitve
               Slovenije na štirinajst pokrajin ne prezreti dejstva, da je Slovenija pokrajinsko
               zelo pestra država z veliko geomorfološko razgibanostjo kar naravno otežuje velikih
               gravitacijskih regij. Velika reliefna, podnebna in pedološka raznolikost skupaj z
               jasno oblikovanimi porečji, pestro pokrajinsko rabo in razvejanim omrežjem naselij
               opredeljujejo izrazito pokrajinsko pestrost Slovenije.</p>
               <p>Danes govorite o amandmaju, da bi se naj ljudje odločali o treh, šestih ali
               trinajstih. Pred petimi leti še leto dni ste imeli mandata je Vlada takrat sprejela
               informacijo in jo poslala tudi v Državni zbor. Od tu do konca mandata niste naredili
               niti enega samcatega koraka. Poglejte, vi ste Slovenijo razdelili na osnovi
               devetnajstih navadnih lističev, ta Vlada, ta minister je pa pripravil šest zakonov in
               to vsebinskih. To pomeni, če bi to primerjali po kilogramih bi bilo verjetno ena
               proti sto v razmerju. Ampak v redu. Poglejte tudi pri Zakonu o spodbujanju skladnega
               regionalnega razvoja ste vlagali amandma, da se torej razdeli Slovenija v štirinajst
               razvojnih regij, tudi to je res. Ampak vse to človek nekako, bom rekel požre, prenese
               potem pa vendarle se postavi vprašanje, ko smo obravnavali zakonodajo o prenosih
               nalog iz ministrstva, ko smo obravnavali vsebino najpomembnejše zadeve in ko smo
               obravnavali Zakon o financiranju pokrajin takrat ste gospe in gospodje opozicije
               vzeli šila ko kopita in šli, ne vem kam domov, na tenis, na tekme, na kavče in tako
               dalje. Takrat se vam ni zdelo vredno pa čeprav smo sprejemali tudi vaše amandmaje,
               vredno vsebinsko razpravljati, dopolniti zakonodajo, ki je pripravljena.</p>
               <p>Sedaj, ko pa sprašujemo Slovence in Slovenke ali so za pokrajine jih pa sprašujemo
               resnično, ne zato, da ne bi verjeli da niso, ne zato, da ne bi verjeli v projekt
               ampak resnično jih sprašujemo zato, ker ne želimo, da jih zavajate, ker ne želimo, da
               izvajate nad državljankam in državljani nasilje, ker ne želimo, da delate iz
               projekta, ki je resnično pomemben za nadaljnji razvoj te države, da delate iz njega
               skropucalo in ker enostavno jim ne verjamete. V tem je problem. Ne verjamete ne Državnemu svetu, ne Združenju
               občin Slovenije, ne Skupnosti občin Slovenije, ne 85% občinskim svetom in županom
               potem pa še dobite ta podatek, da boste verjeli še ljudem, državljankam in
               državljanom. In tako kot ponižujete vi volivke in volivce je seveda popolnoma
               nesprejemljivo. Gospod Potrč, v vašem amandmaju piše ali ste za šest pokrajin, osem
               ali trinajst. Veste enostavno jih lahko obkrožiš tako dol z eno elipso in imaš vse
               tri za. In vi pravite, da tu ni problem, da je lahko tudi eden od... Gulič je rekel,
               da je lahko tudi ...<stage>/Nerazumljivo./</stage>... pojasnil, se strinjam z njim, če obkrožiš
               enega za ne moreš več naslednjega potem je glasovnica neveljavna. Tudi na teh
               glasovnicah je lahko takšno navodilo vendar tega navodila ne boste dajali ne vi
               opoziciji, ne mi v koaliciji, to navodilo bo dal po zakonu, tisti ki ga da, to je
               republiška volilna komisija in več vprašanja za spodnje štajersko lahko povem, da je
               torej v bistvu smo eno vprašanje ali ste za pokrajino, drugo vprašanje pa je ali ste
               za vzhodno štajersko ali pa ali ste za ptujsko-ormoško pokrajino. Ali mislite, da na
               ta dva vprašanja ne bodo znali odgovoriti na vaša tri gospod Potrč pa bi znali? Tu se
               ne bojite, tam se pa bojite da bo nekaj narobe. Jaz se bojim, da je res z vami danes
               resnično že nekaj narobe.</p>
               <p>Kar se pa tiče takšnega neumnega zakona, s tem se pa strinjam z vami kolegice in
               kolegi. Ja, zakon bi res bilo potrebno popraviti in tako kot smo se neformalno
               zadnjič po tej seji z poslanko Zalokarjevo pogovarjala, bi bilo verjetno bolj
               logično, da bi imeli vprašanje ali ste za ime A, B ali C. Eno od teh obkrožiš in je
               zgodba končana. Vendar žal, zakon tega ne dopušča. Krivi smo seveda toliko ker nismo
               bili takrat, ko smo takšno zakonodajo sprejemali pozorni. Jaz tudi celo zamerim, bom
               rekel stroki, da ni tega opozarjala takrat ampak je tako kot je. In seveda z
               navodili, to se strinjam z Guličem, sedajo nekatere stvari urediti.</p>
               <p>Na koncu pa vendarle, po štirinajstih letih, ko imamo tako uspešne ali pa 90%
               uspešnih občin kolegice in kolegi žalite državljanke in državljane, ko govorite da
               smo razsuli državo na lokalno skupnost. Žalite jih! Ko smo ustanavljali občine tokrat
               prvič v tem mandatu je Liberalna demokracija in Združena lista vladala za majhne ali
               manjše občine. V prejšnjih mandatih je seveda temu nasprotovala razen tisti kateri
               politično obljublja. Zgornjo Solčavo ste tam obljubili in ste iz občine z 2.200
               prebivalci naredili eno z 400 pa eno z 1.800 prebivalcev. Naredili ste...
               ...<stage>/Medsebojno pogovarjanje./</stage>... Je pač potrebno širše razložiti, amandma pa govori
               seveda o amandmaju teh resnično vprašanja šestih, osmih ali trinajstih sploh ne veš
               pravzaprav kaj bi to naj pomenilo.  In veste, govoriti o tem kako si bo kdo razlagal ta referendum. Ja,
               odločitev o pokrajinah je politična odločitev, odločitev o vsebini kaj se bo prineslo
               pa je seveda strokovna ampak takrat, torej pri tisti razpravi bi morali biti
               prisotni. Nekateri ste se seveda spomnili tudi referenduma o teko imenovanih volitvah
               v Državni zbor, tudi odločba Ustavnega sodišča je bila, in odločba in referendum, za
               vas ni bilo v svetu nič. Tudi tokrat celo, upam trditi, da tudi po tem posvetovalnem
               referendumu boste glasovali proti ustanovitvi pokrajin ampak tokrat ne boste dali
               sami sebi redečega kartona ker prav zaradi tega, ker ste dali volivkam redči karton
               ta referendum delamo zaradi opozicije, tokrat se dela res referendum. Takrat boste
               dali rdeči karton tako volivkam in volivcem, ki pa vam bodo vrnili na to in boste
               dobili odgovor na jesenskih volitvah.</p>
            </sp>
            <sp xml:id="SDT4-OZLSIRR-Nujna-019-2008-05-22.sp55">

               <speaker>PREDSEDNIK FRANC JAZBEC:</speaker>

               <p>Hvala lepa. Proceduralni predlog ima gospod Petek. ...<stage>/Medsebojno pogovarjanje./</stage>...
               Potem je k repliki prijavljen gospod Potrč.</p>
            </sp>
            <sp xml:id="SDT4-OZLSIRR-Nujna-019-2008-05-22.sp56">

               <speaker>MIRAN POTRČ:</speaker>

               <p>Hvala lepa. Iskreno sem se zabaval pa čisto nič novega nisem slišal pa vse je bilo
               govora izključno vezano na amandma. Bi pa rad povedal, da sem v času dela Državnega
               zbora danes imel priložnost po eni knjigi anekdot listati in sem prebral eno anekdoto
               o Adenauer, ko ga je nekdo vprašal kako gospod predsednik da danes mislite nekoliko
               drugače kot včeraj pa je rekel, pa mi lahko kdo brani, da sem danes pametnejši kot
               sem bil včeraj. To seveda velja za tistega, ki razmišlja, gospod Pukšič.</p>
            </sp>
            <sp xml:id="SDT4-OZLSIRR-Nujna-019-2008-05-22.sp57">

               <speaker>PREDSEDNIK FRANC JAZBEC:</speaker>

               <p>Hvala lepa. Kolega Barovič vi ste se prijavil k repliki, če sem vas pravilno razumel.
               Vi še niste razpravljali in ne morete dobiti replike.</p>
            </sp>
            <sp xml:id="SDT4-OZLSIRR-Nujna-019-2008-05-22.sp58">

               <speaker>BOGDAN BAROVIČ:</speaker>

               <p>Nisem se prijavil k repliki, prosil sem tako kot je moj spoštovani kolega gospod
               Tanko, želim prositi. Bodimo toliko pošteni eden do drugega in se držimo vaše
               napovedi in vaših usmeritev. Ta trenutek naj bi govorili o amandmaju z dne 19. 5. ki
               je zelo jasen kdaj naj bi bil referendum in kakšno naj bi bilo referendumsko
               vprašanje. Jaz sem slišal vse drugo samo tega ne! Prosim kolegice in kolegi, držimo
               se reda, ki ga določa ne glede kateri politični opciji pripada predsedujoči. Hvala
               lepa.</p>
            </sp>
            <sp xml:id="SDT4-OZLSIRR-Nujna-019-2008-05-22.sp59">

               <speaker>PREDSEDNIK FRANC JAZBEC:</speaker>

               <p>Hvala lepa za opozorilo vendar je treba povedati, da so vse razprave o vsem drugem
               samo o amandmaju ne. Naslednja je k besedi prijavljena gospa Zalokar.</p>
            </sp>
            <sp xml:id="SDT4-OZLSIRR-Nujna-019-2008-05-22.sp60">

               <speaker>CVETKA ZALOKAR ORAŽEM:</speaker>

               <p>Hvala lepa.</p>
               <p>Naj bo tudi tokrat tako, ker
               mislim, da je treba nekaj stvari pojasniti ki so bile dane kot trditve danes tu.
               Predvsem moram reči, da najbrž takrat, ko zmanjka argumentov se poslužite osebnih
               napadov, diskvalifikacij. Nisem ena takšnih, ko se samo človeku spreminjate ime v
               gospo Flores, mislim da je to skrajno nespodobno za gospoda, ki je vodja največje
               poslanske skupine. Mislim da to ni vredno te funkcije in jaz ne bom šla na ta nivo.</p>
               <p>Bom pa rekla, da tudi ne more vsak na nek način preden se loti drugih pometati po
               svoji duši in po svoji stranki, ker mislim da imate pri vas tudi kar precej ljudi, ki
               so velikokrat zamenjali svoje stranke pa tudi mnenja. In to kar sem jaz govorila, to
               je da se v teh dneh dogajajo lobiranja, obljube in na nek način tudi kupčije, jaz pri
               tem vztrajam, imam dovolj dokazov za to. Nenazadnje jih niti ni potrebno iskati z
               lučjo kajti določeni poslanci in določene stranke so v teh nekaj dneh večkrat
               zamenjali svoje mnenje, dali podpise, podpise umikali, bom rekla govorili da so proti
               pa zagotavljali po drugi strani sklepčnost in tako naprej tako da prav zelo moder,
               pameten in ne vem kakšen moraš biti da to vidiš in da se seveda na to tudi opozori.</p>
               <p>V zvezi z zemljevidom želim reči, da smo v stranki Zares v mesecu novembru
               pripravili zemljevid, ki je temeljil na osmih pokrajinah in to je bil en sam
               zemljevid, ki smo ga tudi objavili in ta zemljevid je bil, ker pravite da takšnih
               alternativnih predlogov ni bilo nikoli. Bil je pa res en sam ni ne, bom rekla
               desetine kot smo jih lahko gledali v teh obdobjih do zdaj.</p>
               <p>In mogoče na koncu samo še to, kako jaz to stvar vidim. Predvsem pri načinu
               spraševanja tako enega kot drugega ampak mislim da ta v tem našem opozicijskem
               referendumu je tako ali tako brez smisla razmišljati ampak na koncu bo odgovor
               takšen, da v Sloveniji je za pokrajine približno 160% ljudi. Tako bo izgledala
               zadeva, ker bodo lahko odgovarjali za enkrat, za drugič, za tretjič, za velika, za
               majhna, za ta, za tista tako da to bo zelo dober rezultat in boste kolegi iz
               koalicije lahko zelo zadovoljni, ker sem danes prepričana, da približno 160, 170%
               ljudi bo v Sloveniji podprlo pokrajine glede na to kako so postavljena vprašanja.</p>
            </sp>
            <sp xml:id="SDT4-OZLSIRR-Nujna-019-2008-05-22.sp61">

               <speaker>PREDSEDNIK FRANC JAZBEC:</speaker>

               <p>Hvala lepa. Naslednji je prijavljen gospod Jože Horvat.</p>
            </sp>
            <sp xml:id="SDT4-OZLSIRR-Nujna-019-2008-05-22.sp62">

               <speaker>JOŽE HORVAT:</speaker>

               <p>Hvala za besedo gospod predsednik in hvala, ker ste me kot predlagatelja predloga
               odloka o razpisu posvetovalnega referenduma povabili na to sejo. Saj prav zaradi tega
               se ne bom velikokrat oglašal, morda zdaj prvič in zadnjič.</p>
               <p>Kar zadeva odločanje Poslanske skupine Nove Slovenije o predlogu amandmaja o katerem
               govorimo ta trenutek pod rimsko 1. Povsem normalno je, če sem se podpisal pod naš
               predlog, ki vsebuje datum 22. junij 2008, da bomo tega podprli kar pomeni,da bomo
               tega, ki je predlog opozicije zavrnili.</p>
               <p>Kar zadeva rimsko 2 želim povedati samo dva stavka. Sistem vzpostavljanja pokrajin v
               Sloveniji je izjemno kompliciran sistem z veliko variablami in z veliko neznankami.
               Na neznanke mora odgovoriti Državni zbor s tem, ko sprejme kvalitetno pokrajinsko
               zakonodajo in če bi volivkam in volivcem ponudili ta vprašanja sem prepričan, da bi
               po referendumu imeli še več neznank. V tem Državnem zboru smo zelo dobro, zelo
               pozitivno začeli z decentralizacijo v Sloveniji, ko smo se dobro poenotili glede
               ustavnih sprememb, takrat smo dejansko sporočili slovenski javnosti, da želimo
               decentralizacijo, da želimo skladnejši regionalni razvoj in predvsem nov razvojni
               zagon v vseh delih Slovenije.</p>
               <p>Črni petek pa je proces sprejemanja pokrajinske zakonodaje doživel v mesecu januarju
               letos med sejo Državnega zbora, ko smo skupaj sedeli predsedniki vseh parlamentarnih
               strank in vodje poslanskih skupin, to sem nekajkrat že ponovil in mislim, da je
               potrebno da ponovim še enkrat; in takrat so dejansko padle maske in tudi odločitve,
               odločitve opozicije v tej smeri, da se pokrajinsko zakonodajo ne podpira, za nobeno
               ceno ne. Naj še enkrat povem, da sem imel to prijetno dolžnost in prijetno družbo, da
               je poleg mene sedel prvak Socialnih demokratov, ki je izjemno retorično v verbalnem
               in neverbalnem smislu sposoben gospod, ki je sicer z verbalno komunikacijo, ki jo je
               bilo potrebno prevajati sporočil, da sporoča ne pokrajinski zakonodaji, neverbalna
               komunikacija pa je bila zelo jasna in je ni bilo potrebno prevajati, sporočilo pa je
               bilo isto.</p>
               <p>Jaz sem takrat si prav
               zapisoval pripombe opozicije na pokrajinsko zakonodajo, ki so šle v smeri števila
               pokrajin vendar ni bilo nobenega predloga o katerem bi se lahko pogovarjali. Pripombe
               so šle v smeri financiranja vendar ni bilo nobenega predloga o katerem bi se lahko
               pogovarjali. In šle so pripombe v smeri pristojnosti pa ni bilo nobenega predloga o
               katerem bi se lahko pogovarjali. Še več, na odborih smo sprejeli nekaj amandmajev,
               tudi opozicije, čeprav le-ta ni bila prisotna. In kako bi lahko postopek tekel
               naprej? Ja tako, da bi na januarski seji izglasovali sklep, da je Zakon o ustanovitvi
               pokrajin primeren za nadaljnjo obravnavo in v nadaljnji obravnavi bi ga adaptirali
               tako kot bi se dogovorili vendar je žal januar bil januar 2008 in s tem je nastopilo
               tudi prekletstvo volilnega leta. In opozicija se je odločila, tako kot je danes bilo
               tudi že eksplicitno povedano, da ne bo sodelovala pri tem projektu in da ga morda
               želi sama realizirati v neki drugi koaliciji v nekem drugem mandatu. Čas pa teče
               naprej in razvojne razlike v Sloveniji naraščajo. To odgovornost bo potrebno prevzeti
               in to bo potrebno volivcem tudi jasno povedati, kdo je za to, da se Slovenija ne
               razvija enakomerno.</p>
               <p>Minister dr. Žagar je vložil izjemno delo, toliko po moje v vsej zgodovini države
               Slovenije noben minister ni hodil okrog poslanskih skupin, vlagal tolikšne napore, da
               bi poskušal doseči večji konsenz na tem področju vendar kot rečeno na črni petek
               januarja 2008 je odločitev padala. In potem smo seveda v koaliciji razmišljali kaj
               naprej. Mi se čutimo odgovorne za razvoj Slovenije in smo po tehtnem premisleku se
               odločili, da gremo vprašati ljudi.  Res je, da je pravzaprav nemogoče o vseh neznankah ljudi spraševati,
               saj bi se nam smejali. Tudi mi sami bi raje videli, da v Državnem zboru pridemo do
               rešitev, da ne mučimo volivcev, ki tako ali tako na referendum ne hodijo radi. Vemo
               kakšne so statistike iz preteklosti. Vendar zaradi naše odgovornosti za Slovenijo smo
               se odločili za ta korak. Hvala lepa.</p>
            </sp>
            <sp xml:id="SDT4-OZLSIRR-Nujna-019-2008-05-22.sp63">

               <speaker>PREDSEDNIK FRANC JAZBEC:</speaker>

               <p>Hvala lepa. Naslednji je prijavljen gospod Petek.</p>
            </sp>
            <sp xml:id="SDT4-OZLSIRR-Nujna-019-2008-05-22.sp64">

               <speaker>MILAN PETEK:</speaker>

               <p>Hvala lepa predsednik. Jaz sem na začetku res mislil, da se bomo ustavili pri
               amandmaju, ki ga zdaj obravnavamo in sem se takrat tudi osredotočil na to. Zdaj so me
               vsi ali pa večina razpravljavcev pripravili tudi mene do tega, da ne bom se ustavil
               samo pri tem amandmaju, ampak bom nekaj širšega povedal. Morda s tem kar je sedaj na
               koncu govoril gospod Horvat. On pač s svojimi očmi in s svojo logiko razmišlja in
               ugotavlja, da se je na nek črni petek opozicija odločila, da pri tem projektu ne bo
               sodelovala. Morda je bil črni, morda je bil petek. Ne vem. Vendar pa je razlog seveda
               zelo drugačen, kot ocenjuje gospod Horvat. Namreč ni povedal, da ne sodelovala zaradi
               tega, ker je zakonodaja slabo pripravljena. Ne zaradi tega, ker želi solirati in
               sprejemati to v nekem svojem obdobju. Ampak zaradi tega, ker je zakonodaja bila tako
               slaba in je seveda imela toliko neznank, da je bilo nesmiselno nadaljevati to zgodbo
               in danes smo tu kjer smo. Torej samo pojasnjujem, da imamo seveda različen odnos in
               različno razlago tega.</p>
               <p>Tudi mi smo ministru priznavali, da je opravil mnogo dela. Istočasno smo mu pa vedno
               povedali, da bi to delo lahko bilo boljše. Da pri tem delu ni povabil ali pa k temu
               delu ni povabil tistih strokovnjakov zunanjih, ki mu nikoli niso <q>"pasali"</q>, ki so mu
               bili neprijetni in se jim je izognil in ima posledico tukaj, zaprl se je v svoj krog,
               zaprl se je v svoje ministrstvo in pač imamo spet danes razpravo o referendumu
               namesto zakonih, da bi se namesto njih odločali.</p>
               <p>V razpravi je bilo prav simptomatično kako je gospod Tanko sam sebe negiral, še bolj
               ga je pa negiral gospod Pukšič. Apeliral je na nas: "Osredotočite se na razpravo o
               amandmaju, ne posegajte v ...<stage>/Nerazumljivo./</stage>... ostalo problematiko." Ravno gospod
               Tanko je začel prvi z zgodovino daleč nazaj. Nadaljeval je gospod Pukšič v tem stilu
               in zato ne zamerite nam, da bomo pač to zgodbo nadaljevali na podoben način.</p>
               <p>V tej zgodbi se mi zdi, da, gospod predsednik odbora, je tudi nekaj narobe. Vi ste
               rekel, da je princip najbolj oddaljenih amandmajev, ki jih bomo obravnavali. Ne vem
               kakšna je bila presoja kaj je najbolj oddaljeno. Midva s kolegom Trofenikom sva danes
               vložila en amandma, ki če prav razumem je nekje na koncu tega vrstnega reda. In če je
               najbolj odmaknjen in po moji presoji je najbolj odmaknjen, mora biti obravnavan prej
               zaradi tega, ker posega z amandmajem v dva referendumska področja, ki jih moramo prej
               o njih odločati, preden bomo odločali o tem skupnem. To je moja razlaga in mislim, da
               bi bilo prav in zaradi tega bom o tem amandmaju tudi govoril, ker popravlja tisti del
               odloka, ki je pač po naši razlagi slab.</p>
               <p>Kaj sva želela s kolegom Trofenikom povedati? Tako kot se je koalicija igrala s tem
               sestavljanjem, razstavljanjem, različnimi variantami, različni kraji v različnih
               pokrajinah z različnimi imeni, sva midva še bolj kot to, kar je delala koalicija
               upravičena, da ponudiva prebivalcem tega dela Slovenije, ki ga pač oba poznava skozi
               življenje v njem, odločitev o
               tem ali se odločajo tako kot predlaga koalicija. Da živijo v ločenih dveh pokrajinah.
               Enkrat ta štajerska, mariborska, drugič pa ptujsko, ormoška. Ima tudi neka druga
               imena, ampak ne bom jih pač za to potrebo uporabljal. Midva sva predlagala, da se ti
               prebivalci odločajo tudi o tem ali morda menijo da je bolje, da oblikujemo takšno
               pokrajino, ki obe po njihovem predlogu oblikovani pokrajini formira. To smo ves čas
               trdili tudi v razpravi in to je povezano tudi z našim stališčem, da je pokrajin
               enostavno preveč. S tem ko ta vzorec vzamemo in ko se odločimo za tako povezano
               pokrajino, smo utemeljili tisto, kar bi morali delati ...<stage>/Nerazumljivo./</stage>... ostale.
               Torej, da rabimo močne pokrajine, da rabimo močen kadrovski potencial v teh
               pokrajinah, da rabimo močen razvojni potencial in da rabimo seveda v takih pokrajinah
               tudi pokrajine primerljive ali pa je taka pokrajina primerljiva z drugimi pokrajinami
               in nesporno je to lažje doseči in primerljivost ugotavljati, kot pa za tako
               razdrobljenimi pokrajinami. Je pa res, da nekaterim vrtičke seveda malo pokvarimo. Da
               se po svojih vrtičkih ne bodo mogli več pasti, tako kot so predvidevali, da sebe ali
               pa svoje prijatelje ne bodo mogli postavljati v položaj, da bodo sedali organih take
               pokrajine, ker bo ta pokrajina prevelika morda za kakšnega. Je pa tudi res in tega se
               nihče pravzaprav ne zadeve, da bo šele taka velika pokrajina onemogočila preveč
               dominantno vlogo nekaterih županov nekaterih urbanih središč. Samo, če sestaviš
               pokrajino, ki ima znotraj sebe urbana središča si po moji presoji ali pa najini
               presoji onemogočal te lokalizme in te položaje dominantne, županov. V tem konkretnem
               primeru mislim, da ni potrebno skrivati, da gre za župane Maribora in za župane
               Ptuja. Nekdo mora to presekati in biti nad temi in tem položajem županov in zaradi
               tega predlagava ta amandma. Za njega in o njem sva prepričana in upam, da ga lahko
               tudi odbor sprejme kot svoj amandma, ker je seveda to edini način, da dobi
               podlago.</p>
               <p>Kar se pa tiče našega dela. Sedimo v hiši, ki bi naj bila hiša modrosti, hiša
               preudarnega razmisleka in pa hiša visokega ugleda. To je napisal eden izmed
               novinarjev v Večeru. Logično sklepanje je, da to kar mi delamo, logično sklepanje je,
               da če se sediš v taki hiši, je seveda ta ugled, ta razmislek, ta modrost odvisna od
               ljudi, ki delujejo v taki hiši. To kar mi počenjamo ne gre v ta kontekst. Počenjamo
               vse drugo. Razvrednotili smo ta parlament. Naredili smo ga res kot hišo, groteskno
               hišo, tako kot je gospod ...<stage>/Nerazumljivo./</stage>... to napisal in sami smo krivi za to.
               Ampak krivda je zelo, zelo deljena v korist koalicije. Vse to  Vse to je storila in skuhala koalicija, vse to
               in vso to šlamastiko in vso to farso je povzročila koalicija s tem, da vztraja pri
               nerazumno, nerazumljivih potezah in vztrajanjih pri tem, da ta referendumu spravi pod
               vsako ceno v rok, ki si ga je tudi zamislila kot končnega.</p>
               <p>Torej apel za naš amandma, še nekaj morda pa potem končanm, ker mislim, da smo
               pravzaprav na ta način odprli vse amandmaje in vsa razmišljanja. Ne razumem, ko
               gledam predlog za spremembo, za razpis, ki sta ga vložila 20. maja gospod Jože Tanko
               in Jakob Presečnik, ne razumem kaj sta želela na prvi strani, ko sta napisala; da
               predlagata, piše predlagamo v množinski obliki, spremembo predloga za razpis
               posvetovalnega referenduma in odloka. Jaz mislim, da smo mi na Državnem zboru sklep o
               razpisu posvetovalnega referenduma že sprejeli sedaj pa dva poslanca predlagata
               spremembo tega sklepa o razpisu. Ne razumem ali je to pomota ali se bo zgodila
               sprememba tega predloga. Torej ne gre mi skupaj, ker nekaj kar je na tem Državnem
               zboru že bilo sprejeto se ne da spreminjati in zaradi tega bi želel pojasnilo kaj je
               mišljeno ali torej dejansko predlagate spremembo predloga za razpis posvetovalnega
               referenduma in kasneje posledično seveda tudi odloka o razpisu posvetovalnega
               referenduma o katerem smo pa pravzaprav vsi govorili.</p>
               <p>Tako da to je pa moje vprašanje ali predlagatelju ali predsedniku ali pa morda še
               komu drugemu, ki je kompetenten da mi da odgovor o čem bomo pravzaprav pri tistem
               predlogu spremembe glasovali. Hvala lepa.</p>
            </sp>
            <sp xml:id="SDT4-OZLSIRR-Nujna-019-2008-05-22.sp65">

               <speaker>PREDSEDNIK FRANC JAZBEC:</speaker>

               <p>Hvala lepa. Poglejte, jaz sem na začetku te seje izrazito poudaril, da je naslov
               odloka takšen kot je in da na tej seji govorimo samo o odloku naslov pa je pač
               kompleten. To je iz magnetograma razvidno samo res izgleda, da sedimo v dveh
               različnih dvoranah in nočemo nekaterih stvari čutiti. Tudi danes smo uvodoma povedal
               kateri amandmaji so vsebinsko najbolj oddaljeni, tudi uvodoma sem povedal da
               razpravljamo najprej o prvem sklopu in amandma treh poslanskih skupin o katerem je
               zdaj beseda... Gospod Petek dovolite, da vam razložim, da ne boste nocoj še tretjič
               vprašal eno in isto, ker zelo radi žalite in veliko veste povedati okrog tega kako se
               vodi, dovolite, da vam zdaj razložim in ta vaš amandma... ...<stage>/Medsebojno
               pogovarjanje./</stage>... Če je potrebno bomo odredili odmor pa se bosta lahko zmenila z
               gospodom Potrčem.</p>
               <p>Ta vaš amandma je naslovljen na prvi sklop in drugi in je tudi bistveno bolj
               oddaljen od vseh ostalih amandmajev, ta amandma v bistvu v celoti spreminja odlok in
               v primeru, da bo ta amandma sprejet so vsi ostali amandmaji, ki so naslednji na vrsti
               brezpredmetni. Zato sploh ni vprašanja kateri je priv na vrsti in kateri ni. Izvolite
               gospod Petek.</p>
            </sp>
            <sp xml:id="SDT4-OZLSIRR-Nujna-019-2008-05-22.sp66">

               <speaker>MILAN PETEK:</speaker>

               <p>Torej ta motnja, ki je nastala z enim gibom gospoda Potrča ni bila namerna in se
               opravičujem, če mislite da je bilo to narejeno zaradi tega, da vam ne namenjam dovolj
               pozornosti.  Jaz ne vem,
               gospod Jazbec, pač bom <q>"trmaril"</q>. Dejstvo je, da ste rekli, da je samo naslov tisti,
               ki je sestavni del tega. Ampak jaz potem vidim tudi vsebino. Ali je ta vsebina sedaj
               že vsebina odloka, ali je to vsebina razpisa? Samo to bi rad vedel in nič drugega.
               Ker če bi bil še samo naslov sprejmem razlago. Ker pa je tu zraven že vsebina me
               zanima ali je to tudi še sestavni del tega o čemer se pogovarjamo, ali gremo samo na
               ta del, kjer se pa dejansko govori o odloku. To pa morate pojasniti, da bomo vsi
               tukaj vedeli o čem glasujemo in kaj glasujemo. Hvala.</p>
            </sp>
            <sp xml:id="SDT4-OZLSIRR-Nujna-019-2008-05-22.sp67">

               <speaker>PREDSEDNIK FRANC JAZBEC:</speaker>

               <p>Poglejte, odlok ima naslov takšen: Odlok o razpisu posvetovalnega referenduma na
               območju pokrajin v Sloveniji. Če bi uvodoma hotel vse tisto kar je bilo, tisto kar
               hočete s proceduralnimi predlogi vedno uničiti je bilo vse povedano in iz
               magnetograma bi lahko vse to kar sprašujete razbral. Bilo je povedano včeraj.
               Nekatere stvari so bile obnovljene in ponovljene tudi danes. Vsekakor razpravljamo
               danes samo o vsebini odloka in o vsebini amandmajev, ki so vloženi v proceduro. In pa
               seveda ta trenutek smo pri amandmaju k prvemu in drugemu delu odloka, ki so ga
               vložile tri poslanske skupine. Res pa je, da je razprava tekla o vsem drugem. O tem
               amandmaju, ki je pa v razpravi pa bore malo. Želi kdo še razpravljati? Minister
               izvolite.</p>
            </sp>
            <sp xml:id="SDT4-OZLSIRR-Nujna-019-2008-05-22.sp68">

               <speaker>DR. IVAN ŽAGAR:</speaker>

               <p>Hvala za besedo. Vsem želim lep dober večer vsem tukaj na tej seji danes. Zdaj kar
               zadeva nekaterih navedb, ki sicer verjetno ne zadevajo direktno te amandmaje, ampak
               vseeno, ker se nonstop, ves čas pojavljajo v javnosti o kvaliteti zakonodaje in
               ...<stage>/Nerazumljivo./</stage>... Jaz kar zadeva takih navedb želim, da so te navedbe zelo
               eksaktne, z imeni pa priimki, ker stroka je sodelovala pri pripravi zakonodaje. Je
               res, da mi nismo zdaj v tem mandatu še enkrat enakih študij delali, ki so bile že
               narejene v tistem delu. Je pa stroka iz več segmentov sestavljena. Od tiste, ki
               ...<stage>/Nerazumljivo./</stage>... lahko na področju prenosa pristojnosti, do tiste, ki lahko
               operativno konkretno daje rešitve na področju financiranja in vsi tovrstni
               strokovnjaki so zraven tudi sodelovali in mi smo seveda tudi vključili, ki so bili za
               to seveda tudi zainteresirani, če smo koga sami pozabili povabiti.</p>
               <p>Kar zadeva priprav te zakonodaje. Jaz moram reči, da je ta zakonodaja res bila
               izjemno široko usklajevanja in če bi šli pogledati glasovanje, govorim seveda o
               vsebinskem delu zakonodaje, je bila takrat v tistih prvih branjih, seveda ko še nismo
               bili v letošnjem letu, sprejeta z veliko večino in praktično z večino pozicije, razen
               tistih, ki so ves čas nasprotovali uveljavitvi pokrajin.  Jaz bi seveda pričakoval, če je vse narobe, kar lahko
               tudi je, tudi to jaz dopuščam, da bi takrat ko se je o teh stvareh glasovalo, pač
               reklo, da ni zadeva primerna za nadaljnjo obravnavo in bi to mi razumeli pa bi rekli,
               vse narobe pa bi šli na novo delati. Pa ne govorim samo o sebi. Kar se tiče priprave
               zakonodaje, pravzaprav velik del tega posla opravlja administracija in to je več
               deset in sto ljudi. In se mi v tem smislu zadeve zdijo nekorektne. Je pa seveda res,
               da bi lahko zadeve tudi na odprtih vprašanjih zapirali, če bi seveda naprej še
               peljali tisto diskusijo, ki smo jo nekaj časa peljali. Nenazadnje so bili ti zakoni
               tudi partnerski. Zakon je, sem imel občutek, da se s tem resno misli, ker smo pač,
               mogoče sem tudi naiven, ker smo pač kar nekajkrat bili na številnih poslanskih
               skupinah in smo nekatere dileme tam tudi razčiščevali. Če je bil namen
               ...<stage>/Nerazumljivo./</stage>... te stvari tudi zaprli. V to sem prepričan. Če bi bil seveda
               namen in bi se lahko našlo kompromis. Ker jaz verjamem, da se tega vsi zavedamo ali
               pa da vemo in tudi mi, ko smo predlagali rešitve, tudi kar zadeva delitve na
               pokrajine, da smo vedeli, da je potrebno imeti dvotretjinsko večino in da, vsaj jaz
               mislim, da zaenkrat še vsi vemo koliko je 90 parlamentarcev in koliko je dve tretjini
               od tega. In so bili ti dogovori takrat ob spremembi Ustave tudi dogovorjeni. Je pa
               res, da so mogoče zdaj nekateri pozabili. Ne trdim o tem, da so se vsi o tem
               strinjali. Ampak na načelni politični ravni, vsi tisti, ki so sodelovali na tistih
               razgovorih vedo, da so te zadeve bile dogovorjene. Da smo tudi ves čas dopuščali, da
               se stvari spreminjajo kar se tiče dokončne oblike zemljevida in se lahko točno
               pogleda posamezne verzije kdaj so se spreminjale, na podlagi česa so se spreminjale.
               Nenazadnje je ustavna določba, ki govori o tem, da je potrebno občine povprašati in
               jih vključiti v aktivno razpravo in smo to zelo jasno povedali. Mi smo zdaj še
               povedali, takrat ko smo šli pač v to končno rešitev, ki še omogoča, seveda, če se
               upošteva volja ljudi, spremembo Ustave, pač pokrajin, to kar je natančno povedal
               poslanec Horvat. Tudi takrat smo še povedali, da dopuščamo spremembe v tistih
               primerih, kjer bomo dobili iz terena rešitve in to tudi iz rok tem dvema amandmajema,
               ker so se te stvari zgodile zdaj. Lahko bi se pa zgodile tudi že prej. Ampak takrat
               pač se te občine niso na tak način izvajale, zdaj pa so se.</p>
               <p>Zato se jaz z nekaterimi stvari ne morem strinjati. Posebej ne, kar zadeva kvalitete
               zakonodaje. Ker imam občutek, da se išče vse mogoče izgovore, ker je bilo mogoče ves
               čas in to je bila ves čas pripravljena, zato smo to počeli to zakonodajo tudi
               zapreti. Poiskati tudi rešitve seveda s tistimi, ki so to imeli namen in ki so tudi
               konkretne rešitve predlagali. Jaz sem večkrat že povedal, jaz na vprašanje, trditve
               načelne narave pa ali so to s strani tudi stroke ali pa nekaterih strokovnjakov ali
               pa s strani kogar koli drugega ne morem pristati. Sploh pa ne v tej fazi, ko smo mi
               zakonodajo pripeljali že zelo daleč in to po številnih usklajevanjih. In ne vem zakaj
               ne bi upoštevali boljših rešitev kot so naše. Jaz sem to vedno dopuščal in tudi mi
               smo vedno to dopuščali in smo to tudi počeli. Seveda na podlagi tudi ustreznih
               argumentov.</p>
               <p>V tem smislu tudi, kar se nas tiče, vladne strani, podpiramo ta referendum. Ker je
               pač to način, da po naši oceni izpeljemo tisto kar je pa za Slovenijo nujno potrebno.
               Čeprav nekateri seveda verjetno ves čas res niso mislili, da je potrebna
               ...<stage>/Nerazumljivo./</stage>... in tu bi se dalo na drugačne načine interpretirati kakšna drugačna stališča.
               Hvala.</p>
            </sp>
            <sp xml:id="SDT4-OZLSIRR-Nujna-019-2008-05-22.sp69">

               <speaker>PREDSEDNIK FRANC JAZBEC:</speaker>

               <p>Hvala. K repliki je prijavljen gospod Trofenik.</p>
            </sp>
            <sp xml:id="SDT4-OZLSIRR-Nujna-019-2008-05-22.sp70">

               <speaker>VILI TROFENIK:</speaker>

               <p>Čeprav ne rad, samo v enem delu izjave ne morem sprejeti ministra Žagarja, ki trdi,
               da so ves čas nasprotovali zakonodaji, pokrajinski, tisti, ki so bili proti regijam.
               Gospod minister, to je vaša interpretacija, ki nima nobene zveze z realnim stanjem.
               Vsaj za prve tri zakone, ki ste jih prinesli v torbi, če tako rečem, ne bom govoril
               zakaj ste špekulirali, da ste jih nosili v takem vrstnem redu, smo tvorno sodelovali,
               vendar ste vi nedovzetni za kakršno koli dobronamerno kritiko. Zato si ne smete
               dovoliti, da rečete, da smo glasovali proti zato, ker smo bili proti regionalizaciji.
               Hvala.</p>
            </sp>
            <sp xml:id="SDT4-OZLSIRR-Nujna-019-2008-05-22.sp71">

               <speaker>PREDSEDNIK FRANC JAZBEC:</speaker>

               <p>Hvala lepa ...<stage>/Izključen mikrofon./</stage>... K besedi je prijavljen gospod Kontič.</p>
            </sp>
            <sp xml:id="SDT4-OZLSIRR-Nujna-019-2008-05-22.sp72">

               <speaker>BOJAN KONTIČ:</speaker>

               <p>Hvala lepa. Saj bo že to priložnost minister, da se oglasite. Ko govorimo o stroki,
               verjetno vsi poznamo dr. Šmidovnika, verjetno vsi poznamo dr. Vlaja in vsaj ta dva,
               ki sta vsaj zame vrhunska strokovnjaka na področju lokalne samouprave, sta to
               zakonodajo ocenila kot neustrezno, kot slabo zakonodajo. Je pa res, da je bilo hkrati
               tudi povedano, da je na voljo, da sta na voljo dve slabi izbiri in da je pametneje v
               tem trenutku izbrati to manj slabo. Ko pa vas poslušam pa nisem več prepričan, da je
               ta bila manj slaba. Se pravi ustanoviti pokrajine in potem zakonodajo spreminjati, to
               vsebinsko zakonodajo kasneje spreminjati. Jaz sem tudi po tej poti šel v soglasju s
               to stroko.</p>
               <p>In ko govorite o stroki. Dr. Vlaj je pred tremi tedni napisal članek
               ...<stage>/Nerazumljivo./</stage>... in Vlade, kjer se je sicer skliceval na financiranje občin in
               je predvsem govoril o financiranju občin, ampak v enem odstavku notri se boste
               minister našel, ko ocenjuje tudi vaše delo pa si ta odstavek preberite tako za
               področje lokalne skupnosti, kot so občine, kot seveda drugostopenjske lokalne
               samouprave, kot so pokrajine. Gospod Pukšič želite besedo? Saj jo vam odstopim. Saj
               je prepričanje, da sicer kaj novega ne bom slišal, ampak to se je ...<stage>/Oglašanje iz
               klopi./</stage>... Po mojem triinštiridesetič ni Združene liste socialnih demokratov, so
               Socialni demokrati. Tako kot ni več, kaj ste že bili SDSS, ali ste bili SSSD pa bili
               SDS pa ste se imenovali Social demokratska stranka pa ste se preimenovali v Slovensko
               demokratsko stranko. Se pravi ...</p>
            </sp>
            <sp xml:id="SDT4-OZLSIRR-Nujna-019-2008-05-22.sp73">

               <speaker>PREDSEDNIK FRANC JAZBEC:</speaker>

               <p>Gospod Kontič, če hočete razpravljati o amandmajih, ...</p>
            </sp>
            <sp xml:id="SDT4-OZLSIRR-Nujna-019-2008-05-22.sp74">

               <speaker>BOJAN KONTIČ:</speaker>

               <p>Ste prekinil gospoda Pukšiča ko je govoril o Združeni listi? Zdaj je pa tega heca
               počasi dosti tudi tu na tem odboru.</p>
            </sp>
            <sp xml:id="SDT4-OZLSIRR-Nujna-019-2008-05-22.sp75">

               <speaker>PREDSEDNIK FRANC JAZBEC:</speaker>

               <p>V kolikor boste razpravljali o predmetu, ki je zdaj, drugače vam bom besedo vzel.
               Ker žalitve, ki jih delate iz ene in iz druge strani ...</p>
            </sp>
            <sp xml:id="SDT4-OZLSIRR-Nujna-019-2008-05-22.sp76">

               <speaker>BOJAN KONTIČ:</speaker>

               <p>Zdaj pa  jaz žalim? Kdo je
               začel? Kot otroci v vrtcu, kdo je začel.</p>
            </sp>
            <sp xml:id="SDT4-OZLSIRR-Nujna-019-2008-05-22.sp77">

               <speaker>PREDSEDNIK FRANC JAZBEC:</speaker>

               <p>Gospod Kontič, dajte razpravljati o amandmaju, tako kot ste se prijavil k besedi.</p>
            </sp>
            <sp xml:id="SDT4-OZLSIRR-Nujna-019-2008-05-22.sp78">

               <speaker>BOJAN KONTIČ:</speaker>

               <p>Sem razpravljal, bil je medklic gospoda Pukšiča in ga niste opozoril, zato se je
               razvila ta razprava mimo amandmaja. In ko govorimo o tem, gospod minister, res ste
               veliko hodil po poslanskih skupinah. Pri nas ste bili nekajkrat. Smo razčiščevali,
               nikoli razčistili. Bili so vljudnostni obiski, zelo tudi včasih vsebinske narave,
               kjer smo si povedali kaj mislimo. Odgovor je bil, to bomo uredili, to bomo preučili
               in bomo videli kaj je moč narediti in pri tem je zgodba tudi ostala. Veliko se je
               govorilo, veliko povedalo, skoraj nič pa doreklo oziroma skoraj nič upoštevalo. Zato
               se je tudi ta zgodba odvila tako, kot se je odvila.</p>
            </sp>
            <sp xml:id="SDT4-OZLSIRR-Nujna-019-2008-05-22.sp79">

               <speaker>PREDSEDNIK FRANC JAZBEC:</speaker>

               <p>Hvala lepa. K besedi je prijavljen gospod Školč. Izvolite minister.</p>
            </sp>
            <sp xml:id="SDT4-OZLSIRR-Nujna-019-2008-05-22.sp80">

               <speaker>DR. IVAN ŽAGAR:</speaker>

               <p>Moram se na to še enkrat oglasit. Jaz šele zdaj razumem, da so to bili vljudnosti
               obiski. Jaz takrat jih nisem tako razumel, ker sem jih razumel kot srečanja delovne
               narave na katerih so se nekatere stvari izčistile, nekatere stvari so bile tudi na
               podlagi pripomb upoštevani in smo jih lahko upoštevali.</p>
               <p>Kar zadeva strokovnih predlogov pa še tako, ker ste že ravno omenili financiranje.
               Iz vaše strani ali pa iz vaše stranke se seveda trdi, da ni rešitev strokovna. Vendar
               je vaš predsednik izjavil ...<stage>/Nerazumljivo./</stage>... da pa vi nimate druge rešitve. To je
               to.</p>
               <p>Kar zadeva konkretnih namen, ki ste jih navedli. Veste, dr. Šmidovnik je ves čas
               sodeloval pri pripravi zakonodaje. Vsa zakonodaja je skozi zakonodajno službo z njim
               bila usklajena. Točno to ...</p>
            </sp>
            <sp xml:id="SDT4-OZLSIRR-Nujna-019-2008-05-22.sp81">

               <speaker>PREDSEDNIK FRANC JAZBEC:</speaker>

               <p>Brez medklicev. Lepo prosim.</p>
            </sp>
            <sp xml:id="SDT4-OZLSIRR-Nujna-019-2008-05-22.sp82">

               <speaker>DR. IVAN ŽAGAR:</speaker>

               <p>... In jo je oblikoval, gospod Kontič. Oblikoval jo je.</p>
               <p>Kar zadeva pa seveda še enkrat, tudi strokovnjakov. Saj jih je še več, bistveno več.
               Vi ste samo dva našteli. Tudi gospoda Vlaja in vse ostale, ki jih jaz tudi pričakujem
               na področju financiranja konkretne rešitve. Kar se pa tiče vrstnega reda
               ...<stage>/Nerazumljivo./</stage>... bi pa še to povedal. Te stvari, ki se zdaj odpirajo, bi morali
               imeti zaključeno takrat ob sprejemanju Ustave. Takrat to ni bilo vprašanje. Takrat je
               bilo vprašanje vsebinska zakonodaja, dajte to narediti. In ves čas ste spreminjali
               tisto kar je bilo treba narediti in mi smo temu sledili. Mogoče smo tudi tu naredili
               napako pa bi nekatere stvari bilo treba hitreje peljati. Hvala.</p>
            </sp>
            <sp xml:id="SDT4-OZLSIRR-Nujna-019-2008-05-22.sp83">

               <speaker>PREDSEDNIK FRANC JAZBEC:</speaker>

               <p>Hvala lepa. Naslednji je k besedi prijavljen gospod Školč.</p>
            </sp>
            <sp xml:id="SDT4-OZLSIRR-Nujna-019-2008-05-22.sp84">

               <speaker>JOŽEF ŠKOLČ:</speaker>

               <p>Hvala lepa. Jaz bi rekel, da bi verjetno bila ta diskusija, čeravno jaz sem pač svež
               na tem odboru in mogoče zato še primerno naiven, bistveno lažja, če bi se lahko
               pogovarjali že o tem datumu 29. Tudi, če bi se poskušalo eventualno to dopolnilo
               razdeliti. Kajti datum 29. omogoča tudi, da bi se državljani odločili tudi o neki
               drugi zgodbi o kateri se  v
               tem Državnem zboru pravzaprav prerekamo cel mandat. Tako kot teče diskusija ...
               Gospod Pukšič, ker boste imeli zagotovo potem kaj za povedati je bolje, da tudi zdaj
               poslušate. Tako da jaz bi vam bil hvaležen. Bi tudi kaj povedal na tisto kar ste vi
               prej govoril ...<stage>/Nerazumljivo./</stage>... zelo razveseljevalo, ampak sami razpravi pa ne bi
               pripomoglo.</p>
               <p>Da ponovim to, kar sem rekel. Datum 29. bi pač pomenil, da bi imeli možnost
               pogovarjati se, da se državljani odločajo tudi o drugih dilemah, ki jih ima slovenska
               politika. Ne samo o tej zadregi v kateri je prišla v tem trenutku pokrajinska
               zakonodaja. Ampak bojim se, da te pripravljenosti, da bi odprli pot, da se na isti
               datum pogovarja o teh dveh stvareh ni in to me nekako prepričuje v to, da pravzaprav
               ni želja, da bi od državljanov, kadar smo v dilemi zares zvedeli tisto, kar sicer v
               tej hiši govorimo, da bi radi izvedeli. Zato ne bi smelo biti sporno tudi za večino,
               da dovoli tako imenovani drugi strani, ki sicer ne bi smela imeti pravice govoriti,
               ker je govorila 40 let, da poizve kaj državljani o čem mislijo.</p>
               <p>Tako da ta datum 29. je zelo pomemben in bi odpiral zagotovo pot k iskanju
               eventualno še drugačnih rešitev za to referendumsko vprašanje. Gospod Pojbič, to
               mislim zelo resno. Kot sem ...<stage>/Oglašanje iz klopi./</stage>... Zato ker je, pač je edini, ki
               je še ostal od vas tukaj in to posluša. Predsednik ne more pač pobegniti. Drugi, ki o
               tem odločajo pa so žal pobegnili skoraj. Vključno z gospodom Tankom in Horvatom, ki
               sta predlagatelja in koordinatorja tega projekta. Tako da hvala tistim, ki imate
               potrpljenje.  Kajti res je, da
               je v tem mandatu bil narejen pomemben korak naprej s temi ustavnimi spremembami. Če
               se kdo tega spominja in stvari, ki so prej, se jaz spominjam tudi prejšnjih mandatov
               kjer niti tega koraka ni bilo možno doseči pa so bili nasprotniki tega, da se ustava
               v tem delu spremeni, bom rekel čisto druge barve. Da vas ne bi vlekel nazaj, čeravno
               je za vse te pramene, bom rekel stališč mogoče najbolj pomembno to kar se je dogajalo
               takrat, ko se je ustava sprejemala. Takrat je bilo sprejeto določilo za katero se je
               kasneje izkazalo, da praktično ne omogoča izgradnje teh širših lokalnih skupnosti od
               spodaj navzgor kot je bila ideja takratnih tvorcev ustave. Mi smo z velikim veseljem
               pristali na to, da se to spremeni čeravno je prejšnja opozicija se zmeraj držala, bom
               rekel tiste stare rešitve za katero se je trdilo da je Bučarjeva ampak je bilo zraven
               še veliko drugih ljudi in je onemogočala ustanovitev te druge ravni.</p>
               <p>Ampak kot si lahko v tem mandatu pripenja medalje zato, da se je odprla ustavna pot
               je potrebno vedeti da je za to glasovalo več kot šestdeset ljudi in od tam naprej se
               mi zdi da je bila storjena napaka da se je žal podcenjevalo razlike, ki pa so med
               vsemi temi kajti pokrajine so si in si verejtno tudi bodo ljudje predstavljali zelo
               različno. O tem verjetno gospod Žagar ve veliko, da ne bom rekel največ, da ne bo kdo
               drug potem tukaj užaljen. In tukaj je, bom rekel napaka Vlade in koalicije, da ni
               potrpežljivo iskala teh rešitev in za LDS lahko rečem, da si to... Nisem sodeloval v
               tistih začetnih stvareh, ko se je pripravljala sprememba ustave ampak ko so začeli
               prihajati zakoni pa smo bili dovolj sistematični da smo rekli, da dokler ne bomo
               imeli pred seboj paketa vseh zakonov nočemo sodelovati pri sprejemanju teh stvari.</p>
               <p>Seveda, ker nismo bili v partnerstvu in ker je na videz zgledalo, da je šestdeset
               glasov zagotovljenih nas tudi dejansko niste potrebovali. Takšen je bil vtis, lahko
               da se motim ampak dejansko so šli zakoni naprej, ne da bi jih vse videli. Kasneje
               seveda, ko so ljudje videli da pravzaprav z vsakim zakonom prihajajo rešitve s katerimi se je težko strinjati in
               nazadnje s tem številom pokrajin, so se pomisleki, da ni možno tega kot je prej rekel
               kolega Vili Trofenik prinašati tako po delih v torbi izkazali za tisto točko kjer se
               je potem zgodil črni petek. Črni petek se ni zgodil zaradi tega, ker bi si kdo
               premislil ampak zaradi tega, ker se je pokazala cela slika te zakonodaje in ni bilo
               več možno iti naprej. Tudi je irelevantno, da je bil skoraj v tistem času predlagan
               referendum pa ni bil sprejet, zdaj pa je spet relevanten. Tisto kar se je danes
               potrebno vprašati je kakšna bo usoda tega referenduma. Jaz mislim, da bo usoda tega
               referenduma slabša kot je bila usoda referenduma, ki je ljudi popeljal na volišča, da
               so se odločili o tem nedeljskem delu. Vi veste, da je ta referendum bil in vi veste,
               da je nedeljskega dela danes več kot ga je bilo takrat ko je bil referendum razpisan
               in ste, bom rekel čisto mirni čeravno je bil to velik uspeh, bom rekel
               predlagateljev. In seveda ni nobene zaveze v formalnem smislu več, da bi vas mi
               terjali in vi tudi veste, da vas ne bomo pretirano terjali v to, ker smo vedeli, da
               je nedeljsko delo pravzaprav zelo težko izločiti iz tega sodobnega načina poslovanja
               in življenja.</p>
               <p>Zakaj mislim, da bo usoda tega referenduma še slabša? Zato, ker je popolnoma...
               Mogoče bo še bolj banalna kot je bila usoda Zakona o Triglavskem narodnem parku in
               vseh teh stvari. In tu je zdaj vprašanje smisla tega početja. Mi pripravljamo veliko
               nekih odločitev, imeli bomo veliko nekih podatkov ampak ti podatki ne samo da bodo v
               nekem smislu nezavezujoči, bodo neuporabni. Zakaj bodo neuporabni? Zato, ker zakon ne
               bo sprejet, v naslednjem mandatu se bo pa začel nov zakon. To so stvari, ki jih je
               potrebno ljudem povedati in če
               bi bil referendum smiseln bi bil smiseln v vprašanjih o katerih bi se lahko
               dogovorili, da so relevantna ni zavezujoča. Ob tem se pa v bistvu odkar je ideja za
               referendum spet nihče noče pogovarjati.</p>
               <p>Oprostite, jaz sem bil nekaj časa bom zdaj po tem pa spet ampak to je zdaj to. Če mi
               hočemo v bistvu državni zbor zavezati k temu, da nekaj sprejmemo morajo biti
               vprašanja zastavljena tako da so potem rešitve obvezujoče za tiste, ki jih
               zastavljajo. Tako kot je zdaj to speljano, verjemite zakona ne bo mogoče sprejeti.
               ...<stage>/nerazumljivo./</stage>... to kar je bilo tukaj stokrat rečeno, poceni volilna kampanja
               kjer bi se dokazovalo kdo je za večji in kdo za manjši razvoj Slovenije češ da
               razdelitev Slovenije pomeni avtomatično boljši razvoj ampak kljub temu kar govori
               kolega Pukšič, da so občine prinesle takšen blazen razcvet so se razlike povečale. Ne
               glede na to, da se je Slovenija atomizirala v občinah to nič ne govorim zdaj proti
               tem občinam, da ne bi kdo na tej točki z menoj polemiziral ampak zagotovo to ni
               doprineslo k zmanjševanju razlik med regijami. Razlike so se povečale.</p>
               <p>Zato je tudi ta, bom rekel predstava, ki nastavlja štirinajst regij, za katere se
               ve, da so po svojem potencialu, če gre verjeti tudi ljudem na katere se sklicujejo v
               ministrstvu, da je ta potencial premajhen za to, da bi regije lahko dajale neke
               pričakovane učnike. Da jih je več od tistih, ki bi jih bilo lahko največ, da so
               manjše regije od tistih ki bi bile lahko najmanjše če govorimo o povprečju in to je
               problem v kateremu se ne strinjamo. In ideja tega, da šest, osem, trinajst je, da mi,
               ne vem spustimo tudi to idejo s trinajst s katero se jaz seveda osebno absolutno ne
               strinjam, da ne bo kakšnih nesporazumov. In če bi odprli razpravo o šestih, osmih in
               trinajstih potem, če naprej napovemo zgodbo kako bi tekmovali bi jaz tekmoval za
               šest, Vlada verjetno za štirinajst. Ampak to bi bil nek  rezon, če bi pa zdaj prišli z vsemi temi, jaz po
               pravici povedano mene ne zanima nekomu v Kamniku razlagati ali je bolje, da je
               vključen tako ali drugače ali da se imenuje tako ali drugače. In ne vem, mi lahko
               pripeljemo do tega referenduma ampak, če ne bo skupne zaveze, da se to naredi bo
               usoda takšna kot sem rekel minister; za potrebe volilne kampanje boste porabili tiste
               milijone evrov, tam bomo hodili okrog s tistimi listki kdo je za kaj bil in kdo je
               bil proti. Mi bomo prišli z listki kdo je bil proti tem pokrajinam že leta 1990 pa
               potem 1992 pa 1996, drugi bodo prišli za naprej in to je, bom rekel res ena
               veselica.</p>
               <p>Ampak, zdaj če iščete pot na referendum potem morate dobiti preko celega parlamenta.
               Datum ni za to, da bi vam nagajali, premaknjen za en teden ampak zato, da bi potem v
               nekem drugem vprašanju vas prepričali da dajmo to še kot drugo referendumsko
               vprašanje. To sploh ne bi smelo biti sporno, če bi šlo res za to. Zakaj bi bil en
               teden tako sporen? Tega jaz ne morem razumeti po štirih letih in po vseh letih prej
               ampak ne. Ker veste da tako nesramni pa mi nismo oziroma vemo mi, da vi ste pa tako
               nesramni da nam pa ne boste pustili naslednji teden oziroma v petek referendumskega
               vprašanja. To je razprava o datumu, dajmo se usesti pa se zmeniti o tem; 29 dva pa
               takšna vprašanja, ki bodo peljala do rešitve. Če je ta volja je smisel drugače pa vam
               povem, to preprečevanje nedeljskega dela to je bila še majhna farsa proti temu kar
               sledi z vsemi temi dopolnili. Seveda pa, če bi se znali kaj več zmeniti bi bilo pa
               bolje, če bi imeli zakon pa bi šli na potrditveni referendum, potem pa ne bi bilo
               šale. Ampak to delo bi bilo malo bolj mučno in marsikdo, ki je veliko govoril bi bilo
               bolje, če pri takšnih usklajevanjih imel besedo ker drugače ne bi prišli do konca.
               Zato se dajmo zmeniti ali je možno da se pogovarjam o tistemu datumu, da sploh vemo
               če nas resno jemljete, če nas ne jemljete resno potem vedite, da bomo naredili vse,
               da to ne bo sprejeto. In vi to veste vnaprej in vsem bomo povedali vnaprej, to ne bo
               nobena prevara.</p>
            </sp>
            <sp xml:id="SDT4-OZLSIRR-Nujna-019-2008-05-22.sp85">

               <speaker>PREDSEDNIK FRANC JAZBEC:</speaker>

               <p>Hvala lepa. Vsi ki ste želeli ste dobili besedo.  Vprašujem, če še želi kdo? V kolikor ne, zaključujem
               razpravo in prehajamo na odločanje o amandmaju k predlogu odloka za razpis
               posvetovalnega referenduma, ki so ga vložile tri poslanske skupine, s prvopodpisanim
               gospodom Potrčem, Jožefom Školčem in Matejem Lahovnikom. Amandma se nanaša na prvi
               sklop odloka in na drugi sklop odloka. V primeru, da je ta amandma sprejet so vsi
               ostali amandmaji brezpredmetni. Dajem na glasovanje. Obrazložitev glasu, gospod
               Barovič.</p>
            </sp>
            <sp xml:id="SDT4-OZLSIRR-Nujna-019-2008-05-22.sp86">

               <speaker>BOGDAN BAROVIČ:</speaker>

               <p>Hvala lepa. Bom podprl ta odlok. Obrazlagan podporo z besedami, ki smo jih ravnokar
               slišali. V prvem delu je razumen datum, ki daje marsikatero razumno možnost, zato ga
               podpiram. V tem času bi mogoče lahko našli skupno rešitev. Hvala.</p>
            </sp>
            <sp xml:id="SDT4-OZLSIRR-Nujna-019-2008-05-22.sp87">

               <speaker>PREDSEDNIK FRANC JAZBEC:</speaker>

               <p>Hvala lepa. Dajem na glasovanje predlog odloka.</p>
               <p>Sprašujem kdo podpira predlagani odlok. Amandma, pardon, se opravičujem. Predlagani
               amandma? <stage>(7 članov.)</stage> Kdo mu nasprotuje? <stage>(8 članov.)</stage></p>
               <p>Ugotavljam, da amandma ni sprejet.</p>
               <p>Prehajamo na razpravo o dveh amandmajih k prvemu sklopu odloka, to je amandmaju treh
               poslanskih skupin prvopodpisanega gospoda Potrča, Jožefa Školča, Mateja Lahovnika, ki
               je bil vložen 19. 5. in datum iz 22. spreminja na 29. To je tisti del o čemer je bilo
               največ razprave v bistvu pri prvem amandmaju. In pa amandma, ki ste ga nocoj dobili
               na klop in so ga zato, da bi ga povzel, odbor predlaga, da se številka iz 22 spremeni
               na 23. To se pravi začetek opravil iz 22. na 23. maj. Kdo želi besedo? Gospod Barovič
               izvolite.</p>
            </sp>
            <sp xml:id="SDT4-OZLSIRR-Nujna-019-2008-05-22.sp88">

               <speaker>BOGDAN BAROVIČ:</speaker>

               <p>Jaz ne bom razpravljal. Rad bi pa odgovor predlagatelja tega drugega amandmaja. Zakaj
               sprememba datuma iz 22. na 23.? In drugo vprašanje. Ali to pomeni, kolikor imam v
               glavi, nimam koledarja s seboj, da naj bi bil referendum na ponedeljek? Hvala.</p>
            </sp>
            <sp xml:id="SDT4-OZLSIRR-Nujna-019-2008-05-22.sp89">

               <speaker>PREDSEDNIK FRANC JAZBEC:</speaker>

               <p>Hvala lepa. Želite predlagatelji? Glede na to ... Roki začnejo teči oziroma mora
               biti vsaj 30 dni od dneva in glede na to, da ima maj 31 dni, je 23. 30 dni pred
               glasovanjem. 23. je danes. 
               Ne 22. Referendum bo 22. junija in to je ...<stage>/Oglašanje iz klopi./</stage>... Roki začnejo
               teči. Izvolite gospod Petek.</p>
            </sp>
            <sp xml:id="SDT4-OZLSIRR-Nujna-019-2008-05-22.sp90">

               <speaker>MILAN PETEK:</speaker>

               <p>Če predlagatelj noče povedati, ker pač trdi, da je vse jasno, bom jaz skušal
               razložiti tisto kar je morda nekomu jasno pa nekateri ne razumejo. Dejstvo je, da
               spreminjajo datum zaradi tega, ker če ta datum ne bi spremenili, bi morali v odloku
               napisati, da se odlok objavi isti dan, kot se ga sprejme v Uradnem listu. Ker bi pa
               to bilo res presedan, ki ga ne vem kdaj kdo je doživel v parlamentarni zgodovini, so
               se odločili, da torej predlagajo spremembo datuma začetka volilnih opravil na 23. Kar
               pomeni, da v odloku še vedno ostane, odlok začne veljati en dan po sprejetju v
               Državnem zboru. Zgolj samo in to je razlog, da se ta datum spreminja, kar je seveda
               puhlo, neprimerno in značilno za to koalicijo.</p>
            </sp>
            <sp xml:id="SDT4-OZLSIRR-Nujna-019-2008-05-22.sp91">

               <speaker>PREDSEDNIK FRANC JAZBEC:</speaker>

               <p>Ekspertno dejanje, da veste kaj so predlagatelji mislili. Jaz mislim, da vam ni dal
               tega pooblastila nihče, da razpravljate v tem smislu. Želi kdo besedo? Zaključujem
               razpravo in prehajamo ... Zaključena razprava. Poglejte, zdaj vleči ... Razpravljal
               ste pa o datumu 22. in 29. čisto zadnji razpravljavec v prejšnjem in ste razpravljal
               večinsko samo o datumu 29. in tu je bila zdaj pri tem amandmaju, pri teh dveh
               amandmajih v prvem razdelku razprava zaključena in prihajamo na odločanje. Najprej o
               amandmaju, ki je bolj oddaljen. Tisti, ki prestavlja datum iz 22. na 29. Če bi bil ta
               sprejet, je drugi amandma potem brezpredmeten. Glasujemo.</p>
               <p>Kdo podpira predlagani amandma? <stage>(7 članov.)</stage> Mu kdo nasprotuje? <stage>(8 članov.)</stage></p>
               <p>Ugotavljam, da amandma ni sprejet.  Smo v fazi glasovanja. Tako ko bo opravljeno glasovanje še o
               naslednjem amandmaju. ...<stage>/Oglašanje iz klopi./</stage>... Izvolite, proceduralni predlog.
           </p>
            </sp>
            <sp xml:id="SDT4-OZLSIRR-Nujna-019-2008-05-22.sp92">

               <speaker>MILAN PETEK:</speaker>

               <p>Mi lahko pojasnite v čem je datum ali pa ta amandma o katerem smo prej glasovali
               bolj oddaljen od tega amandmaja o katerem zdaj glasujemo. Lahko najdete tehtno
               razlago za to, da ugotovimo v čem je bolj oddaljen.</p>
            </sp>
            <sp xml:id="SDT4-OZLSIRR-Nujna-019-2008-05-22.sp93">

               <speaker>PREDSEDNIK FRANC JAZBEC:</speaker>

               <p>Gospod Petek. Zdaj iščete, da ne rečem dlako v jajcu. Skupaj s strokovnimi službami
               smo ugotovili kateri amandma je bolj oddaljen in amandma, ki spreminja referendum iz
               22. junija na 29. junij je bolj oddaljen od drugega amandmaja, ki spreminja začetek
               postopka proceduralnih opravil iz 22. maja na 23. maj. Dajem ta amandma na
               glasovanje.</p>
               <p>Kdo ga podpira? <stage>(8 članov.)</stage> Kdo mu nasprotuje? <stage>(6 članov.)</stage></p>
               <p>Ugotavljam, da amandma ni sprejet. ...<stage>/Oglašanje iz klopi./</stage>... Ugotavljam, da je
               amandma sprejet.</p>
               <p>Izvolite gospod. Gospod Mikolič izvolite.</p>
            </sp>
            <sp xml:id="SDT4-OZLSIRR-Nujna-019-2008-05-22.sp94">

               <speaker>MARTIN MIKOLIČ:</speaker>

               <p>Proceduralni predlog. Vam najavljam v naprej, da Poslanska skupina Nove Slovenije
               naslednji amandma ne bo podprla.</p>
            </sp>
            <sp xml:id="SDT4-OZLSIRR-Nujna-019-2008-05-22.sp95">

               <speaker>PREDSEDNIK FRANC JAZBEC:</speaker>

               <p>Prihajamo na razpravo o amandmaju treh poslanskih skupin s prvopodpisanim Miranom
               Potrčem, Jožefom Školčem, dr. Matejem Lahovnikom, ki so ga vložili 24. 4 2008. Ali če
               rečemo tako, preamandmaju<stage>(?)</stage>, ki govori o šestih, osmih in trinajstih pokrajinah.
               Tudi o tem je bilo zelo veliko že v razpravi povedanega. Kdo želi besedo? Gospod
               Potrč izvolite.</p>
            </sp>
            <sp xml:id="SDT4-OZLSIRR-Nujna-019-2008-05-22.sp96">

               <speaker>MIRAN POTRČ:</speaker>

               <p>V svojem imenu umikam. Ostali kolegi bodo pa videli. Gre za isti amandma. Amandma je
               bil vlagan v času ko ste vi imeli trinajst, kot sem rekel, ste vložili štirinajst,
               smo vložili tudi mi štirinajst. Hvala.</p>
            </sp>
            <sp xml:id="SDT4-OZLSIRR-Nujna-019-2008-05-22.sp97">

               <speaker>PREDSEDNIK FRANC JAZBEC:</speaker>

               <p>Želi še kdo razpravljati? Gospod Školč izvolite.  JOŽEF ŠKOLČ: Jaz ne bom tega umaknil in vam privoščim
               ta užitek, da nasprotujete vsakemu pametnemu predlogu, ki bi lahko pripeljal do tega,
               da bi prišli bližje tej skupni volji za pokrajine. Mislim, da bi bilo slabo, če bi
               vas oropal za to kar najraje počnete. Da zavračate predloge opozicije, ne glede na
               to, da sicer poslušamo, da je bilo vsaj na tem področju storjeno vse in trikrat več
               od vsega zato, da bi dosegli nek sporazum. To nam bo kasneje služilo za to, da bomo
               lahko rekli, da od desetih stvari, ki smo jih predlagali, ste jih dvanajst zavrnili.
           </p>
            </sp>
            <sp xml:id="SDT4-OZLSIRR-Nujna-019-2008-05-22.sp98">

               <speaker>PREDSEDNIK FRANC JAZBEC:</speaker>

               <p>Hvala lepa. Zaključujem razpravo in prehajamo na odločanje. Gospa Zalokar želite
               besedo? Prehajamo na odločanje.</p>
               <p>Kdo podpira predlagani amandma? ...<stage>/Oglašanje iz klopi./</stage>... Poglejte, smo pri
               amandmaju treh poslanskih skupin s prvopodpisanim gospodom Potrčem, on sicer umika iz
               svoje strani, vendar sta še dva druga podpisnika, gospod Školč tega ne umika, gospoda
               Lahovnika ni v dvorani, da bi lahko umaknil. Gre za amandma, ki govori o šestih,
               osmih in trinajstih pokrajinah.</p>
               <p>Kdo predlagani amandma podpira? <stage>(4 člani.)</stage> Kdo mu nasprotuje? <stage>(8 članov.)</stage></p>
               <p>Ugotavljam, da amandma ni sprejet.</p>
               <p>Prehajamo na razpravo o amandmaju poslancev Jožeta Tanka in Jakoba Presečnika.
               Proceduralni predlog ima gospod Mikolič.</p>
            </sp>
            <sp xml:id="SDT4-OZLSIRR-Nujna-019-2008-05-22.sp99">

               <speaker>MARTIN MIKOLIČ:</speaker>

               <p>Hvala za besedo. Ker sem dal prej možnost gospodu Potrču, da je umaknil amandma,
               tudi zdaj moram jasno povedati, da v Poslanski skupini Nove Slovenije predloga za
               amandma, ki sta ga predlagala gospod Jože Tanko in kolega Jakob Presečnik v Poslanski
               skupini Nove Slovenije ne bomo podprli.  proceduralni predlog ima gospod Mikolič.</p>
            </sp>
            <sp xml:id="SDT4-OZLSIRR-Nujna-019-2008-05-22.sp100">

               <speaker>MARTIN MIKOLIČ:</speaker>

               <p>Hvala za besedo. Ker sem dal prej možnost gospodu Potrču, da je umaknil amandma tudi
               zdaj moram jasno povedati, da v Poslanski skupini Nove Slovenije predlog amandmaja,
               ki sta ga predlagala gospod Jože tanko in kolega Jakob Presečnik v Poslanski skupini
               Nova Slovenija ne bomo podprli.</p>
            </sp>
            <sp xml:id="SDT4-OZLSIRR-Nujna-019-2008-05-22.sp101">

               <speaker>PREDSEDNIK FRANC JAZBEC:</speaker>

               <p>Hvala lepa. Odpiram razpravo o predlaganem amandmaju. Gospod Barovič.</p>
            </sp>
            <sp xml:id="SDT4-OZLSIRR-Nujna-019-2008-05-22.sp102">

               <speaker>BOGDAN BAROVIČ:</speaker>

               <p>Hvala. Zelo me zanima zakaj je ta amandma prišel vzporedno s sklicem te seje včeraj
               in vzporedno, ko smo imeli en odlok in je prišel ta amandma.</p>
               <p>Drugič. Zakaj ta amandma osrednjo slovensko regijo nenadoma razbija na dve. Prej je
               bila določena ena osrednja slovenska ta amandma predlaga, da se znotraj te razvijeta
               dve.</p>
               <p>In drugo me zanima zakaj ta amandma dve ločeni v osnovi odloka združuje v eno
               primorsko. Tukaj jaz izgubim vso logiko namreč to vprašanje je zelo pomembno zaradi
               tega, ker se ta logika nadaljuje pri vprašanjih oblikovanja pokrajinskega sveta ali
               pa če želite, jaz temu rečem kar parlamentov. Kaj se zgodi, če v osrednji slovenski
               regiji ljudje hočejo biti eni v osrednje slovenski drugi v kamniško-zasavski, vse
               skupaj je osrednje slovenski ali to pomeni, da dobi recimo kamniško-zastavska svoj
               parlament oziroma kaj s tem dobi? Čisto enostavno vprašanje. Zakaj, ali imam osrednjo
               slovensko ki ima tisti svoj parlament kjer se združujejo svetniki ali kakor koli se
               bodo že imenovali kaj ima potem ena regija zasavska in druga osrednje slovenska pod
               okriljem cele osrednje slovenske.</p>
               <p>Mislim, čisto osnovno vprašanje ali je to samo zlaganje kock malo drugače ali tukaj
               pride do treh parlamentov. Jaz ne vem ali da pride najprej znotraj nek dogovor med
               osrednjo slovensko in zasavsko-kamniško, ki sta obe znotraj osrednje slovenske. Mene
               bodo ljudje vprašali, kaj zdaj to pomeni in jaz bi rad ljudem odgovoril, jaz osebno
               pa zdaj javno priznam, da pojma nimam kaj to pomeni. Zakaj se ena osrednje slovenska,
               ki je bila zmetana zdaj iz sedeminosemdesetih občin, na pamet sem rekel, nenadoma se
               deli znotraj na dve manjši, ki razbija te občine. Kakšen je cilj in namen in
               posledice te delitve. In obratno, kakšen je cilj, namen in posledica združitve dveh v
               osnovnem odloku ločenih goriške pokrajine in južno primorske. Hvala lepa za odgovore
               že vnaprej. Priznam pa da ne vem, da mi ne bo rekel kdo da je to popolnoma jasno.</p>
            </sp>
            <sp xml:id="SDT4-OZLSIRR-Nujna-019-2008-05-22.sp103">

               <speaker>PREDSEDNIK FRANC JAZBEC:</speaker>

               <p>Hvala lepa. K besedi je prijavljen gospod Presečnik.
               </p>
            </sp>
            <sp xml:id="SDT4-OZLSIRR-Nujna-019-2008-05-22.sp104">

               <speaker>JAKOB PRESEČNIK:</speaker>

               <p>Hvala lepa. Imam predlog, da umikam ta amandma v primeru da se kolega Tanko tudi
               strinja, jaz svoj del umikam.</p>
               <p>Torej zakaj je nastal še kot pojasnilo kolegu Baroviču, zakaj je nastal ta amandma
               predvsem zaradi te osrednje slovenske regije zaradi pobud predvsem predstavnikom
               občin v Primorskem delu pa tudi zaradi pisnih pobud v raznih civilnih iniciativ in
               tako dalje.</p>
               <p>Tako da to je bil razlog za poskus, da se povpraša na Primorskem ljudi tudi ali si
               mogoče želijo enotno primorsko regijo ali želijov severno primorski oziroma goriški
               ali južno primorski oziroma obalno-kraški. To je en razlog zakaj je amandma nastal.
               Torej, ko pa prebiramo seveda tudi mnenja Zakonodajno-pravne službe, ki govori tudi o
               tem da bo tolmačenje rezultatov težko pri štirih vprašanjih, pri tako različnih
               vprašanjih, podobno kot seveda mislim tudi za prejšnji predlog šest, osem, štirinajst
               ali pa šest, osem, trinajst in pa tudi zaradi tega ker kolegi iz Nove Slovenije ne
               podpirajo takšnega predloga, menim, da je zaradi večje in korektnejše možnosti
               sprejema odloka torej sam umikam ta predlog amandmaja.</p>
            </sp>
            <sp xml:id="SDT4-OZLSIRR-Nujna-019-2008-05-22.sp105">

               <speaker>PREDSEDNIK FRANC JAZBEC:</speaker>

               <p>Hvala lepa. K razpravi je prijavljen gospod Trofenik. Proceduralni predlog ima gospod
               Tanko, izvolite.</p>
            </sp>
            <sp xml:id="SDT4-OZLSIRR-Nujna-019-2008-05-22.sp106">

               <speaker>JOŽE TANKO:</speaker>

               <p>Hvala lepa.</p>
               <p>Zdaj, glede na to, da je kolega Presečnik umaknil podporo tudi sam umikam podporo
               temu predlogu in dodatnih pojasnil glede na obrazložitev, ki jo je kolega Presečnik
               dal mislim, da ni potrebnih, je v celoti zajel tudi poanto zakaj je bila ta zadeva
               vložena. Samo ker podpore očitno ni se tudi sam pridružujem umiku. Hvala.</p>
            </sp>
            <sp xml:id="SDT4-OZLSIRR-Nujna-019-2008-05-22.sp107">

               <speaker>PREDSEDNIK FRANC JAZBEC:</speaker>

               <p>Hvala lepa. Glede na to, da je umaknjen amandma prehajamo na obravnavo naslednjega
               amandmaja, ki ste ga danes prejeli na klop, predlagatelja gospoda Milana Petka in
               Vilija Trofenika. V primeru sprejema tega amandmaja bo to amandma odbora. Odpiram
               razpravo o predlaganem amandmaju. Kdo želi besedo? Gospod Trofenik, izvolite.</p>
            </sp>
            <sp xml:id="SDT4-OZLSIRR-Nujna-019-2008-05-22.sp108">

               <speaker>VILI TROFENIK:</speaker>

               <p>Hvala za besedo.</p>
               <p>Da vas zopet po nepotrebnem ali pa da me ne boste čitali slabega namena vas moram
               opozoriti, da se zlorabili Poslovnik. Kolega ni nič proceduralnega povedal, on je
               zagrozil, da ne bo glasoval ali podpiral potem so pa prišle proceduralne zadeve.
               Mislim da je to takšna igra, celo dvakrat se je zmotil ampak to imate očitno
               naštudirano in kaže samo kako spreminjate svoja stališča, bolj kot aprilsko vreme in
               da imate vsake pol ure drugo število regij...</p>
            </sp>
            <sp xml:id="SDT4-OZLSIRR-Nujna-019-2008-05-22.sp109">

               <speaker>PREDSEDNIK FRANC JAZBEC:</speaker>

               <p>Gospod Trofenik, poglejte tudi to ni razprava, tudi to je kritika in jaz ne morem vedeti kaj bo v
               proceduralnem povedal gospod Mikolič, ki se je dvakrat prijavil pa potem ni imel
               proceduralnega predloga. Tudi vas sem razumel, da želite razpravljati ne pa
               polemizirati.</p>
            </sp>
            <sp xml:id="SDT4-OZLSIRR-Nujna-019-2008-05-22.sp110">

               <speaker>VILI TROFENIK:</speaker>

               <p>Lepo da ste to ugotovili, priznali, tako kot sta tudi predlagatelja, ko sta umaknila
               priznala na začetku seje pa tega nista doumela, da ni možno ugotoviti korektne
               rezultata. Velik napredek! Rabite nekaj nočnih ur, da to spoznate in to ravno kaže
               neresnost predlogu vseh in kaže na vašo neresnost da ne želite regionalizacije, da se
               igrate s tem kot nekdo z neko vrečo.</p>
               <p>Zdaj pa grem k amandmaju. Ta najin amandma seveda je najmanj kar izhaja iz
               zgodovinske realnosti, ker če so kakšne izkušnje na področju regionalizma v zadnjih
               desetletjih dela, ker nimamo nobenih izkušenj je v nekaterih statističnih ali drugih
               regijah, ki so se na nekaterih segmentih v preteklosti preizkusile. In to v vsakem
               primeru je Štajerska, je ne morete negirati in ne morete negirati stališč nekaterih
               občinskih svetov. Naj povem, stališče občinskega sveta, ki ste ga dobili in ki ga
               ignorirate, občine v kateri živim pa nisem niti več župan pa nisem niti več član
               občinskega sveta pa ima vaša koalicija večino in vam je jasno in glasno sporočil z
               sedemnajstimi glasovi od dvajsetih čeprav imate enajst glasov od dvajsetih, da ne
               želi biti v regiji, ki jo vi predlagate. To je vaša dvoličnost. Na drugi strani pa
               sprašujete eno občine na sredi neke regije kaj misli, da je tisto brez veze,
               norčevanje iz volivcev in volivk. Zakaj seveda, ker Štajerska je pojem, geografski,
               zgodovinski, če hočete tudi delno politični. In vi želite nas, ki smo tam ob hrvaški
               meji, ravno toliko da ne bom rekel, da smo vojna krajina, na silo ločiti od Maribora,
               ki je naravno gravitacijsko središče z univerzo, če hočete s sedežem nadškofije, z
               vsemi drugimi povezavami, logičnimi, na silo nas hočete prodati ceneno zaradi nekih
               političnih lokalnih interesov nekih veljakov, ne glede kašne bodo posledice in ne
               glede zlasti na razvoju o katerem govorite.</p>
               <p>In če boste kje padli boste tam sigurno padli, ker boste dosegli, če bi se to, upam
               da se ne bi zgodilo, mislim da takšne neumne regije ne bo. Včasih ste nas posameznike
               krivili, da vplivamo ali da potenciramo odklonilno mnenje. Ne, brez nas so vaši
               politični kolegi in somišljeniki prišli do istega zaključka, odgovorno, vendar
               nekateri kupčkate in dajete možnosti in govorite koliko ste vprašali župane in koliko
               ste vprašali občinske svete 
               ampak to je samo za izvoljene in takrat, ko so ti izvoljeni so v kontekstu nekih
               drugih vaših ciljev, ki pa niso iskrena regionalizacije, ne kvalitetna
               regionalizacija, ne decentralizacija in ne zagotavlja pogoje za razvoj ampak navadno
               politikantstvo. In zato seveda iz osebnih izkušenj, veste, če so na regionalizmu v
               zadnjih deset letih kakšne izkušnje, tisti ki smo morali to skozi dati so recimo na
               področju zdravstva, ker so tu neforimrane medobčinske zdravstvene skupnosti, te so
               financirale bolnišnico, zdravljenje in vse skupaj in veste tisti ki smo podoživeli
               posledico, ki se bo ponovila, zapiranja da vas opozarjam samo na segmentu zdravstva,
               ki ga total ignorirate, ta eminentni strokovnjak govori, da Slovenija rabimo okrog
               sedem regionalnih splošnih bolnišnic, da ne govorim o klinikah, ki so še za vzporedno
               ali pa dodatno temo. Pa samo povejte vašo projekcijo pokrajin in odvečnih bolnišnic
               in kateri bodo imeli dostope na prvem koraku do klinike, drugi pa oprostite izrazu,
               brez da katero imenujem, ...<stage>/Nerazumljivo./</stage>... To je meni čisto vseeno. In me ne
               čudi, ob vsej hvali te vaše zakonodaje, te projekcije ne znate povedati, saj že bolj
               elementarne ne znate povedati...</p>
            </sp>
            <sp xml:id="SDT4-OZLSIRR-Nujna-019-2008-05-22.sp111">

               <speaker>PREDSEDNIK FRANC JAZBEC:</speaker>

               <p>Poglejte gospod Trofenik lepo prosim o amandmaju...</p>
            </sp>
            <sp xml:id="SDT4-OZLSIRR-Nujna-019-2008-05-22.sp112">

               <speaker>VILI TROFENIK:</speaker>

               <p>Govorimo o amandmaju in o argumentih...</p>
            </sp>
            <sp xml:id="SDT4-OZLSIRR-Nujna-019-2008-05-22.sp113">

               <speaker>PREDSEDNIK FRANC JAZBEC:</speaker>

               <p>Ne, govorite o vsem drugem samo o amandmaju ne!</p>
            </sp>
            <sp xml:id="SDT4-OZLSIRR-Nujna-019-2008-05-22.sp114">

               <speaker>VILI TROFENIK:</speaker>

               <p>Gospod predsednik, če toliko ne poznate problematike regionalizma, da je pomemben
               segment bolnišnično zdravljenje, ki je s predvidenem zakonom pristojnosti...</p>
            </sp>
            <sp xml:id="SDT4-OZLSIRR-Nujna-019-2008-05-22.sp115">

               <speaker>PREDSEDNIK FRANC JAZBEC:</speaker>

               <p>Ampak v našem amandmaju ni bolnišničnega zdravljenja...</p>
            
            </sp>
            <sp xml:id="SDT4-OZLSIRR-Nujna-019-2008-05-22.sp116">

               <speaker>VILI TROFENIK:</speaker>

               <p>Ne, je pa regija z sedežem v Mariboru, ki ima kliniko in je moje zdravstveno varstvo
               prekleto odvisno pa od mojih najbližjih ali bom lahko šel v bolnišnico, ki ima tri
               oddelke pa pol ali pa na kliniko in če o tem nič ne veste jaz nisem kriv. Jaz pa imam
               izkušnje veste.</p>
            </sp>
            <sp xml:id="SDT4-OZLSIRR-Nujna-019-2008-05-22.sp117">

               <speaker>PREDSEDNIK FRANC JAZBEC:</speaker>

               <p>Gospod Trofenik brez žalitev.</p>
            </sp>
            <sp xml:id="SDT4-OZLSIRR-Nujna-019-2008-05-22.sp118">

               <speaker>VILI TROFENIK:</speaker>

               <p>Nisem nikogar žalil...</p>
            </sp>
            <sp xml:id="SDT4-OZLSIRR-Nujna-019-2008-05-22.sp119">

               <speaker>PREDSEDNIK FRANC JAZBEC:</speaker>

               <p>...Žalitve na tem odboru in vam to pot ne dovoljujem žalitev. O amandmaju imate
               besedo ne pa o žalitvah pa o bolnicah.</p>
            </sp>
            <sp xml:id="SDT4-OZLSIRR-Nujna-019-2008-05-22.sp120">

               <speaker>VILI TROFENIK:</speaker>

               <p>Kakšnih žalitvah? Zakaj ste nervozni in takoj vpadate, če stvari ne poznate. Jaz
               govorim o amandmaju za Štajersko regijo z sedežem v Mariboru, ki združuje umetno
               tvorbo spodnjo Podravje, ki ste jo preoblikovali, ne vem v neko sodno Štajersko, ki
               ji geografsko pojem sploh ne ustreza in drugo. In eden pomemben argument o katerem
               sploh ne govorite, s katerim hočem povedati, da je pomembno, da smo skupaj v
               Štajerski regiji, ker tako čutimo, je tako zgodovinsko povezano, gospodarsko
               povezano... Če hočete ne vem koliko argumentov lahko dva dni govorimo o tem in to vi
               ne morete negirati pa reči da to ni pomembno. Ker ne želim, da bodo doživljali to kar
               so že v preteklosti doživljal, ko se bodo regionalne inštitucije zapirale, ker bo
               ogrožen njihov obstoj iz takšnega ali drugega razloga, se bo ponovila zaprtost, ko se
               bo reklo tako, dragi prebivalci regije, v svojo bolnišnico najprej. Drugič. V tej strašni decentralizaciji, ste
               decentralizirali, želite decentralizirati gimnazije, ja, pa srednje šole. In to nam
               bodo ukinjali regionalni centri tisto, kar smo si izborili. Ker otrok ni. Saj če bi
               želeli resno decentralizacijo, bi decentralizirali osnovne šole. Ne, osnovne šole
               boste pa <q>"komandirali"</q> iz Ljubljane. Financiral in <q>"komandiral"</q>. Pa mi odgovorite kje
               je tu logika. In normalno, če je regijsko središče daleč od nekega subregionalnega
               središča, ki je v Bistrici, Lenartu, Rušam, Ormožu. Ne morete ga odreči, potem je
               velika verjetnost, da bo dostopnost treba ohraniti do storitev javnega značaja in vsi
               tisti, subregionalna središča, ki so blizu bodočim regionalnim središčem so najbolj
               ogrožena, ker bodo izgubila geodetske uprave, inšpekcijske službe, da ne štejem celo
               sodišča bodo ogrožena. Boste videli kaj se bo zgodilo. To pomeni manjšo kvaliteto
               uslug, manjšo dostopnost za občane in državljane. Za to gre. O tem vi sploh ne
               razmišljate.</p>
               <p>Zato seveda še en dodatni argument iz našega ormoškega vidika, da je sedež regije v
               Mariboru in da je to velika regija, ki se tudi lahko normalno sama financira. Ker v
               normalnem iskrenem regionalizmu seveda se dobiček iz ...<stage>/Nerazumljivo./</stage>... ne bo
               prelilo v investicije javnega značaja v spodnjem Posavju. To se zdaj dela ja. Samo,
               če bi bila tako velika regija se, dr. Žagar, nič to ne bi delalo in nič niste
               naredili, da to ne bi se delalo več kot član Vlade nič. Čisti profit in dobiček od
               najbolj devastiranega prostora na račun elektrarn v Sloveniji dobiva nek drugi
               prostor, mimogrede in to dobro veste, ker ste s tem živeli, s tem ste delali pa niste
               nič napravili v štirih letih kot član Vlade, da se to ne bi več dogajalo. Če že
               hočete z medklici. Jaz vam nisem tega delal. Nisem bil vajen v tem.</p>
               <p>Zato seveda bom podprl amandma, ki sva ga s kolegom Petkom vam vložila in
               predlagala, da ga sprejmete do odgovornosti do Štajercev. Da jim dejansko omogočite,
               da bodo imeli kritično maso za lastno skrb in za lasten razvoj v eni normalni regiji,
               ki se ji bo rekla tako ali drugače Štajerska in s sedežem v Mariboru, ki je logičen.
           </p>
            </sp>
            <sp xml:id="SDT4-OZLSIRR-Nujna-019-2008-05-22.sp121">

               <speaker>PREDSEDNIK FRANC JAZBEC:</speaker>

               <p>Hvala lepa. Želi še kdo besedo? Gospod Petek.</p>
            </sp>
            <sp xml:id="SDT4-OZLSIRR-Nujna-019-2008-05-22.sp122">

               <speaker>MILAN PETEK:</speaker>

               <p>Jaz mislim, da je gospod Trofenik zelo nazorno pojasnil nekaterim, ki celo živite v
               tem okolju kakšne so lahko posledice neodgovorne odločitve o delitvi nekega enotnega
               prostora, ki ima mnogo več argumentov zato, da ostane ali pa da je enoten, kot pa da
               je tako razdrobljen. Jaz ne bom z dodatnimi argumenti še utemeljeval. Nekaj od tega
               sem v začetku povedal.</p>
               <p>Rad bi pa bolj enostavno ponazoril kaj to pomeni, če tisti, ki tu sedite še vedno
               tega ne razumete. To pač pomeni, da  bo gospod Pukšič pa gospod Marinič pa še en mi je ušel, živel v
               pokrajini, imenuje se menda Ptujsko-Ormoška ali ne vem kakšen naziv bo imela. Drugi
               bomo pa živeli ... Pa Trofenik, pardon. Drugi bomo pa živeli gospod Hvauc pa gospod
               Pojbič pa moja malenkost. V drugi. Samo današnja razprava ali vam ne da misliti, da
               bi bilo pametno združiti te ljudi? Ali vam ne da misliti, da tako kot smo sedaj
               razpravljali <q>"šans"</q> ni, da preživijo te pokrajine tako razdrobljene in samo to je
               namen tega najinega amandmaja. Spoznati skozi to razpravo, da ste potrebni, da se
               priključite nekaterim nekam. Ker drugače te pokrajine in takšna pokrajina niti
               slučajno nima <q>"šans"</q> da bi iz nje kaj nastalo in tisti vrtički, taki mali, jaz
               seveda, Srečko, mislim, da se pridružijo z nami, ki sodimo v ono kategorijo.
               ...<stage>/Oglašanje iz klopi./</stage>... V redu. Saj tudi škode ne bo, če bo šel tja.</p>
               <p>To je dodatni argument za to, da navijam za to, da to pokrajino takšno, kot sva jo
               midva, o takih dveh pokrajinah povprašamo prebivalce, ki pa mislim, da imajo v tem
               primeru mnogo več razsodnosti, kot pa nekateri poslanci v tem Državnem zboru.</p>
            </sp>
            <sp xml:id="SDT4-OZLSIRR-Nujna-019-2008-05-22.sp123">

               <speaker>PREDSEDNIK FRANC JAZBEC:</speaker>

               <p>Hvala lepa. Besedo ima gospod Marinič.</p>
            </sp>
            <sp xml:id="SDT4-OZLSIRR-Nujna-019-2008-05-22.sp124">

               <speaker>BRANKO MARINIČ:</speaker>

               <p>Dobro jutro vsem skupaj. Tako nekako bi lahko začel tudi s predlogom tega amandmaja.
               Ko smo razpravljali in obravnavali zakonodajo o pokrajinah ste seveda spoštovana
               kolega raje napovedovala obstrukcije, kot da bi tvorno sodelovala in že takrat dala
               kakšen svoj pomemben prispevek.</p>
               <p>Danes so nekatere stvari bistveno predaleč šle, da bi spreminjali nekatere stvari,
               ki so bile v fazah posamezne razprave argumentirano obravnavane. Je pač tako, da je
               treba biti pravi čas na pravem mestu. Ko pa zadeve gredo mimo jih je težko
               popravljati. Ne morem se strinjati s tem predlogom, čeprav bi morda, če bi to bilo
               pravočasno, razmišljali tudi v tej smeri. Hvala lepa.</p>
            </sp>
            <sp xml:id="SDT4-OZLSIRR-Nujna-019-2008-05-22.sp125">

               <speaker>PREDSEDNIK FRANC JAZBEC:</speaker>

               <p>Repliko ima gospod Trofenik.</p>
            </sp>
            <sp xml:id="SDT4-OZLSIRR-Nujna-019-2008-05-22.sp126">

               <speaker>VILI TROFENIK:</speaker>

               <p>...<stage>/Ni vključen./</stage>... in si naredite preglednico ali tabelo po številu in avtorjih in
               potem ustrezno se odločite ali je vaša izjava ravno prej verodostojno ali ne. Veste,
               tako sprenevedanje ... Vi imate pravico nagovarjati in zagovarjati kaj drugega kot
               jaz. To imava vsak svojo pravico. Ampak s takim sprenevedanjem, da nismo pravočasno
               prišli. Nekateri smo leta na tem delali.</p>
               <p>Minister je bilo celo del interesne skupine nekoč, ko je bil v drugi funkciji, da se
               ta regija ohrani. Zato je seveda njegovo nestrinjanje toliko večje razočaranje ali pa
               predlog, ki ga je prinesel. Toliko večja ignoranca do nekaterih vaših, vaši
               strankarski kolegi pa koalicijski so v ormoškem občinskem svetu izglasovali stališče,
               vi pa jih imate tako. Saj jim lepo sporočilo pošiljate. Gospod Marinič, svoje
               zaključke o sodelovanju ali nesodelovanju pa na podlagi statističnih podatkov najprej
               ugotovite in upam, da jih boste takrat javno korigirali.</p>
               <p>Samo še en stavek, ki sem ga prej pozabil pa tu zraven spada.  Seveda ste z nami tako delali dokler ste mislili
               ali je vaša bila ocena o politični realnosti, da imate dosti glasov. Zdaj pa jih
               nimate in z vsakim takim neodgovornim preglasovanjem jih imate še manj. To pa kaže na
               tisto, da niti preračunati ne znate vsi skupaj, da s takim ravnanjem regij, sem
               prepričan, ne bo. Razen, da boste imeli vprašljivo predvolilno kampanjo.</p>
            </sp>
            <sp xml:id="SDT4-OZLSIRR-Nujna-019-2008-05-22.sp127">

               <speaker>PREDSEDNIK FRANC JAZBEC:</speaker>

               <p>K besedi je prijavljen gospod Školč.</p>
            </sp>
            <sp xml:id="SDT4-OZLSIRR-Nujna-019-2008-05-22.sp128">

               <speaker>JOŽEF ŠKOLČ:</speaker>

               <p>Če bi rad kdo pomolil, jaz lahko počakam. Tako, da ni nobenega problema. Ker slišim
               ene take medklice, gospod predsednik, jaz mislim, da lahko vprašate prosim.</p>
            </sp>
            <sp xml:id="SDT4-OZLSIRR-Nujna-019-2008-05-22.sp129">

               <speaker>PREDSEDNIK FRANC JAZBEC:</speaker>

               <p>Imate besedo, saj ni potrebno da ... Ker tudi vi niste tiho, ko kdo na tej strni
               govori. Jaz ne vem zakaj ste tako občutljivi.</p>
            </sp>
            <sp xml:id="SDT4-OZLSIRR-Nujna-019-2008-05-22.sp130">

               <speaker>JOŽEF ŠKOLČ:</speaker>

               <p>Jaz sploh nisem občutljiv.</p>
            </sp>
            <sp xml:id="SDT4-OZLSIRR-Nujna-019-2008-05-22.sp131">

               <speaker>PREDSEDNIK FRANC JAZBEC:</speaker>

               <p>Merila morajo biti res za ene in za druge enaka in ker ne opozarjam vas, zdaj ne
               opozarjam tudi njih.</p>
            </sp>
            <sp xml:id="SDT4-OZLSIRR-Nujna-019-2008-05-22.sp132">

               <speaker>JOŽEF ŠKOLČ:</speaker>

               <p>Nasprotno gospod predsednik. Jaz sem rekel, če ima kdo kakšno potrebo, da jaz zlahka
               počakam pa potem govorim. Ampak oglasil sem se zaradi trditve, da pač nismo ne v
               pravem času in ne na pravem mestu. To je rekel kolega Marinič in to je neka zadeva,
               ki pove zelo veliko o konstrukciji vse te zakonodaje. Ni vprašanje zdaj na katerem
               mestu se je to zares določalo, če poslušamo vse te razprave o tem kaj si želijo v
               občinskih svetih takšnih in drugačnih. Kajti deset minut nazaj se je pokazalo, da je
               bilo popolnoma nerelevantno kaj si želijo posamezna gibanja in občine na Primorskem
               oziroma v Kamniku in na Štajerskem. Ampak, da je predvsem pomembno to, da se s tem ne
               strinja Nova Slovenija. V trenutku ko se Nova Slovenija s tem ni strinjala, je bilo
               popolnoma irelevantno kaj si mislijo vsi Primorci o tem. To je del tega sporočila, ki
               je bilo sicer <q>"ad personam"</q> namenjeno, kolegu Trofeniku, da ni bil v pravem času na
               pravem mestu. Ampak to sporočilo seveda razumemo tudi vsi drugi.</p>
               <p>Ampak v parlamentu ne moremo biti zmeraj na istem mestu. Če bi to bilo, potem to ne
               bi bil parlament. To se mi zdi sporno pri teh stvareh, ki jih govorite in tudi ta
               hitra menjava  kriterijev.
               Kadar grozi, da bo recimo neka stvar padla, je popolnoma nepomembno kaj si mislijo v
               posameznih občinah. Seveda kadar pa nepravi ljudje, čeravno, jaz sem seveda mislil,
               da v pravem času in na pravem mestu predlagajo neko spremembo je pa to irelevantno.
               Tako da to je lep problem. Jaz bom seveda to idejo o Štajerski podprl iz vrste
               razlogov. Eno sem že prej namignil, da če bi prišli do šestih, do vprašanja o šestih,
               da bi navijal za šest. Že iz tega razloga, ker pelje k zmanjšanju. Podprl jih bom pa
               tudi zaradi tega, ker se spomnim številnih razprav tukaj enih Štajercev v tem
               parlamentu, ki so govorili: <q>"A smo Štajerci, ali nismo Štajerci?"</q> Spomnim se, ne vem,
               gospoda Kanglerja. Bal bi se pa glasovati proti temu tudi zaradi gospoda Pukšiča pa
               gospoda Jerovška. Onadva sta bila, če bi bila potreba, poklicna Štajerca.</p>
               <p>Tako da se mi zdi, da tudi zaradi tega veselja, da jih včasih človek lahko podpre,
               čeravno ni v istem času in kje šele na pravem mestu in dajmo pač podpreti vsa ta
               šestnajstletna prizadevanja tukaj enih Štajercev, da dobijo svojo regijo. Dajmo.
               Kolega Tanko, vi ste tudi to podpisovali ko je bilo potrebno. Bomo. Seveda bomo.</p>
            </sp>
            <sp xml:id="SDT4-OZLSIRR-Nujna-019-2008-05-22.sp133">

               <speaker>PREDSEDNIK FRANC JAZBEC:</speaker>

               <p>Hvala lepa. K besedi je prijavljen gospod Barovič.</p>
            </sp>
            <sp xml:id="SDT4-OZLSIRR-Nujna-019-2008-05-22.sp134">

               <speaker>BOGDAN BAROVIČ:</speaker>

               <p>Hvala lepa. Jaz razumem amandma kot željo, da se pač ljudje na Štajerskem, govorim,
               ljudje na Štajerskem odločijo ali hočejo živeti v enotni štajerski pokrajini, ali pa
               se bodo pač odločili in bodo eni želeli biti vzhodno Štajerska oziroma
               Ptujsko-Ormoška pokrajina, drugi pa Mariborska osrednja oziroma Osrednjo Štajerska
               pokrajina. Dajmo jim s sprejetjem tega amandmaja za božjo voljo to možnost. Saj ni
               rečeno, da se bodo odločili tako ali drugače. Ampak možnost bodo imeli in bodo rekli:
               <q>"Hočemo biti Štajerci."</q> Ali pa bodo rekli: <q>"Nočemo biti Štajerci. Mi hočemo biti
               ptujsko-ormoški. Mi hočemo biti pa Mariborčani."</q> To možnost jim dajemo s tem
               amandmajem, kolegice in kolegi, da se bodo ljudje odločili. Prvič je tako ali tako
               poizvedovalni referendum, ki ne bo zavezujoč. Drugič bomo pa dejansko slišali od
               ljudi, če smo že pri tem kje so. In oprostite, mene res ne zanima, če so kolegi, ki
               vsi skupaj so dejansko Štajerci pa tudi <q>"fejst pobje"</q> včasih, če se zaradi političnih
               razlik zdaj med seboj sami že hočejo ločiti.  To je sicer njihova volja, ki jo bodo izrazili na tem
               referendumu, če bo. Ampak dajte možnost tudi ostalim, ne vem koliko jih je, 100 tisoč
               Štajercem v predvidenih, sicer v tem trenutku v odloku predvidenih v dveh pokrajinah
               na tem štajerskem območju. In jaz bom z vsemi prijatelj, pa bom vsem rekel Štajerec,
               tudi Zasavčani včasih rečemo v tem sistemu statističnih regij, da smo na štajerski
               strani. Saj to ni nič slabega. S tem amandmajem damo ljudem možnost, da se odloči. Iz
               tega razloga, gospod predsednik, kolegice in kolegi, bom jaz ta amandma podprl. Hvala
               lepa.</p>
            </sp>
            <sp xml:id="SDT4-OZLSIRR-Nujna-019-2008-05-22.sp135">

               <speaker>PREDSEDNIK FRANC JAZBEC:</speaker>

               <p>Hvala lepa. Želi še kdo besedo? V kolikor ne, zaključujem razpravo in prihajamo na
               odločanje o predlogu amandmaja, ki bo, če bo sprejet, amandma odbora.</p>
               <p>Kdo je za? <stage>(5 članov.)</stage> Kdo je proti? <stage>(7 članov.)</stage></p>
               <p>Ugotavljam, da amandma ni sprejet.</p>
               <p>Prehajamo na razpravo in odločanje o amandmaju, ki je bil vložen 25.4. s strani
               štirih poslanskih skupin SDS, NSi in DeSUS. DeSUS je podpis umaknil. Nanaša se pa na
               naslov predloga in pa status Mestne občine Ljubljana.</p>
               <p>Kdo želi Besedo? Gospod Trofenik.</p>
            </sp>
            <sp xml:id="SDT4-OZLSIRR-Nujna-019-2008-05-22.sp136">

               <speaker>VILI TROFENIK:</speaker>

               <p>Ta predlog je še ena izmed cvetk, kljub opozorilom Zakonodajno-pravne službe pa niti
               pravnik ni treba biti. Vsak laik to ve, da je to skregano z ustavo in še marsičem.
               Ampak tudi tukaj rinemo z glavo skozi zid. Več pa ne bom, da ne bo kakšnih...</p>
            </sp>
            <sp xml:id="SDT4-OZLSIRR-Nujna-019-2008-05-22.sp137">

               <speaker>PREDSEDNIK FRANC JAZBEC:</speaker>

               <p>Hvala lepa. Zakonodajno-pravna služba, gospod Strle. Izvolite.</p>
            </sp>
            <sp xml:id="SDT4-OZLSIRR-Nujna-019-2008-05-22.sp138">

               <speaker>MAG. BOŽO STRLE:</speaker>

               <p>Hvala za besedo, gospod predsednik. Jaz se opravičujem, ampak pri naknadnem pregledu
               smo ugotovili, da v osnovnem besedilu odloka ni dveh odstavkov, ki sta sicer pri vseh
               drugih, sicer bolj tehnične narave. Sicer to sta odstavka, ki določata glasovanje.
               Glasovalec glasuje tako, da na glasovnici obkroži besedo ZA ali besedo PROTI. In
               naslednji odstavek, referendumski izid se ugotavlja, verjetno za celotno
               referendumsko območje ..., ker tukaj ni, je samo ena občina. To besedilo, ne vem
               zakaj je izpadlo in smo sedaj ugotovili, da ga v osnovnem besedilu odloka ni, pa tudi
               v tem predlogu amandmaja ga ni. Pa menimo, da bi moralo biti, vsaj pri drugih
               vprašanjih, da bi tudi pri tem morali ga dodati. Hvala.</p>
            </sp>
            <sp xml:id="SDT4-OZLSIRR-Nujna-019-2008-05-22.sp139">

               <speaker>PREDSEDNIK FRANC JAZBEC:</speaker>

               <p>Hvala lepa. ...<stage>/Izklopljen mikrofon./</stage>... ...ki bi v tem primeru, če bi sprejet bil amandma odbora.
               ....<stage>/Medsebojno dogovarjanje./</stage> Ta dopolnila bi bila amandma na amandma odbora,
               amandma ostane pa osnovni od istih predlagateljev, ki so ga predložili. Želi kdo
               besedo na amandma in na amandma na amandma? Gospod Barovič, izvolite.</p>
            </sp>
            <sp xml:id="SDT4-OZLSIRR-Nujna-019-2008-05-22.sp140">

               <speaker>BOGDAN BAROVIČ:</speaker>

               <p>Hvala lepa. Kolikor sem razumel ta amandma štirih poslanskih skupnim, z njim so
               želeli odpraviti pomisleke oziroma enega najhujših pomislekov Zakonodajno-pravne
               službe, in sicer v tistem delu vprašljiva ustavnost. Ali Zakonodajno-pravna služba, v
               svoji prvotni ocen ste namreč to izrazili, glede na to, da je 13 alineja govorila pri
               Mestu Ljubljana o nalogah. Zakonodajno-pravna služba je ocenila, da to ne more biti.
               S tem amandmajem, se mi zdi, so želeli odpraviti te pomanjkljivosti. Rad bi samo pred
               odločanjem bil prepričan, da je temu tako. Ali mi lahko spoštovana predstavnika
               Zakonodajno-pravne službe odgovorita? Ali je s tem amandmajem odpravljena vaša
               vprašljiva ocena o opisu točke 13. Hvala.</p>
            </sp>
            <sp xml:id="SDT4-OZLSIRR-Nujna-019-2008-05-22.sp141">

               <speaker>PREDSEDNIK FRANC JAZBEC:</speaker>

               <p>Hvala. Gospod Strle.</p>
            </sp>
            <sp xml:id="SDT4-OZLSIRR-Nujna-019-2008-05-22.sp142">

               <speaker>MAG. BOŽO STRLE:</speaker>

               <p>Hvala za besedo. Mi smo se na te predlog že odzvali na enem od prejšnjih odborov. Ne
               vem, verjetno gospoda Baroviča ni bilo. Smo že rekli, da bi bilo, ponavljam tisto,
               kar smo že rekli, verjetno bi bilo vendarle treba dodatno pojasniti nekatera
               vprašanja, ki so še vedno, sicer so vprašanja izvedbe,vendar bi bilo dobro v
               obrazložitvi, ki je zelo kratka jih dodatno pojasniti, recimo, glede organov takšne
               pokrajinske ali občinske tvorbe, ali bodo isti organi ali bodo različni, eventualna
               vprašanja nezdružljivosti članstva v svetu mestne občine in v pokrajinskem svetu, če
               bo to dvojno, ali bo enojno, ali se bo podvajalo, skratka. Ta vprašanja smo že
               izpostavili katera bi se nam zdela še vredna dodatnega pojasnila. Hvala.</p>
            </sp>
            <sp xml:id="SDT4-OZLSIRR-Nujna-019-2008-05-22.sp143">

               <speaker>PREDSEDNIK FRANC JAZBEC:</speaker>

               <p>Hvala lepa. Zaključujem razpravo in dajem na glasovanje najprej amandma na amandma,
               ki bo, če bo sprejet amandma odbora.  Glasovalec glasuje tako, da na glasovnici obkroži besedico <q>"za"</q> ali
               besedico <q>"proti"</q>. To je en stavek. Drugi stavek pa je: <q>"Referendumski izid se
               ugotavlja za celotno referendumsko območje."</q></p>
               <p>Kdo podpira predlagani amandma na amandma? <stage>(8 članov.)</stage> Kdo mu nasprotuje? <stage>(Nihče.)</stage></p>
               <p>Ugotavljam, da je amandma na amandma sprejet.</p>
               <p>Prehajamo na odločanje o amandmaju v osnovni verziji, štirih poslanskih skupin
               oziroma treh, ker je bil en podpis umaknjen.</p>
               <p>Kdo podpira predlagani amandma? <stage>(8 članov.)</stage> Kdo mu nasprotuje? <stage>(4 člani.)</stage></p>
               <p>Ugotavljam, da je amandma sprejet.</p>
               <p>Končali smo z obravnavo amandmajev.</p>
               <p>Želi kdo besedo še v zvezi s tretjim poglavjem, ki ni bilo amandmirano? Ne želi.</p>
               <p>Odboru predlagam, da glasujemo še o vseh delih predloga odloka skupaj? Želi o tem
               predlogu kdo besedo? Zaključujem razpravo. Prehajamo na glasovanje o vseh delih
               predloga odloka skupaj.</p>
               <p>Kdo podpira? <stage>(8 članov.)</stage> Kdo mu nasprotuje? <stage>(7 članov.)</stage></p>
               <p>Ugotavljam, da je odlok sprejet.</p>
               <p>S tem zaključujem obravnavo predloga odloka. Sprejetje spremembe in dopolnitve bodo
               vključene v dopolnjen predlog odloka, ki bo sestavni del poročila odbora.</p>
               <p>Želi biti kdo poročevalec jutri na seji? V kolikor ne, bom to opravil sam.</p>
               <p>Zaključujem to točko dnevnega reda in tudi današnjo sejo. Hvala lepa.</p>
               <stage type="time">(Seja je bila zaključena 22. maja 2008 ob 00.53.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT4-OZDDSZII-Nujna-017-2007-10-17">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za delo družino socialne zadeve in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">432C115A12C1BDF2C125736A00450A59</idno>
               <idno type="custom" subtype="day">1DE83F8BD770D22EC1257378002AD11F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=pmagdt&amp;uid=1DE83F8BD770D22EC1257378002AD11F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZDDSZII-Nujna-017-2007-10-17.OZDDSZII" n="017">
               <name>Nujna</name>
               <date when="2007-10-17"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZDDSZII-Nujna-017-2007-10-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZDDSZII-Nujna-017-2007-10-17.OZDDSZII">
                        <orgName key="OZDDSZII">Odbor za delo družino socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA DELO, DRUŽINO, SOCIALNE ZADEVE IN INVALIDE</stage>
            <stage type="session">17. seja</stage>
            <stage type="date">(17. oktober 2007)</stage>
            <stage type="chairman">Sejo je vodil Stanislav Brenčič, predsednik odbora.</stage>
            <stage type="time">Seja se je pričela ob 17.05 uri. </stage>


            <sp xml:id="SDT4-OZDDSZII-Nujna-017-2007-10-17.sp1">

               <speaker>PREDSEDNIK STANISLAV BRENČIČ:</speaker>

               <p>Spoštovane kolegice članice in kolegi člani Odbora za delo, družino, socialne zadeve,
               invalide! Lepo vas pozdravljam na 17. nujni seji. Prav lepo pozdravljam tudi vse
               cenjene goste, ki so se nam v velikem številu pridružili. Sklepčni smo, tako da lahko
               pričnemo z delom. Obveščam vas, da je za današnjo 17. nujno sejo opravičen naš
               podpredsednik gospod Han. Da namesto Franca Žnidaršiča prisostvuje gospod Vili
               Rezman, in da namesto Rudija Veršnika na današnji seji prisostvuje s pooblastilom
               gospod Srečko Hvauc. Dobrodošli vsi na naši seji!</p>
               <p>Določimo dnevni red. Predlog ste dobili s sklicem. V skladu s poslovniškimi
               določbami nisem prejel predloga za spremembo, zato bomo današnjo nujno sejo opravili
               po predloženem dnevnem redu in sicer obravnava predlogov in tudi seznanitev s
               Predlogom sprememb Proračuna Republike Slovenije za leto 2008 in obravnava in
               seznanitev s Proračunom Republike Slovenije za leto 2009. Naj uvodoma povem, da sem
               na današnjo sejo povabil Vlado, predstavnike Vlade Republike Slovenije, Ministrstvo
               za finance, Ministrstvo za delo, družino in socialne zadeve, Zavod za pokojninsko in
               invalidsko zavarovanje in Urad Republike Slovenije za makroekonomske analize in
               razvoj. Gradivo ste prejeli. To je Predlog sprememb proračuna Republike Slovenije za
               leto 2008 in pa Predlog proračuna Republike Slovenije za leto 2009. Uvodoma naj
               povem, da smo v svojstvu današnje obravnave kot zainteresirano delovno telo, matično
               delovno telo po vprašanju sprejemanja in obravnave proračuna, priprave proračuna za
               plenum, pa je Odbor za finance. Tako da, vse kar bomo danes v amandmajski obliki
               sprejeli kot amandmaje odbora, potuje na matično odločanje v odbor za finance.</p>
               <p>Poglejte, pojasnjevanja kako poteka vodenje oziroma odvijanja obravnave proračuna na
               delovnem telesu, vam ne bom podrobno tolmačil, ker smo vsi dobili okrožnico s strani
               vodstva Državnega zbora, tako da nam je postopek znan. Povedati moram le to, da kot
               zainteresirano delovno telo lahko sprejemamo le amandmaje k podprogramom proračunskih
               uporabnikov, ki sodijo v delovno področje našega ministrstva oziroma delovno področje
               za katerega smo kot delovno telo tudi pristojni. Vire pa lahko črpamo tudi iz
               ostalega dela proračuna, tako da je to logično.</p>
               <p>Potek seje. Najprej bomo uvodno predstavitev proračuna oziroma predloga rebalansa
               proračuna za 2008 in proračun za 2009 slišali verjetno s strani predstavnikov Vlade
               in pa resornih ministrstev. Potem pa bomo se v razpravi opredeljevali do takšnih in
               drugačnih pomislekov in predlogov za amandmaje. Še eno bi predlagal, ker je
               predmetnost obravnave tako rebalansa kot predloga proračuna za 2009, zelo medsebojno
               odvisna ali povezana, bi predlagal, da opravimo razpravo in predstavitev obeh točk
               skupaj. Bi kdo temu nasprotoval? (ne.) Potem bomo obravnavali obe točki hkrati.
               Odločali pa bomo s sklepom o posamezni točki potem posebej. S tem so uvodne zadeve
               končane.</p>
               <p>Sedaj pa, ali bo predlog rebalansa predstavil kdo iz Ministrstva za finance najprej,
               čeravno smo mi iz predstavitev proračuna skozi proračunski memorandum, osnovno
               vsebino sprejeli kot seznanitev. Danes je bolj konkretno namenjena predstavitev
                  <stage type="mag"/> (Nadaljevanje) predlogov proračunov po
               razvojnih programih in strukturnem razrezu, v tem primeru Ministrstva za delo,
               družino, socialne zadeve. Ministrstvo za finance? Ne.</p>
               <p>Izvolite.</p>
            </sp>
            <sp xml:id="SDT4-OZDDSZII-Nujna-017-2007-10-17.sp2">

               <speaker>GOSPOD STANE VENCELJ:</speaker>

               <p>Mislim, da je uvodna predstavitev obeh, tako predsednika Vlade kot ministra za
               finance, bila dovolj izčrpna, tako da z vidika makroekonomskih in makrofiskalnih
               okvirov za prihodnje leto mislim, da ni potrebno dodatne obrazložitve. Če bo potrebno
               kasneje, bomo se oglasili, drugače pa mislim, da samo bi vam jemali čas.</p>
            </sp>
            <sp xml:id="SDT4-OZDDSZII-Nujna-017-2007-10-17.sp3">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Potem pa predajam besedo državnemu sekretarju Ministrstva za delo,
               gospodu Marku Štrovsu, predhodno pa sem dolžan opravičiti ministrico, Marjetko
               Cotman, ker je danes žal odsotna zaradi skupne seje madžarske in naše Vlade v Pomurju
               in ima obveznosti po vprašanju podpisovanja nekaterih sporazumov.</p>
               <p>Gospod državni sekretar, izvolite.</p>
            </sp>
            <sp xml:id="SDT4-OZDDSZII-Nujna-017-2007-10-17.sp4">

               <speaker>MARKO ŠTROVS:</speaker>

               <p>Hvala za besedo. Tudi sam bom kratek, ker ste predstavitev že poslušali, jo vzeli na
               znanje. Tukaj je prisotno precej kolegov iz ministrstva, tako da lahko na vsako
               vprašanje, ki bi ga postavili kasneje, odgovorijo iz lastnega področja z lastnim
               znanjem. Sam lahko povem samo to, da je ministrstvo z rebalansom prišlo do 50
               milijonov evrov dodatnega neto pribitka denarja in od tega bo največ namenjenega za
               programe za pomoč družini. Ne zaradi kakšnih velikih zakonskih sprememb, ki bi bile
               sprejete, ampak zaradi zelo dobrih učinkov sedanje politike v demografskem, v
               demografiji, zaradi tega ker prirast otrok je lani bistveno večje kot prejšnje leto
               in letos ni upadlo prirast. Tako da, bo za to šlo 44 milijonov evrov več v naslednjem
               letu kot je bilo prvotno predvideno.</p>
               <p>Pri drugih spremembah v rebalansu smo pazili, da ne bi na račun fiksnih obveznosti,
               ki izhajajo neposredno iz zakonov, pretirano povečevali programov, ker ne bi bilo
               čisto fer, zaradi tega ker vemo, da vse to kar je v zakonu določeno, je treba
               izpolniti, pa če je v proračunu predvideno ali ne. In ni prav politika, da se na
               račun teh pričakovanj več nameni za programe in potem se išče denar za zakonske
               obveznosti. Tako, da pri drugih točkah ni kakšnih velikih sprememb. Pazili smo, da bi
               za dodatno usposabljanje brezposelnih namenili relativno več denarja, ker ravno to
               vprašanje postaja vse bolj aktualno, zaradi spreminjanje brezposelnosti v ...
               brezposelnost. Da imamo istočasno veliko povpraševanje po delovni sili in
               brezposelne, ki dela ne najdejo. Zaradi tega poudarjamo vse oblike usposabljanja
               brezposelnih za to, da bi ustrezali tistim kriterijem, ki jih delodajalci želijo za
               zaposlitev. Dela pa je čedalje več, zaposlitev števila aktivnega prebivalstva se
               povečuje in predvidevamo, da bo ta trend ostal v naslednjih dveh letih. V letu 2009
               tudi nadaljujemo takšne trende, kot so bili tukaj z rebalansom postavljeni za leto
               2008, <stage type="mag"/> (Nadaljevanje) samo z manjšo dinamiko.
               Med tem ko se predvideva za naslednje leto rast napram letošnji porabi za pet celih
               in tri četrt odstotka bi bila pa rast od 2008 na 2009 samo 1,53%, kar je v
               makroekonomskih okvirih. Hvala.</p>
            </sp>
            <sp xml:id="SDT4-OZDDSZII-Nujna-017-2007-10-17.sp5">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Med nami so, kot vidim, tudi vsi direktorati resorja za katerega smo
               pristojni. Bi želel posamezni predstavnik direktoratov uvodoma tudi dodatno pojasniti
               strukturo svojega delovnega področja? (ne.) Potem odpiram razpravo. Kolegice in
               kolegi poslanci, vprašanja so vaša, pomisleki so vaši, predstavite jih, minister z
               ekipo bo oziroma državni sekretar z ekipo se bo trudil, da bo pojasnjeval morda
               določene dileme in po potrebi tudi odnos do vlaganja amandmajev oziroma vsebinskih
               predlogov, ki smo jih malo prej dobili. Službe so nakopirale gradivo, ki je šlo
               praktično danes, tako da bi prosil malo potrpljenja, da se bodo tisti, ki posamezno
               področje pokrivajo, s tem seznanili. Posebni del proračuna je vedno aktualen, zato
               izvolite.</p>
               <p>Ni želje po razpravljavcih. Sedaj je pametno se odločiti po vprašanju opredeljevanja
               do predloženih amandmajev, ki so predloženi eni kvalificirano s strani Poslanskega
               kluba Liberalne demokracije in pa Poslanske skupine Zares. Ti amandmaji so
               kvalificirani in gredo neposredno na matično delovno telo. Se opravičujem, od
               Slovenske nacionalne stranke jaz nisem prejel, razen če ste mi sedajle dostavili kaj.
               Do teh amandmajev se mi lahko tudi opredelimo - sedaj sem ga prejel, se opravičujem -
               opredeljujemo, čeravno se zastavlja vprašanje ali je morda bolje, da amandmaji
               kvalificiranih predlagateljev gredo neposredno v razpravo in odločanje na matično
               delovno telo ali da mi kot zainteresirano telo takšen amandma pospremimo za morda
               negativno opredelitvijo do amandmajev. Mi smo bili v takšnem samospraševanju tudi
               minulo leto in potem smo se opredelili, da vse kvalificirane amandmaje neposredno
               prepuščamo v matično delovno telo, in da o njih lahko razpravljamo, da se pa do njih
               nismo opredeljevali, ker saj pravim, za predlagatelje je nekoliko neugodno, da ta
               amandma, ki je povsem kvalificiran, dobi negativno popotnico s strani
               zainteresiranega delovnega telesa. Sami se pa odločite, tisti ki ste predlagatelji.
               Poleg tega pa imamo s strani, poslanske skupine ravno tako Poslanskega kluba
               Liberalne demokracije, predloge za amandmaje odbora. In sicer, mislim da dva
               predloga. <stage type="mag"/> (nadaljevanje) Ni razprave. Potem
               ste se uspeli nekako bliskovito prehoditi skozi predloge amandmajev za amandmaje
               odbora, ki so v tem gradivu, ki nosi glavo. Poslanski klub Liberalne demokracije,
               predlogi za amandmaje odbora k proračunu za leto 2009 in se nanašajo na področje
               socialnega varstva invalidov kateremu bi radi dodelili dodatnih sredstev v višini 2
               milijonov in še nekaj evrov. Ta sredstva naj bi se črpala iz področja uporabnika
               Davčne uprave Republike Slovenije. To je za 2009. In za rebalans proračuna za 2008 pa
               ravno tako za isti podprogram za socialno varstvo invalidov za zmanjšanje oziroma
               črpajo se sredstva iz istega vira. Jaz sem samo na grobo povzel razpravo, o tem je
               odprta. Gospod Gulič, izvolite.</p>
            </sp>
            <sp xml:id="SDT4-OZDDSZII-Nujna-017-2007-10-17.sp6">

               <speaker>ALEŠ GULIČ:</speaker>

               <p>O položaju varstveno delovnih centrov in resoluciji smo na dolgo in na široko
               govorili prejšnji teden, zato upam, da je vsem še v spominu tisto, kar je bilo tam
               izrečeno. Problemi s katerimi se varstveno delovni centri otepajo že nekaj let,
               zaostanek, ki ga imajo pri sprejemanju oseb v svoje centre in tudi zaostanek, ki ga
               imajo pri zaposlovanju. Ta sredstva pri podprogramu naj bi bila namenjena, se pravi v
               letu 2008 za približno milijon in pol evrov. V letu 2009 za dva milijona evrov,
               predvsem zaradi tega, da bi bolj osmislili življenje invalidnih oseb, da bi jim bolj
               pomagali pri usposabljanju za čim bolj samostojno neodvisno življenje, da bi se
               vključevali v skupnost in pa vse segmente okolij v katerih živijo. Se pravi, gre za
               normalizacijo, integracijo in seveda ne nazadnje, če že govorimo kako na široko in na
               veliko o družinski politiki gre tudi za razbremenjevanje družin v katerih živi
               invalidna oseba ali invalidne osebe. Vemo,da je za celotno Slovenijo za leto 2008
               predvidenih sto novih vključitev uporabnikov in pa 60 novih zaposlitev. Realno pa je
               teh potreb bistveno več zaradi tega, ker se pač nekaj let ni to dogajalo. Treba je na
               nek način pokriti te zaostanke. Zato smo v Liberalni demokraciji, pač pa tudi na
               osnovi vseh, ki so vpleteni v to problematiko, izoblikovali tak amandma oziroma taka
               dva amandmaja, ker gre pač za dve leti in ju predlagamo kot amandma odbora.</p>
            </sp>
            <sp xml:id="SDT4-OZDDSZII-Nujna-017-2007-10-17.sp7">

               <speaker>PREDSEDNIK STANISLAV BRENČIČ:</speaker>

               <p>Hvala lepa gospodu Guliču. Jaz bi želel ravno na to temo reči sledeče. V kolikor
               ministrstvo za delo, družino in socialne zadeve, ki je nekako dolžno skrbeti za
               implementacijo resolucije o nacionalnem programu socialnega varstva, tudi v skladu z
               zadnjo obravnavo te tematike na naši seji, smatra da je za opredeljeno višino
               sredstev tako v rebalansu za 2008, kot v predlogu proračuna za 2009, težko dosegati
               ali uresničevati z nacionalnim programom zastavljenega normativa, predvsem na
               področju, kot temu rečemo duševnega zdravja ali bolje rečeno za področje varstva
               delovnih centrov, potem bi bilo dobro, da vsekakor kot odbor, tako kot smo
               razpravljali na tematski izredni seji, pospremimo tako predlog rebalansa, kot predlog
               proračuna, z enim apelom, da bi Vlada poskušala v dopolnjenem predlogu proračuna
                  <stage type="mag"/> (nadaljevanje) za 2009 le nekako najti
               vseh potrebnih sredstev, da bi se ti normativi, ki so zastavljeni, opredeljeni v
               nacionalnem programu kolikor toliko udejanili. Ministrstvo dobro pozna situacijo.
               Prepričan sem in v diskusiji na te pomisleke je tudi morda prav, da se realno
               opredelijo do potreb. Drugo je potem koliko bomo uspeli glede na zmožnost in
               makroekonomski vidik obeh proračunov dodatna sredstva zagotoviti. Ali je predmetnost
               črpanja za predlagatelje proračuna ustrezna ali ne, ja pa seveda drugo poglavje, za
               katerega mi praktično ne moremo reči, da se lahko tam verodostojno zmanjšuje te
               postavke. V vsakem primeru pa bi bilo to področje dobro resnično opremiti s
               tolikšnimi sredstvi, da bi se kolikor toliko sledilo tem potrebam, ki so se dejansko
               izkazale kot z dokaj trdnim argumentom tudi v razpravi na minulo, pred kratkim
               končano tematsko sejo. Hvala lepa.</p>
               <p>Ni več razprave, ampak vseeno bi prosil predstavnika ministrstva, najbrž tudi v tem
               primeru tudi direktorja direktorata za invalidsko varstvo oziroma verjetno za
               socialno področje, da nekoliko argumentira stanje, ali pa državni sekretar, kar
               izvolite.</p>
            </sp>
            <sp xml:id="SDT4-OZDDSZII-Nujna-017-2007-10-17.sp8">

               <speaker>MARKO ŠTROVS:</speaker>

               <p>Sicer se zahvaljujemo za pripravljenost, da bi v ta namen zagotovilo ministrstvo več
               sredstev, to je dobronamerno in bi nam prav prišlo. Vendar je res tako, da bi s tem,
               če bi v ta del vložili še dodatna sredstva, prišlo do nesorazmerij, do drugih
               sektorjev, ki so mogoče manjši pri rasti sredstev razpoložljivih v naslednjem letu,
               kot na tem. S tem bi dejansko odprli neko nesorazmerje, neke težave, ki bi verjetno
               povzročile dokaj velike probleme. Zaradi tega se ministrstvo zahvaljuje za
               pripravljenost, da se nameni ta dodaten denar na postavko našega ministrstva in
               predlaga vam, spoštovane poslanke in poslanci, da ne sprejmete tega amandmaja kot
               amandma odbora.</p>
            </sp>
            <sp xml:id="SDT4-OZDDSZII-Nujna-017-2007-10-17.sp9">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospa Žgajner, izvolite.</p>
            </sp>
            <sp xml:id="SDT4-OZDDSZII-Nujna-017-2007-10-17.sp10">

               <speaker>BARBARA ŽGAJNER TAVŠ:</speaker>

               <p>Hvala lepa za besedo. Jaz nisem v popolnosti razumela. Gospod državni sekretar se
               nam zahvaljuje, po drugi strani pa prosi naj ne sprejmemo amandmajev kot amandmaje
               zainteresiranega delovnega telesa. Kolikor jaz razumem to logiko, spremljala sem že
               kar nekaj proračunov, ki so se potrjevali v okviru Državnega zbora. Ministrstvo za
               delo, družino in socialne zadeve bi v prvi vrsti moralo delovati v korist svojega
               ministrstva. <stage type="mag"/>(Nadaljevanje) Ministrstvo za
               finance je tisto, ki bo prerazporejalo sredstva, v kolikor bo seveda želelo
               prerazporejati sredstva. Če je interes in če je volja, verjamem, da ni drugo
               vprašanje tisto, ki bi bilo bolj pomembno, kot ga je izpostavil gospod državni
               sekretar, da bo prišlo do nekega neravnovesja znotraj ministrstva. Prepričana sem, da
               če je vsaj kanček volje tudi s strani ministrstva, bi bilo smiselno dati soglasje k
               omenjenima amandmajema, ker v končni fazi še ne pomeni, da bosta tudi v popolnosti
               ali pa zagotovo sprejeta na matičnem delovnem telesu. Verjamem pa, da je na nas, da
               pokažemo neko voljo, da delujemo, bom rekla, skladno tudi z ostalo zakonodajo.
               Nenazadnje smo pred kratkim razpravljali o tem in videli, da je celo Ustavno sodišče
               reklo, da bi bilo treba na tem področju narediti korak naprej, kajti normativi niso
               izpolnjeni oziroma izpopolnjeni.</p>
               <p>Zato, gospod državni sekretar, preprosto ne morem pritrditi vaši razlagi, ki je bila
               zelo skopa in po moji oceni tudi ne sodi v okvir tega delovnega telesa.</p>
            </sp>
            <sp xml:id="SDT4-OZDDSZII-Nujna-017-2007-10-17.sp11">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospod Gulič, izvolite.</p>
            </sp>
            <sp xml:id="SDT4-OZDDSZII-Nujna-017-2007-10-17.sp12">

               <speaker>ALEŠ GULIČ:</speaker>

               <p>No, jaz prav gotovo ne bom polemiziral z gospodom državnim sekretarjem. Bi pa
               polemiziral s to "štimungo" pravzaprav, stvar je zelo nenavadna. Ministrstvo, ki naj
               bi se borilo za to, da dobi čim več sredstev, se jih tako z levo roko, bom rekel, se
               odpoveduje možnosti, da bi jih dobilo, in sicer na račun neke čudne želje po
               harmoniji, ki naj bi bila med različnimi resorji. Mislim, da enakost v pomanjkanju pa
               res ni pravzaprav cilj ne te države niti ne posameznih resorjev. To pomeni, ker pač
               drugi ne bodo dobili, pa tudi tem ne bomo dali ali pa tudi ti pač nimajo te pravice.
               To je seveda pa čista redukcija. Mislim, da na ta način se ne uravnotežajo zadeve
               znotraj posameznih področij, ki jih posamezna ministrstva pokrivajo. Zdaj, če imamo
               resolucijo, ki nekaj zahteva, to je obljuba in zaveza, in če se je v to dejavnost že
               toliko in toliko investiralo, je nesmiselno, da zdaj zaradi tega, ker bi se pa nekaj
               porušilo - ne vem, ali se bojite efekta domin ali novih zahtev, ampak teh še ni; ko
               bodo te, se boste borili pač proti tem. Če ne, je pa seveda nesmiseln pravzaprav
               sploh obstoj takih zadev. Mislim, razlog, da bi to porušilo sorazmerja znotraj - na
               osnovi česa pa nastaja to sorazmerje? Najbrž je to vezano potem na nekaj, kar je bilo
               pred leti. Razmere so se spremenile in zadeve je treba ponovno vzpostavljati.
               Pojavile so se pač nove potrebe in če se že nekaj let tega ni izpolnjevalo, potem je
               treba popraviti. Kje so bila pa ta sorazmerja prej? Ampak ni bistveno. Govorimo o
               ljudeh. In mislim, da bi prav gotovo tudi pritisk poslancev nekega odbora, ki se
               zavzema za to, da se olajša ljudem življenje, bil neka utež, protiutež temu hladnemu
               razmisleku o usklajenosti proračuna. Hvala.</p>
            </sp>
            <sp xml:id="SDT4-OZDDSZII-Nujna-017-2007-10-17.sp13">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Ni več razprave. Se bomo opredelili do... Aja, edino Ministrstvo za
               finance, izvolite, ja. Vas bolj skrbi druga postavka, kjer črpamo, kajne? Izvolite.
           </p>
            </sp>
            <sp xml:id="SDT4-OZDDSZII-Nujna-017-2007-10-17.sp14">

               <speaker>GOSPOD STANE VENCELJ:</speaker>

               <p>Ne, rad bi spomnil. Če pogledate, predlog amandmaja se nanaša na povečanje sredstev
               za dejavnosti varstveno-delovnih centrov. V predlogu sprememb proračuna je na tej
               proračunski postavki v okviru tega programa predvideno vizavi sprejetega proračuna že
               za 2,1 milijona več sredstev, kot je v sprejetem proračunu. Se pravi, da je predlog
               Ministrstva za delo oziroma predlog proračuna že povečuje ta sredstva. In če
               pogledate predvidena sredstva po spremenjenem predlogu proračuna, znašajo 19,5
               milijona, v primerjavi z realizacijo lanskega leta 16,3, pomeni to povečanje
               nominalno za 20%. Jaz bi namreč to samo rad izpostavil, kar je gospod državni
               sekretar, tu se že v obstoječem predlogu sprememb zelo nadpovprečno povečujejo
               sredstva za delovanje varstveno-delovnih centrov. Tako da ne vidim tu potrebe, tudi
               ni razloga, da se reče, da se tu sredstva ne povečujejo.</p>
            </sp>
            <sp xml:id="SDT4-OZDDSZII-Nujna-017-2007-10-17.sp15">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospa Potrata, izvolite; vem, kaj vas je zdajle zadelo. Izvolite.</p>
            </sp>
            <sp xml:id="SDT4-OZDDSZII-Nujna-017-2007-10-17.sp16">

               <speaker>MAG. MAJDA POTRATA:</speaker>

               <p>Ja, mislim, da nihče ni tega trdil, da se ni povečalo. Je pa drugo vprašanje, ali se
               je povečalo dovolj, glede na razpravo, ki smo jo na tem odboru tudi opravili. In
               glede na to, <stage type="mag"/>(Nadaljevanje) koliko je
               zaostanka, ki je na tem področju opazen, številčno merljiv, in zaradi tega, ker tudi
               iz leta 2008 na leto 2009 na tej postavki, če sem pravilno brala, tam pa ni videti
               kakšnih pretiranih želja po povečanju. Tisto je skoraj nič za to dejavnost, mislim,
               da je pod 500 tisoč evrov predvidena povečana postavka z leta 2008 na 2009. In tisto,
               kar jaz razumem iz razprave poslanskega kolega Guliča, je, da če govorimo o notranjih
               razmerjih, je verjetno nekdo za ta notranja razmerja odgovoren. In tisto, kar bi
               tisti, ki zagovarjamo, da bi bil ta amandma kolega Guliča kot amandma odbora sprejet
               ali predlagan matičnemu delovnemu telesu, je ravno to, da mi vidimo potrebo na tem
               področju in da bi se morale postavke povečati. Nihče pa ni trdil, nisem slišala, da
               se ne bi nič povečalo. Verjetno pa to ne bi bila edina proračunska postavka, kjer bi
               bilo povečanje, tako kot ste rekli, nadpovprečno, saj, kaj pa je povprečno v tem
               trenutku, kajne? /Oglašanje v ozadju./ 5,58, ja.</p>
            </sp>
            <sp xml:id="SDT4-OZDDSZII-Nujna-017-2007-10-17.sp17">

               <speaker>ALEŠ GULIČ:</speaker>

               <p>Ja, podhranjeno je, malo manj podhranjeno.</p>
            </sp>
            <sp xml:id="SDT4-OZDDSZII-Nujna-017-2007-10-17.sp18">

               <speaker>MAG. MAJDA POTRATA:</speaker>

               <p>Potem bi bilo pa treba k temu računu, ki ste mi ga zdajle takole čez mizo prijazno
               povedali, se vprašati še, za koliko odstotkov je bilo pa to področje zapostavljeno v
               preteklosti. Hvala.</p>
            </sp>
            <sp xml:id="SDT4-OZDDSZII-Nujna-017-2007-10-17.sp19">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Se opredeljujemo.</p>
               <p>Kdo podpira najprej predlog amandmaja, ki postane amandma odbora in posega v predlog
               sprememb proračuna Republike Slovenije za leto 2008, s čimer bi se podprogramu
               "Socialno varstvo invalidov" dodelilo dodatnih milijon in 400 tisoč evrov z nekaj
               drobiža dodatnih sredstev?</p>
               <p>Kdo podpira predlog? (3 člani.) Kdo je proti? (6 članov.)</p>
               <p>Predlog ni sprejet.</p>
               <p>Dajem še v odločanje predlog amandmaja odbora za predlog proračuna za leto 2009, na
               istem podprogramu.</p>
               <p>Kdo podpira predlog amandmaja? (3 člani.) Kdo je proti? (6 članov.)</p>
               <p>Amandma ni bil sprejet.</p>
               <p>To se pravi, kot zainteresirano delovno telo zaenkrat ne posredujemo drugega
               amandmaja, ker ga niti nimamo, kot svojega amandmaja matičnemu delovnemu telesu.</p>
               <p>Če ni več želja po razpravi, bi lahko sklenili današnjo seznanitev s proračunom, s
               predlogom dveh sklepov, ki bi se glasila: Odbor za delo, družino, socialne zadeve in
               invalide se je seznanil s Predlogom sprememb proračuna Republike Slovenije za leto
               2008 in s Predlogom proračuna Republike Slovenije za leto 2009. To je en sklep.</p>
               <p>Drugi sklep, za katerega pa bi vseeno le predlagal - in ga bom tudi podprl -, da
               odbor predlaga Vladi Republike Slovenije, da prouči pripombe in predloge iz razprave
               na seji odbora ter jih po možnosti upošteva pri pripravi dopolnjenega predloga
               proračuna za leto 2009. <stage type="mag"/> (nadaljevanje) Ne
               glede na to, da se je celotna pripomba vseh razpravljavcev nanašala na ta
               ..../Nerazumljivo./ mislim, da je še vedno, vsaj za tiste, ki poznamo zaveze, ki jih
               na nas oziroma še bolj na Vlado naslavlja sprejet nacionalni program socialnega
               varstva do leta 2010 nekako ve da, kljub temu, da smo povečali sredstva v predlogu
               rebalansa, še vedno normativ, kot je tam zastavljen, ne bo dosežen. Če Vlada na
               podlagi argumentov, ki jih najbrž ministrstvo ima, najde dodatna sredstva, bodo prav
               gotovo na tem segmentu socialnega varstva dobrodošla.</p>
               <p>Gospa Žgajner, izvolite.</p>
            </sp>
            <sp xml:id="SDT4-OZDDSZII-Nujna-017-2007-10-17.sp20">

               <speaker>BARBARA ŽGAJNER TAVŠ:</speaker>

               <p>Hvala lepa, gospod predsednik. Jaz bom sicer cinično rekla, da bi bilo smiselno oba
               sklepa preoblikovati glede na to, da je bila danes pravzaprav zelo skopa uvodna
               obrazložitev predstavnika Ministrstva za finance, ne nazadnje tudi državnega
               sekretarja iz Ministrstva za delo, družino in socialne zadeve, da bi bilo smiselno
               tako, kot nas je gospod z ministrstva za finance uvodoma napeljal, da je bila ne
               nazadnje uvodna predstavitev premierja in ne nazadnje tudi gospoda finančnega
               ministra dovolj izčrpna samo iz seje Državnega zbora, da ne nazadnje sploh ni bilo
               potrebno sklicati današnje seje zainteresiranega delovnega telesa, da bi se
               podrobneje seznanili z obema predlogoma proračuna, kajti roko na srce, podrobnosti
               danes ni bilo mogoče izvedeti. Niti, bom rekla, s strani enega od predstavnikov
               pristojnih resornih ministrstev. To je moja pripomba. Mogoče komu v vednost, ali pa
               zgolj za magnetogram. Hvala.</p>
            </sp>
            <sp xml:id="SDT4-OZDDSZII-Nujna-017-2007-10-17.sp21">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gradivo kot celota je bilo predloženo in smisel današnje obravnave je
               bil tudi ta,da bi se na ves avditorij, ki zastopa ta proračun, ki ga je pripravljal
               naslovila takšna in drugačna vprašanja, takšni in drugačni pomisleki. Nekako to se ni
               odvijalo in dajem samo v odločanje. Najprej prvi sklep, izvolite o sklepih sedaj.
               Gospa Potrata.</p>
            </sp>
            <sp xml:id="SDT4-OZDDSZII-Nujna-017-2007-10-17.sp22">

               <speaker>MAG. MAJDA POTRATA:</speaker>

               <p>S temi sklepi in z drugim, da bi vendarle razmislili o pripombah in skušali najti
               rešitev za tisto kar smo predlagali, seveda, s tem sklepom ne bi na načelni ravni
               imeli nič proti, če bi bila razprava na tem delovnem telesu res taka, da bi teh
               pripomb bilo toliko, da bi se dalo iz pripomb razbrati, da ima to delovno telo
               razvito občutljivost za notranja sorazmerja, tako kot je bilo rečeno, za vsa različna
               področja ministrstva, ki široko dejavnost pokriva. Tako pa smo nekako preusmerili
               svoje pripombe na matično delovno telo. Jaz moram priznati, da Poslanska skupina
               Socialnih demokratov bo zagotovo na matično delovno telo posredovala tudi amandmaje,
               ki zadevajo področje dela, družine in socialnih zadev. Je pa seveda ob tem treba
               reči, da ko človek sliši veliko zadovoljstvo z doseženimi cilji te koalicije in ko
               sliši kako so nam v mislih lizbonski cilji, torej cilji lizbonske strategije, se
               potem seveda vpraša zakaj zmanjševanje sredstev na nekaterih postavkah, ki bi z
               doseganjem ciljev lizbonske strategije morali le malo drugače in aktivneje
               uresničevati. In pri tem me čisto nič ne zanima, če recimo v okviru dela in delovnih
               pogojev lahko kdo postreže s podatkom o zmanjšanem odstotku brezposelnih, ampak tudi
               še nismo odpravili brezposelnosti, vemo, da imamo težavo, strukturno zaposlenostjo
               oziroma <stage type="mag"/> (nadaljevanje) strukturno
               brezposelnostjo in ne vidim razlogov, da bi morali sredstva na teh postavkah
               zmanjševati. Zato naše pripombe še vedno veljajo postavkam, ki govorijo o povečanju
               zaposljivosti, zagotavljanju socialne vključenosti, kreiranju novih delovnih mest in
               povečanje prilagodljivosti podjetij in prejemkom in pravicam brezposelnih. Tako za ta
               del sprememb proračuna za leto 2008, kot enako za proračun za leto 2009. Je pa seveda
               to vse tako ali tako obsojeno zgolj na razpravo, ki ne bo imela kakšnega posebnega
               učinka v glasovalnem aparatu. Hvala.</p>
            </sp>
            <sp xml:id="SDT4-OZDDSZII-Nujna-017-2007-10-17.sp23">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Vrnili smo se v razpravo, ki je ni bilo in smo jo zaključili. Dajem v
               odločanje najprej prvi predlog sklepa.</p>
               <p>Kdo podpira predlog sklepa?(8 članov.) Je kdo proti? (1 član.)</p>
               <p>Prvi sklep je sprejet.</p>
               <p>Predlog drugega sklepa, ki se nanaša na razpravo, ki je bila prisotna.</p>
               <p>Kdo podpira drugi sklep? (9 članov.) Je kdo proti? (Nihče.)</p>
               <p>S tem ugotavljam, da smo dnevni red današnje 17. izredne seje izčrpali, zato
               zaključujem 17. izredno sejo. Vsem kolegicam in kolegom poslancem se zahvaljujem za
               sodelovanje in tudi enako vsem gostom. Želim vam oblilo uspeha pri nadaljnji
               obravnavi proračuna, predvsem na matičnem delovnem telesu in potem na plenumu, enako
               tudi predlogu sprememb proračuna za 2008. Na svidenje!</p>
               <p>(Seja je bila končana 17. oktobra 2007 ob 17.47.)</p>
            </sp>
         </div>
      </body>
   </text>
</TEI>

<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-KZPTZČPIEM-Nujna-005-2007-02-14">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za peticije ter za človekove pravice in enake možnosti</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">8A8F40D16B8F726CC12572810029A0D4</idno>
               <idno type="custom" subtype="day">342D55E2D0F9E782C1257284004EA071</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=342D55E2D0F9E782C1257284004EA071</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-KZPTZČPIEM-Nujna-005-2007-02-14.KZPTZČPIEM" n="005">
               <name>Nujna</name>
               <date when="2007-02-14"/>
            </setting>
         </settingDesc>
         <particDesc>
            <listOrg>
               <org xml:id="SDT4-KZPTZČPIEM-Nujna-005-2007-02-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-KZPTZČPIEM-Nujna-005-2007-02-14.KZPTZČPIEM">
                        <orgName key="KZPTZČPIEM">Komisija za peticije ter za človekove pravice in enake možnosti</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA PETICIJE TER ZA ČLOVEKOVE PRAVICE IN ENAKE MOŽNOSTI</stage>
            <stage type="session">5. nujna seja</stage>
            <stage type="date">(14. februar 2007)</stage>
            <stage type="chairman">Sejo je vodila mag. Majda Potrata, predsednica komisije.</stage>
            <stage type="time">Seja se je pričela ob 16.51. </stage>


            <sp xml:id="SDT4-KZPTZČPIEM-Nujna-005-2007-02-14.sp1">

               <speaker>PREDSEDNICA MAG. MAJDA POTRATA:</speaker>

               <p>Pričenjam 5. nujno sejo Komisije za peticije ter za človekove pravice in enake
               možnosti in vas vse lepo pozdravljam. Obveščam vas, da je zadržana in se seje ne more
               udeležiti, podpredsednica gospa Marjetka Uhan, njo bo s pooblastilom nadomeščal
               gospod Anton Kokalj. Drugih opravičil ali pooblastil za nadomeščanje nisem dobila.</p>
               <p>S sklicem seje ste dobili predlog dnevnega reda:</p>
               <p>- razprava o izjavi župana Občine Kočevje Janka Vebra, v zvezi s pozivom ljudi na
               barikade in</p>
               <p>- 2. točka: Razno.</p>
               <p>S sklicem seje ste dobili zahtevo poslanskega kluba, poslanske skupine SDS za sklic
               nujne seje komisije, zapisnik 11. izredne seje Občinskega sveta Občine Kočevje,
               prepis posnetka obvestila župana Občine Kočevje in stališča poslanske skupine
               Socialnih demokratov. To gradivo je bilo priloženo, kot rečeno, vabilu in zdaj
               dovolite, da preden začnem in dam besedo predlagatelju sklica nujne seje, vendarle
               pojasnim nekaj stvari.</p>
               <p>Zahtevo za sklic nujne seje Komisije za peticije ter za človekove pravice in enake
               možnosti, datirano s 27. decembrom leta 2006 je komisija dobila v roke 4. januarja
               letošnjega leta. Pregled zahteve, po pregledu zahteve sem ugotovila, da je predlagana
               točka dnevnega reda tako kot je napovedana, zame kot predsednico delovnega telesa,
               <q>"precendens"</q> v delovanju Državnega zbora, ker je to, ker naj bi bila na seji komisije
               opravljena razprava o izjavi župana Občine Kočevje Janka Vebra v zvezi s pozivom
               ljudi na barikade.</p>
               <p>Iz dosedanjega delovanja Državnega zbora se ne spomnim primerov, pa sem se
               pozanimala tudi pri drugih, da bi kdaj na seji delovnega telesa, ki ni preiskovalno
               delovno telo, ki ni preiskovalna komisija, obravnavali izjavo poslanca, ki pravzaprav
               ni bila izjava, ki je ni dal takrat, ko je bil v funkciji poslanca ampak je to
               izjavo, domnevno, podal kot župan lokalne skupnosti. Zahtevi za sklic je bila
               priložena obrazložitev in predlog šestih sklepov, bil je priložen poziv k strpnosti
               treh predsednikov, bil je priložen zapis televizijskega posnetka komercialne
               televizije in bil je priložen zapis z nacionalne televizije. Pregled priloženega
               gradiva je spodkopal trditev, da so izpolnjeni ali po tem, po pregledu tega, ni
               mogoče trditi, da so izpolnjeni poslovniški pogoji za sklic seje. Za to je sekretarka
               komisije naslovila na vodjo poslanske skupine zahtevo za dopolnitev gradiva; kajti,
               če naj bi bila točka dnevnega reda <q>"razprava o izjavi"</q> je najmanj, kar bi morali v
               rokah imeti, besedilo te
               izjave.</p>
               <p>Drugo, kar je bilo v sklepih je bilo predlagano tudi, da bi se opredeljevali do
               sklepov sprejetih na izredni seji Občinskega sveta v Kočevju, pa tudi teh sklepov ni
               bilo priloženih. Kasnejša korespondenca vam bo pojasnjena, jaz bi želela vendarle vas
               obvestiti o tem, da sem glede na to, da sama menim, da izjava ne more biti predmet
               obravnave v komisiji, ki ni preiskovalna, naslovila na predsednika Državnega zbora
               pismo, 5. januarja sem ga naslovila, in mu v pismu zastavila dvoje vprašanj in sicer:
               <q>"Ali lahko Državni zbor ali njegovo delovno telo, ki ni preiskovalna komisija
               obravnava izjavo poslanca, četudi jo je izrekel kot župan?"</q> in drugo vprašanje <q>"Ali
               lahko Državni zbor ali njegovo delovno telo glasuje o predlogih sklepov, ki nalagajo
               nekaj, kar ni v pristojnosti niti delovnega telesa niti Državnega zbora kot celote?"</q>
               Gospod predsednik Državnega zbora mi je odgovoril na to pismo in sicer je v svojem
               odgovoru, ki vam ga ne mislim brati v celoti, citiral Poslovnik, se skliceval na
               točko Poslovnika po kateri je <q>"predsednik delovnega telesa, če gre za zadevo iz
               pristojnosti iz delovnega telesa in če je zadeva pripravljena v skladu z določbami
               Poslovnika, pristojen in odgovoren, da omogoči obravnavo predložene zadeve na seji
               delovnega telesa"</q>, odločitev o izpolnjevanju navedenih pogojev je v izključni
               pristojnosti predsednika delovnega telesa in še enkrat poudarjam, da kot predsednica
               delovnega telesa sem presodila, da poslovniški pogoji niso izpolnjeni zato sem tako
               pismo tudi napisala gospodu Jožetu Tanku, vodji poslanske skupine, 11. januarja in mu
               priložila tudi tisto, kar je bilo potrebno; priložila sem mu svoje pismo predsedniku
               Državnega zbora in njegov odgovor. Končala sem to pismo s temle stavkom:
               <q>"Problematiko povezano s preselitvijo Romov iz Ambrusa je komisija že obravnavala na
               4. nujni seji, ne glede na to pa bom razpravo o tej temi, v okviru pristojnosti
               komisije, ki se nanašajo na uresničevanje človekovih pravic in temeljnih svoboščin,
               uvrstila na dnevni red seje, ko bo podan ustrezen predlog oziroma zahteva."</q> in še
               potem tista vljudnostna fraza, s katero navadno dopise, uradne, končujemo.</p>
               <p>11. januarja sem dobila od gospoda Tanka pismo, v katerem je dopolnil vlogo oziroma
               zahtevo za sklic nujne seje z izpisom, z zapisnikom Občinskega sveta Kočevje in me
               obvestil, da magnetograma izjave z radia Univox še nima. No, čeprav je videti, da sta
               se po datumih ta dva dopisa križala, je pa treba omeniti še en dopis, ki sem ga
               dobila, to pa je dopis s katerim mi je bilo posredovano še besedilo objave, ki je
               bila na radiu Univox. Ker imate to vse v svojih rokah, tako zapisnik seje občinskega
               sveta, kot izjavo oziroma tisto obvestilo, ki je bilo povedano na radiu Univox, ju ne
               bom brala.</p>
               <p>Sklenila bi pa s tole ugotovitvijo, ne glede na moj dopis, s katerim sem ugotovila,
               ali v katerem sem  sporočila,
               da sodim, da poslovniški pogoji niso izpolnjeni, s strani vodje poslanske skupine
               gospoda Tanka, nisem dobila kakšnega pisnega obvestila o umiku zahteve za sklic nujne
               seje, zato sem tudi to sejo sklicala, pričakujem pa, da bo po teh obvestilih, po teh
               pojasnilih, ki sem jih ravnokar povedala, poslanska skupina Slovenske demokratske
               stranke vendarle izkoristila to možnost in umaknila zahtevo po razpravi o izjavi
               župana Občine Kočevje Janka Vebra v zvezi s pozivom ljudi na barikade, posebej zaradi
               tega, ker je včeraj na to temo, ali z enako točko dnevnega reda potekala že seja
               Odbora za notranjo politiko. Torej ta dolg uvod je bil vendarle povabilo poslanski
               skupini Slovenske demokratske stranke, da umakne zahtevo za razpravo o izjavi, zaradi
               tega, ker menim, da je poslanska skupina, ki ji pripadam in katere član je tudi
               poslanec Janko Veber, pokazala, da se ne umika pred razpravo o dogodkih, ki so
               zvezani s preselitvijo družine iz Ambrusa, da pa menimo, da je v resnici precendens
               razprava o izjavi poslanca, o izjavi za katero je bilo treba kar nekaj napora
               vložiti, da smo jo sploh dobili, glede na to, da je v predlogu dnevnega reda povzeta
               z nekim dodatkom, ki ga v obvestilu, ki smo ga dobili z radia Univox, ni mogoče
               zaznati. To je namreč tisti dodatek o pozivu župana Občine Kočevje Janka Vebra v
               zvezi s pozivom ljudi na barikade.</p>
               <p>Jaz bi dala zdaj besedo predlagatelju zahteve, pa ne vem kdo bo v imenu
               predlagateljev? Izvolite gospa Eva Irgl.</p>
            </sp>
            <sp xml:id="SDT4-KZPTZČPIEM-Nujna-005-2007-02-14.sp2">

               <speaker>EVA IRGL:</speaker>

               <p>Ja, najlepša hvala za besedo. Jaz bom zelo kratka. Glede na to, da v Slovenski
               demokratski stranki menimo da smo dovolj izčrpno podali svoje mnenje glede sklica te
               seje Komisije za človekove pravice oziroma peticije in enake možnosti, da je to
               mnenje dovolj izčrpno že v sami obrazložitvi, ki smo jo že podali. Žal nam je le, da
               gospa predsednica niste te točke oziroma te teme uvrstili na dnevni red že v
               januarju, takrat, ko smo vas prosili za sklic te seje glede na to, da je bila takrat
               ta problematika bistveno bolj aktualna kot je danes.</p>
               <p>Glede na to, kar ste pa prej dejali, da bi bilo morda potrebno, da umaknemo to točko
               iz dnevnega reda danes, zaradi tega, ker smo to problematiko obravnavali že včeraj na
               Odboru za notranjo politiko,pa se mi zdi malce čudno, ko pa vemo, da smo ravno
               prejšnjo točko glede spolnega nadlegovanja pripadnic v vojski obravnavali že dvakrat
               in to vedno na Odboru za obrambo, pa tudi na tej Komisiji za peticije; tako, da tukaj
               bi lahko imeli enaka merila, se pa strinjam, da mogoče aktualnost te teme, v tem
               trenutku, ni ravno takšna, kot če bi to obravnavali v mesecu januarju. Skratka
               obrazložitev poslanske skupine glede te problematike pa je jasna in smo jo podali že
               v pisni obliki.</p>
            </sp>
            <sp xml:id="SDT4-KZPTZČPIEM-Nujna-005-2007-02-14.sp3">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, gospa Eva Irgl. Potem dovolite, da po tej ugotovitvi, da vi ne nameravate
               umakniti točke dnevnega reda, dam sama predlog članicam in  članom komisije za umik te točke dnevnega reda, zaradi
               tega, ker poudarjam, da štejem za precendens, da bomo razpravljali o izjavi poslanca
               na komisiji in menim, da bi bilo dobro se spomniti na Zakon o poslancih, ki pravi v
               2. členu <q>"Poslanci so predstavniki vsega ljudstva in pri izvrševanju poslanskega
               mandata niso vezani na kakršnakoli navodila. Poslanski mandat izvršujejo v skladu z
               Ustavo, zakonom in Poslovnikom Državnega zbora."</q>, Poslovnik Državnega zbora o
               obravnavi izjave poslanca ne govori. Res pa je, da je s tem sklicem še ena težava.
               Znova se bom sklicevala na pismo predsednika Državnega zbora, ki pravi, <q>"da je v
               pristojnosti predsednika delovnega telesa, da presodi ali gradivo ustreza Poslovniku"</q>
               in tu bi vas želela seznaniti s svojim stališčem, da predlaganih šest sklepov, tako
               kot ste jih s sklicem predlagali, po moji sodbi ne izpolnjuje poslovniških pogojev.
               Nekateri od teh sklepov presegajo pooblastila komisije, namreč prvi sklep govori o
               tem, da komisija se seznanja z neustavnim in nezakonitim ravnanjem, neustavnost in
               nezakonitost, zlasti nezakonitost in tudi sklicevanje na 300. člen Kazenskega
               zakonika ugotavljajo za to pristojni organi, potem so nekateri taki sklepi, ki
               zadevajo, to je 4. sklep, lokalno samoupravo in naša komisija ni pristojna za
               sprejetje takega sklepa. 6. sklep je tak, da je bil že večkrat demantiran, ker se
               nanaša na ravnanje varuha človekovih pravic, da ne ustreza dejanskemu stanju stvari;
               torej nekaj razlogov je zaradi katerih vas pozivam, da predlog sklepov preoblikujete
               in jih ponudite komisiji v taki obliki, da se bo komisija z njimi lahko seznanila in
               da jih bom lahko, kot predsednica delovnega telesa dala na glasovanje. Zame je
               trenutno v taki obliki v kakršni ste sklepe, predlog sklepov, predložili, sprejemljiv
               samo 2. sklep. Je pa res, da je z gradivom posredovano tudi mnenje oziroma stališče
               poslanske skupine Socialnih demokratov, kjer so pa tudi trije sklepi predlagani,
               tako, da jaz vas gospa zastopnica poslanske skupine Slovenske demokratske stranke
               sprašujem ali boste morebiti ponudili to, sprejeli to ponudbo, ki sem jo dala za
               prekinitev seje, da bi preoblikovali sklepe tako, da bi jih lahko dala na glasovanje?
               Ja,  izvolite, gospod
               Zamernik.</p>
            </sp>
            <sp xml:id="SDT4-KZPTZČPIEM-Nujna-005-2007-02-14.sp4">

               <speaker>BOGOMIR ZAMERNIK:</speaker>

               <p>Hvala lepa gospa predsednica. Glejte, da ne bi bili deležni očitka, da nočemo iti
               nasproti, pa da vi ne bi dobili očitka, da nočete o teh stvareh razpravljati, se mi
               zdi ta predlog smiseln. Vi ste v uvodu dokaj obširno zadevo obrazložili, pa tudi zdaj
               tik pred mano. Če je možno, bi bili veseli, če ne si bomo to vzeli iz magnetograma,
               te vaše pripombe in se strinjamo s tem, da o tem razpravljamo na eni izmed naslednjih
               sej, oziroma o nadaljevanju.</p>
            </sp>
            <sp xml:id="SDT4-KZPTZČPIEM-Nujna-005-2007-02-14.sp5">

               <speaker>PREDSEDNICA MAG. MAJDA POTRATA:</speaker>

               <p>Vse tisto, kar sem v uvodu povedala, je dokumentirano, ker je zapisano tako, da niti
               ni potreben magnetogram, ker jih ima vaš vodja poslanske skupine. Torej to je ena
               stvar. Preden pa dam to možnost o kateri smo govorili, da prekinemo in preoblikujeta
               sklepe, dajem pa vendarle na glasovanje še svoj predlog za umik točke dnevnega reda.
               Sprašujem kdo podpira ta predlog sklepa za umik točke dnevnega reda razprave o izjavi
               župana Občine Kočevje Janka Vebra v zvezi s pozivom ljudi na barikade?</p>
               <p>Kdo podpira ta sklep? <stage>( članov.)</stage> No, jaz ga že, to se razume, saj sem ga dala. Kdo
               mu nasprotuje? <stage>(3 člani.)</stage></p>
               <p>Sklep ni sprejet.</p>
               <p>In zdaj bi, če dovolite, stopili korak naprej in bi lahko po dveh poteh nadaljevali
               sejo, ali da opravimo razpravo ali da prekinemo sejo takoj in opravimo razpravo
               hkrati s spremenjenim predlogom sklepov?</p>
            </sp>
            <sp xml:id="SDT4-KZPTZČPIEM-Nujna-005-2007-02-14.sp6">

               <speaker>EVA IRGL:</speaker>

               <p>Jaz mislim, da glede na to, da če bi preoblikovali sklepe, potem je najboljše, da
               tudi razpravo nadaljujemo takrat, ko bomo imeli vse sklepe takšne, kot so primerni za
               Komisijo za človekove pravice in enake možnosti.</p>
            </sp>
            <sp xml:id="SDT4-KZPTZČPIEM-Nujna-005-2007-02-14.sp7">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Jaz vam ta hip ne znam povedati kdaj bo ta, nadaljevanje prekinjene 5.
               nujne seje lahko poteklo; prvi možen termin, ki ga bomo dobili, bomo poiskali in
               razpravo in vse nadaljevanje opravili takrat.</p>
               <p>Jaz se vsem vabljenim in vsem prisotnim zahvaljujem za sodelovanje.</p>
               <stage type="time">(Seja je bila zaključena 14. februarja 2007 ob 17.11.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT4-OZG-Redna-031-2007-06-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">6B3453D21ABADE63C12572E200343404</idno>
               <idno type="custom" subtype="day">6C512E45999C33C8C12572F70026F2CE</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=pmagdt&amp;uid=6C512E45999C33C8C12572F70026F2CE</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZG-Redna-031-2007-06-07.OZG" n="031">
               <name>Redna</name>
               <date when="2007-06-07"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZG-Redna-031-2007-06-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZG-Redna-031-2007-06-07.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA GOSPODARSTVO</stage>
            <stage type="session">31. seja</stage>
            <stage type="date">(7. junij 2007)</stage>
            <stage type="chairman">Sejo je vodil Vili Rezman, podpredsednik odbora.</stage>
            <stage type="time">Seja se je pričela ob 12.02. </stage>


            <sp xml:id="SDT4-OZG-Redna-031-2007-06-07.sp1">

               <speaker>PODPREDSEDNIK VILI REZMAN:</speaker>

               <p>Ura je natančno 9.00 in mi smo sklepčni, tako da predlagam, da pričnemo današnjo
               sejo. Lep pozdrav vsem želim! Domnevam, skoraj bi si upal napovedati, da bo relativno
               kratka ta seja, vsaj videti ni nekih posebnih razlogov, da bi jo vlekli proti večeru.
               Sicer pa moram opravičiti najprej gospoda Ferija Horvata, gospoda Antona Ropa in
               Srečka Prijatelja. Gospod Marjan Drofenik pa nadomešča Kristijana Janca. Poleg
               poslancev pozdravljam seveda tudi vse ostale in bi rad posebej izpostavil, da je
               danes prvič z nami novi državni sekretar. Dobrodošlica gospodu Tomažu Jeršiču!
               Domnevam, da bo sodelovanje z odborom, ki je matičen za vašo dejavnost, dobro,
               nadejamo se tega.</p>
               <p>Sicer pa predlagam, da z ozirom na dejstvo, da ni bilo nobenega predloga za
               spremembo dnevnega reda, ugotovimo, da je predlog dnevnega reda, kot je bil
               predlagan, sprejet. Govorili bomo danes torej o Predlogu zakona o spremembah in
               dopolnitvah zakona o gostinstvu.</p>
               <p>Prehajamo na <title>1. TOČKO DNEVNEGA REDA, </title>kjer bomo razpravljali v okviru druge
               obravnave, na osnovi gradiv, ki smo jih prejeli in ki jih naštevam, kot imate
               zapisane in kot ste dodatno še dobili. Imamo predlog zakona, mnenje
               Zakonodajno-pravne službe, amandmaje koalicijskih poslanskih skupin, predlog
               amandmajev Obrtne zbornice in mnenje Državnega sveta oziroma njegove komisije.</p>
               <p>Na današnje srečanje so bili vabljeni predstavniki Vlade Republike Slovenije,
               Ministrstva za gospodarstvo, Zakonodajno-pravne službe, Gospodarske zbornice in
               Obrtne zbornice. Naj povem, da se je ustno, čeprav ni bil izrecno vabljen, opravičil
               predstavnik Državnega sveta, gospod Kampuš, in me poprosil, da povem, da podpira
               amandma, ki ga je Obrtna zbornica predlagala, in da ne podpira amandmajev, ki jih je
               predlagala skupina koalicijskih strank.</p>
               <p>Naš odbor je matično delovno telo in pričenjamo s svojim delom na ta način, da
               začnemo z drugo obravnavo. Hkrati prosim gospoda Tomaža Jeršiča, da uvodoma predstavi
               predlog sprememb in dopolnitev zakona.</p>
            </sp>
            <sp xml:id="SDT4-OZG-Redna-031-2007-06-07.sp2">

               <speaker>TOMAŽ JERŠIČ:</speaker>

               <p>Predsedujoči, hvala lepa za besedo. Poskušal bom na kratko...</p>
            </sp>
            <sp xml:id="SDT4-OZG-Redna-031-2007-06-07.sp3">

               <speaker>PODPREDSEDNIK VILI REZMAN:</speaker>

               <p>Poslance pa prosim, če bi malo prisluhnili; meni ni bilo treba, gospodu državnemu
               sekretarju pa kar dajte.</p>
            </sp>
            <sp xml:id="SDT4-OZG-Redna-031-2007-06-07.sp4">

               <speaker>TOMAŽ JERŠIČ:</speaker>

               <p>Poskušal bom na kratko predstaviti predlog sprememb.</p>
               <p>Kot prvo bi navedel, da po naši oceni najpomembnejšo novost prinaša predlagana
               sprememba, ki odpravlja odločbe, ki so zdaj potrebne za opravljanje te gostinske
               dejavnosti, kar bo zelo poenostavilo postopek za začetek obratovanja dejavnosti in
               mislimo, da s tem posledično tudi spodbudilo večji zagon podjetniškega sektorja v tem
               segmentu.</p>
               <p>Druga novost predstavlja možnost, da bodo gostinci lahko brez posebne registracije
               za opravljanje trgovske dejavnosti prodajali posamezne izdelke, ki so sicer vključeni
               v njihovo gostinsko ponudbo.</p>
               <p>Tretja zadeva, na katero se nanaša predlog <stage type="mag"/>(Nadaljevanje) sprememb zakona, bo opredelila obdobje dneva, v katerem
               bo med turistično sezono dovoljeno opravljati gostinsko dejavnost zunaj gostinskega
               obrata. Se pravi, spet neka novost, ki mislimo, da je zelo, zelo primerna.</p>
               <p>Izboljšani bodo tudi pogoji za opravljanje dejavnosti sobodajalcev, fizičnih oseb.
               Zakon predvideva ukinitev registra sobodajalcev in poenostavlja, da bodo te osebe
               registrirane v poslovnem registru Slovenije, se pravi, pri AJPES-u.</p>
               <p>Za razvoj gostinske ponudbe na kmetijah sta pomembni predlagani spremembi zakona, ki
               se nanašata na opravljanje dejavnosti zunaj kmetije in na zaposlovanje najete delovne
               sile. Kmetje bodo po novem lahko opravljali gostinsko dejavnost tudi na prireditvah,
               povezanih s predstavitvijo podeželja in tradicionalnih običajev. Da se pa to ne bi
               izrodilo in postalo nelojalna konkurenca gostincem, bo kmet smel ponujati le jedi in
               pijače iz domačega okolja. Ker pri opravljanju gostinske dejavnosti na kmetiji kot
               dopolnilne dejavnosti zaposlovanje najete delovne sile ni mogoče, predlog zakona
               vsebuje možnost opravljanja te dejavnosti na kmetiji na temelju registracije pod
               pogoji, ki jih opredeljuje zakon o gospodarskih družbah. Tako da bi ta stvar tekla
               zelo - v bistvu je poenostavljeno delovanje tega segmenta.</p>
               <p>S tem nekako zaključujem poudarek sprememb, ki jih ta zakon prinaša. Moram reči, da
               smo pripombe Zakonodajno-pravne službe Državnega zbora proučili. Menimo, da so
               ustrezno upoštevane v okviru amandmajev, ki jih je predložila koalicija. Tako da
               toliko z moje strani. Za vsa nadaljnja vprašanja smo na voljo, predvsem kolega
               Podrekar, ki je strokovni sodelavec in pripravljavec tega zakona. Hvala lepa.</p>
            </sp>
            <sp xml:id="SDT4-OZG-Redna-031-2007-06-07.sp5">

               <speaker>PODPREDSEDNIK VILI REZMAN:</speaker>

               <p>Hvala lepa, gospod državni sekretar. Gospa Lenča Arko Fabjan je druga, ki ima
               priložnost, da spregovori.</p>
            </sp>
            <sp xml:id="SDT4-OZG-Redna-031-2007-06-07.sp6">

               <speaker>LENČA ARKO FABJAN:</speaker>

               <p>Hvala za besedo. Zakonodajno-pravna služba je podala pripombe predvsem v smeri
               izboljšav predlaganega zakonskega besedila in te pripombe amandmaji ustrezno
               upoštevajo.</p>
               <p>Dodatno bi pa želela opozoriti le še na amandma k 6. členu, ta normira oddajanje
               sob. In amandma v bistvu omogoča, da se bo za namestitev oddajal katerikoli prostor,
               tudi tak, ki ni stanovanjski, ker nima tovrstnega uporabnega dovoljenja. Glede na to
               se za predlagano rešitev postavlja vprašanje skladnosti s predpisi, ki urejajo
               prostorsko načrtovanje oziroma gradnjo objektov. Hvala.</p>
            </sp>
            <sp xml:id="SDT4-OZG-Redna-031-2007-06-07.sp7">

               <speaker>PODPREDSEDNIK VILI REZMAN:</speaker>

               <p>Hvala. Želi morebiti kdo od drugih vabljenih v uvodu spregovoriti? Izvolite.</p>
            </sp>
            <sp xml:id="SDT4-OZG-Redna-031-2007-06-07.sp8">

               <speaker>DUŠAN KRAJNIK:</speaker>

               <p>Hvala lepa, gospod podpredsednik. Lep dober dan vsem skupaj! V Obrtni zbornici, tudi
               vse poslanke in poslanci ste dobili naše amandmaje oziroma predlog, da bi jih Odbor
               za gospodarstvo tudi povzel, predlagamo, da bi se - v sami obrazložitvi smo malo
               pesniško povedali, ampak vseeno -, da bi na teh izletniških kmetijah, turističnih
               kmetijah, ki se ukvarjajo tako ali drugače, lahko rečemo, že z gostinsko dejavnostjo,
               zakon o gospodarskih družbah, predvsem zakon o gostinstvu in tudi zakon o društvih se
               nekako približujejo tem trendom, da bi tisti, ki se ukvarjajo z gospodarsko
               dejavnostjo, tudi delovali pod določenimi pravili igre, zakonskimi in pa izvedbenimi
               akti. Zato smo predlagali, da bi se v zakonu o gostinstvu črtal tretji odstavek 15.
                  člena,<stage type="mag"/>(Nadaljevanje) zaradi enega samega
               vzroka. Namreč, poenotiti je treba sistem poslovanja tudi za tiste, ki se ukvarjajo z
               dopolnilno dejavnostjo, če seveda pridobivajo hrano in pijačo izven svojega
               delokroga. Zelo po domače, če nekdo na Koroškem prodaja škampe, verjetno ne gre
               skupaj. Če se nekdo ukvarja s pridobivanjem domačega piva, ni problema. V momentu, ko
               pa kupuje enormne količine piva v raznih marketih in potem to prodaja kot svoj
               izdelek, svoj proizvod, pa verjetno temu ne moremo slediti. Mi smo v takšnem krogu
               eno leto in pol nazaj razlagali, kaj se dogaja na področju Evropske unije, v
               sosednjih državah. Izpostavili smo Republiko Avstrijo, ko smo s primeri povedali,
               kako je njihova država razdeljena na določene regije, kjer se lahko ponudniki
               turističnih uslug na turističnih kmetijah kot neke vrste dopolnilno dejavnost
               preskrbujejo z večino izdelkov, prehrambenih, na svojem območju, da lahko nekatere
               izdelke, pijače, kupujejo na enem regijskem območju, da pa del tistega, kar normalno
               gostu ponujajo, lahko kupijo tudi v raznih trgovinah. To pred kakšnim letom in pol ni
               obrodilo sadu oziroma nismo sledili tem evropskim smernicam v državah, ampak smo
               zaradi specifike našega majhnega prostora pripravili takšne zakone, ki omogočajo
               marsikaj. Želeli bi, da tudi na tem področju zakon o gostinstvu uredi razmere, da ne
               prihaja do raznih nelojalnih konkurenc oziroma da tisto, kar se prideluje na
               posameznih kmetijah, tudi kvalitetno prodajo. To, kar je predstavnik Ministrstva za
               gospodarstvo povedal, je zelo dobro, pa tudi predstavnica Zakonodajne službe, igra v
               tisto smer, kjer želimo, da se izenačijo, vsaj delno izenačijo poslovni pogoji za vse
               tiste, ki pridobivajo določena finančna sredstva na trgu. Včeraj na Komisiji
               Državnega sveta za malo gospodarstvo in turizem smo v ravno takšnem duhu poslušali
               svetnice in svetnike, ki želijo, da bi vsi tisti, ki se ukvarjajo s pridobitno
               dejavnostjo, to pa tudi je, prispevali svoj delež v državni proračun, kar pa davki
               so, tako in drugače, zato da v končni fazi izenačimo, vsaj poskušamo izenačiti tiste
               gospodarske subjekte, kamor normalno spada tudi turistična kmetija oziroma izletniške
               kmetije, kot so bile v začetku pred toliko in toliko leti najprej definirane. Hvala
               lepa, podpredsednik.</p>
            </sp>
            <sp xml:id="SDT4-OZG-Redna-031-2007-06-07.sp9">

               <speaker>PODPREDSEDNIK VILI REZMAN:</speaker>

               <p>Hvala lepa. Gospod Dušan Krajnik je anticipiral razpravo o 8. členu, tako da ga
               takrat ne bom posebej pozival, da še enkrat to ponovi.</p>
               <p>Sicer pa predlagam, da sprejmemo sklep o tem, da najprej razpravljamo o členih in
               posameznih amandmajih k členom, ki so bili predstavljeni, in da kasneje vse člene
               sprejmemo skupaj. Ali ste za to, da se ta ustaljeni način tudi danes uporablja?</p>
               <p>Kdo je za? (11 članov.) Hvala lepa, torej, ta predlog sklepa je bil sprejet.</p>
               <p>Sedaj pa pričenjamo z razpravo, tako kot sledi po predlogu zakona. Najprej odpiram
               razpravo o 1. členu, neamandmiranemu. Ni razpravljavcev, zaključujem razpravo.</p>
               <p>2. člen, z amandmajem, ki se odziva na mnenje ZPS. Ni razpravljavcev.</p>
               <p>Kdo je za to, da takšen amandma sprejmemo? (11 članov.) Hvala lepa, amandma je
               sprejet.</p>
               <p>Prehajamo na 3. člen, odpiram razpravo. <stage type="mag"/>(Nadaljevanje) Izvolite, gospod Milan Petek. Napaka? Hvala lepa za
               napako /smeh/. Zapiram razpravo.</p>
               <p>Prehajamo na 4. člen. Ni razpravljavcev.</p>
               <p>Prehajamo na 5. člen, ki tudi ni amandmiran. Ni razpravljavcev, zaključujem
               razpravo.</p>
               <p>Prehajamo na 6. člen, ki je amandmiran in za katerega smo slišali tudi uvodno
               pripombo od predstavnice Zakonodajno-pravne službe. Izvolite, gospod Milan Petek.</p>
            </sp>
            <sp xml:id="SDT4-OZG-Redna-031-2007-06-07.sp10">

               <speaker>MILAN PETEK:</speaker>

               <p>Hvala za besedo. Torej, napaka je bila nehote. Želel sem se oglasiti ravno pri tem 6.
               členu, kjer je moj razlog za razpravo amandma, ki so ga vložili poslanci štirih
               poslanskih skupin.</p>
               <p>Bistvo tega amandmaja ali pa naše oporekanje v LDS temu amandmaju je povzeto že tudi
               v predhodnem mnenju, ki ga je dala predstavnica Zakonodajno-pravne službe. Ne znamo
               si predstavljati, zaradi česa, pravzaprav zaradi nekih očitno malih osebnih interesov
               gremo v zelo vprašljiv člen ali pa zelo vprašljivo vsebino člena, ki govori celo v
               obrazložitvi, da bi se to lahko opravljalo v objektih, za katere ni uporabnega
               dovoljenja za stanovanjski objekt, vendar tam, kjer pač samoupravne lokalne skupnosti
               to dopuščajo. Torej, vsak objekt mora imeti uporabno dovoljenje, zato da izpolni
               pogoje za opravljanje dejavnosti, mora imeti določeno uporabno dovoljenje. In če je v
               tem primeru citirana zidanica kot tisti prostor, v katerem bi se naj tudi
               sobodajalstvo opravljalo, bi pač ta zidanica morala imeti tudi uporabno dovoljenje za
               tako dejavnost. Ne pa, da rečemo, od lokalne skupnosti je odvisno, ali ima interes,
               da se ta dejavnost opravlja tudi v zidanici. Meni to zveni ali pa se mi zdi, da bo
               omogočalo na nek način tudi kakšna koruptivna dejanja, da bo v nekem manjšem lokalnem
               okolju, v katerem se vsi pravzaprav poznajo med seboj, v katerem je torej župan
               neposredno povezan z vsemi občani po tej osebni liniji, prišlo do tega, da se bodo ta
               dovoljenja dajala v odvisnosti od poznavanja med seboj oziroma tistih pristojnih, ki
               bodo to dovoljenje dajali, namesto da bi izpolnjevali pogoje, ki jih vsak normalno za
               svojo dejavnost mora izpolniti. Zaradi tega opozarjam, da je ta zadeva sporna. Da
               torej mi kot zakonodajalci sprejemamo odločitev, da tam, kjer ni uporabnega
               dovoljenja, celo omogočamo, da se taka soglasja dajejo, in zaradi tega mislim, da ta
               amandma ni uporaben, ne bi smel biti sprejet. In apeliram in opozarjam tudi poslance,
               ki so to vložili,<stage type="mag"/> (nadaljevanje) da razmislijo
               ali je to smotrno, istočasno pa pozivam tudi predlagatelja zakona, to je Ministrstvo
               za gospodarstvo, da se do takšnega amandmaja opredeli, ker mislim, da so oni tisti,
               ki morajo biti zaščitniki zakonitosti, torej mi v LDS-u nasprotujemo temu amandmaju.
           </p>
            </sp>
            <sp xml:id="SDT4-OZG-Redna-031-2007-06-07.sp11">

               <speaker>PODPREDSEDNIK VILI REZMAN:</speaker>

               <p>Hvala lepa, gospod Petek. Če smem jaz samo mimogrede preden bomo dopustili, da
               odgovori tudi predstavnik Vlade, ampak po mojem vedenju ne trdim, da je to 100% res,
               ampak jaz mislim, da večina objektov v Sloveniji nima uporabnega dovoljenja, zlasti
               stanovanjskih ne, ker se zgradijo na osnovi gradbenega dovoljenja, uporabnega, pa
               potem nikoli nihče ne terja in je redkost, so objekti, ki imajo uporabna dovoljenja
               redkost. To zdaj ne pomeni, da plediram za tem, da bi mi morali kršiti zakonodajo
               oziroma druge predpise. Izvolite.</p>
            </sp>
            <sp xml:id="SDT4-OZG-Redna-031-2007-06-07.sp12">

               <speaker>MARKO PODREKAR:</speaker>

               <p>Čisto kratko pojasnilo, torej samo kot pojasnilo k tej razpravi. Ni mišljeno, da bi
               ne bilo obveznosti imeti uporabno dovoljenje. Amandma je mišljen v tem smislu, da se
               to uporabno dovoljenje ne bi obvezno glasilo na stanovanjski objekt, ker ugotavljamo,
               da veliko število zidanic glede na upoštevaje prostorske akte ni opredeljenih kot
               stanovanjski objekt. In bi želeli nekoliko tukaj bolj širšo rešitev, ki bi omogočila
               vključitev velikega števila teh zmogljivosti, ki stojijo, ki so, vendar jih trenutno
               ni mogoče uporabiti v smislu izvajanja gostinske dejavnosti. Hvala.</p>
            </sp>
            <sp xml:id="SDT4-OZG-Redna-031-2007-06-07.sp13">

               <speaker>PODPREDSEDNIK VILI REZMAN:</speaker>

               <p>Hvala lepa za pojasnilo. Matjaž Han.</p>
            </sp>
            <sp xml:id="SDT4-OZG-Redna-031-2007-06-07.sp14">

               <speaker>MATJAŽ HAN:</speaker>

               <p>Hvala lepa za besedo. No, najprej naj tudi jaz pozdravim državnega sekretarja, da je
               danes prvič med nami in hvala bogu, da ima pred sabo en dosti lahek zakon, da ne bo
               prvič popadel v neko težko zadevo. Pa vendarle, jaz mogoče na nek način bi se lahko
               strinjal z gospodom Petkom, drugače pa jaz ta amandma, osebno, ne govorim kot
               poslanec Socialnih demokratov, ampak osebno kot Matjaž Han podpiram in ne kupim
               razprave gospoda Petka o koruptivnosti majhnih občin in županov, zato, ker jaz
               prihaja glih iz takšne majhne občine in tudi kot župan si ne znam predstavljati, da
               me bo lahko nek posameznik na nek način kupil, da bo lahko imel dve sobi s 15-mi
               ležišči ali kako drugače. Morate pa vedeti to, da smo v tistih majhnih krajih po
               Sloveniji nekateri tudi imamo te probleme, da nimamo spalnih kapacitet, nimamo
               velikih hotelskih verig in tako naprej, da ne bi našteval in nam bo tak zakon, ki ne
               bo tako birokratski prav prišel, verjemite mi, če bomo uvozili v občine ljudi bomo
               hoteli imeti tudi urejene takšne sobe, da bodo se radi vračali v takšne ali drugačne
               kraje. Tako, da če bom župan in če bom imel besedo pri tem, verjemite mi, da si bom
               prvo stvar ogledal, pa potem dal soglasje k temu, da bodo lahko kmetje dopolnilno
               dejavnost ali pa drugi imeli to sobodajalstvo. Tako, da iz tega vidika mene ni strah,
               da bi se delali soglasja kar tako po domače in za 1000 evrov ali pa 2000 evrov, bi
               rekel, župan dobil, tako da jaz ta amandma na nek način podpiram, seveda pa kot
               poslanec apeliram na tiste, ki bodo delali neka soglasja, da vendarle morajo biti
               previdni. Hvala lepa.</p>
            </sp>
            <sp xml:id="SDT4-OZG-Redna-031-2007-06-07.sp15">

               <speaker>PODPREDSEDNIK VILI REZMAN:</speaker>

               <p>Hvala lepa. Naj še enkrat mimogrede samo omenim, ker je bilo v pogojnikih govorjeno,
               da gospod Matjaž Han je župan, ne, če bo in bo odločal, če bo ta zakon sprejet bo
               imeli pomembno vlogo. Ampak, hotel sem to povedati, da se s tem zakonom ne samo pri
               tem členu tudi pri kakšnem drugem členu še bistveno več odgovornosti pa se prenaša na
               ramena lokalnih skupnosti, to se pravi, da se ne odpravlja, ampak se naslavlja na nek
               drug organ, ki bo moral sprejeti najprej, kot vemo, nek akt poseben, ki ga določa ta
               zakon in ki bo potem moral tudi odločati o obratovalnem času in vseh drugih stvareh
               pri čemer je bil sedaj deloma razbremenjen, ker je le upravna enota bila še tista, ki
               je v posamičnih odločitvah sodelovala oziroma jih je sprejemala na osnovi priporočil
               lokalne skupnosti. Milan Petek, izvoli.</p>
            </sp>
            <sp xml:id="SDT4-OZG-Redna-031-2007-06-07.sp16">

               <speaker>MILAN PETEK:</speaker>

               <p>Torej, da ne bi mislili, da sem jaz kakšen zakrknjen birokrat in nasprotnik
               gospodarske pobude tudi na tem področju, nasprotno. Vendar se mi zdi, da postavljamo
                  neko<stage type="mag"/> (nadaljevanje) stanje neenakovrednosti
               ali neenakopravnosti subjektov, ki se odločajo za opravljanje raznih dejavnosti.
               Torej, tisti, ki bo hotel to delati kot objekt v katerem ima vso pravico in vse
               zakonske podlage za opravljati to dejavnost bo moral vložiti ali več sredstev ali
               tudi več napora, da si pridobi gradbeno dovoljenje, ki ustreza k temu, da bo lahko
               dobil uporabno dovoljenje. Torej, tam so pogoji popolnoma jasni in zahtevnejši, tukaj
               bo pa nekdo špekuliral pa si bo naredil eno zidanico, naredil par sobic gor, pa
               računal, da bo kasneje to uveljavil skozi uveljavitev svoje ambicije preko organa, ki
               bo to v lokalni skupnosti delal. Jaz hočem samo opozoriti na to, da v tem izhodišču
               postavljamo nekatere v neenakopraven položaj, dopuščamo možnost, da bo kdo krvav pod
               kožo pa zaradi tega tudi pristal na kaj takšnega, kar ne posplošujem, da ne bi
               mislil, da so vsi župani koruptivni ali pa vsi, ki bodo to počenjali koruptivni,
               ampak opozarjam samo to,da so pozicije ali pa izhodišča za te subjekte različna in to
               se mi zdi, da postavlja v položaj neenakopravnosti te subjekte, podobno se bo
               dogajalo pri 8. členu verjetno, ko bomo prišli do tistega vprašanja okoli pijač, ki
               jih moraš ali pa lahko tam prodajaš in takšno nedodelano in na tak način prosto
               presojo nekega lokalnega organa ali bi se tam lahko spalo se mi zdi, da ne smemo
               dopustiti in to je bilo opozorilo. Svet se ne bo podprl, če ta amandma bo sprejet ali
               boste ugotovili tisti, ki drugače mislite, da je to primerno tudi zaradi tega v
               opoziciji ne bom imeli nič več težav, še vedno bomo opozicija, ampak dolžni smo pa
               opozoriti.</p>
            </sp>
            <sp xml:id="SDT4-OZG-Redna-031-2007-06-07.sp17">

               <speaker>PODPREDSEDNIK VILI REZMAN:</speaker>

               <p>Hvala lepa, gospod Petek. Gospod Mikolič je bil naslednji.</p>
            </sp>
            <sp xml:id="SDT4-OZG-Redna-031-2007-06-07.sp18">

               <speaker>MARTIN MIKOLIČ:</speaker>

               <p>Hvala za besedo. No, vemo, da uporabno
                  dovoljenje po Zakonu o graditvi objektov bi moral imeti vsak stanovanjski objekt.
               Zdaj, nekateri ga imajo, večji del jih nima. Je pa res, da določeni objekti, ki so se
               gradili na do sedaj lokacijsko informacijo pa ne rabiš imeti uporabnega dovoljenja
               oziroma zakon ne predpisuje. Jaz bom sicer ta amandma podprl. Je pa res edino
               pomislek glede tega, recimo prazne vrtne ute se lahko vgradijo včasih na lokacijsko
               informacijo oziroma na priglasitev del lokacijsko, zdaj nov zakon sprejemamo oziroma
               Zakon o urejanju prostorov, ker trenutno imamo eno tako imenovan vakum situacijo,
               dokler ne bodo podzakonski akti, pa dokler ne bo nov Zakon o graditvi objektov
               sprejet. Pomeni pa to, da takšni objekti se gradijo brez gradbenega dovoljenja
               oziroma tudi ne rabiš uporabnega dovoljenja, tako da jaz imam edino pomislek to, da
               ne bomo potem po celi Sloveniji kakšnih takšnih bivalnikov zgradili ravno s tem
               namenom, je pa prav gotovo to dobrodošlo glede na poenostavitev zadev, pa da damo
               večje možnosti v razvoj turizma, predvsem pa se bom malo pošalil, da ne bomo sedaj
               vsi samo menili o mega zabavišču na Primorskem, da bo še tudi v drugih krajih s tega
               vidika razvoja podeželja kaj narejeno. Hvala.</p>
            </sp>
            <sp xml:id="SDT4-OZG-Redna-031-2007-06-07.sp19">

               <speaker>PODPREDSEDNIK VILI REZMAN:</speaker>

               <p>Bom kakšen kozolec spremenili v mini zabaviščni park. Gospod Pajk je naslednji.</p>
            </sp>
            <sp xml:id="SDT4-OZG-Redna-031-2007-06-07.sp20">

               <speaker>STANE PAJK:</speaker>

               <p>Hvala za besedo. Na eni strani se pogovarjamo, da bi radi imeli razvit <stage type="mag"/> (nadaljevanje) turizem, ki bi bil razvit na
               celotnem področju Slovenije. Na drugi strani pravimo tudi, da je zelo dobro imeti
               razvito podeželje. Če hočemo vse to doprinesti našemu podeželju, je potrebno tak
               amandma sprejeti. Moram povedati, da ogromno stanovanjskih hiš nima uporabnega
               dovoljenja, pa notri stanujejo ljudje. Veliko zidanic ima uporabno dovoljenje, ampak
               za gospodarski namen, ne pa za bivalni. In v tem je smisel tega amandmaja. Ni smisel
               v tem, da bomo črnograditelje podpirali zlorabe. Če se pa bodo, jih pa mora tudi
               odgovorna lokalna skupnost razreševati. Na eni strani so župani izvoljeni, svetniki
               izvoljeni v lokalni skupnosti, pa menda moramo tudi njim nekaj zaupati, da bodo lahko
               dajali soglasje za te stvari. Vsekakor bom ta amandma podprl.</p>
            </sp>
            <sp xml:id="SDT4-OZG-Redna-031-2007-06-07.sp21">

               <speaker>PODPREDSEDNIK VILI REZMAN:</speaker>

               <p>Gospod Drofenik je bil naslednji.</p>
            </sp>
            <sp xml:id="SDT4-OZG-Redna-031-2007-06-07.sp22">

               <speaker>MARJAN DROFENIK:</speaker>

               <p>Hvala lepa. Lep pozdrav! Na začetku bi rekel, da bom ta amandma podprl, še posebej
               sedajle ko sem ga še bolj podrobno prebral. In glede na to, da izhajam iz enega
               območja, ki je v turizmu zelo razvito, to je Podčetrtek in okolica. In da je tam tudi
               izjemno veliko kmečkega turizma. In glede na to, da sem bil mandat župan, pa vem
               kakšna muka je bila priti do dovoljenj za sobodajalce in tako naprej.</p>
               <p>Bi pa sedaj rekel tole, da ni nobene bojazni, da bo sobodajalstvo zasebno v okolici
               takih krajev posebej obcvetelo, zato ker je mentaliteta slovenskih ljudi, pa tudi
               tujcev, da zahteva kvaliteto, standard. In če tega standarda ni, na kozolce ne hodijo
               več ljudje spati, razen tam kjer imajo seno in kjer je to čisto poseben program. Daje
               to eno pot, eno možnost, tudi ta zadeva, da je lahko v najetem stanovanju. Recimo jaz
               v teh besedah vidim to, da bi se lahko znašel en podjetnih pri nas, v imenski Gorci
               na Virštanju, najel 10, 20, 30, 50 vikendov od lastnikov iz mest in jih pravzaprav
               organizirano oddajal. Dobiš rjuhe, dobiš ono in tretje in jih razvažal in recimo to
               bi lahko bil, ki doslej zakon tega ni dovoljeval, ni dopuščal. Menim, da kakšne večje
               poslovne škode uradnemu sektorju v narekovajih mislim, da ta člen ne bo povzročil.
           </p>
            </sp>
            <sp xml:id="SDT4-OZG-Redna-031-2007-06-07.sp23">

               <speaker>PODPREDSEDNIK VILI REZMAN:</speaker>

               <p>Hvala. Če ne bo zamere, če ne bom smrtno resen, potem naj se malo pošalim. Mogoče
               bomo na kozolce hodili mi spat, da bomo dali prostor tujcem, ki bodo najemali naše
               prostore.</p>
               <p>Naslednji je gospod Han.</p>
            </sp>
            <sp xml:id="SDT4-OZG-Redna-031-2007-06-07.sp24">

               <speaker>MATJAŽ HAN:</speaker>

               <p>Samo eno vprašanje čisto praktično. Vsi vemo, da če tujec ali gost pride v gostinski
               objekt so ponavadi ti gostinski objekti zavarovani in tako naprej. Danes se
               velikokrat naredi, da se temu gostu kaj naredi, pade po kakšnih stopnicah in potem je
               na osnovi uporabnega dovoljenja in zavarovalnice zavaruje gostinski objekt ali lokale
               in tako naprej. Kaj se v tem primeru naredi ko tak objekt ne bo imel uporabnega
               dovoljenja in ne bo zavarovan? Bom rekel, pardon, pade gost iz postelje in si zlomi
               nogo in zahteva potem od tega ponudnika neko zavarovanje. To me zanima, kako se bo v
               takih primerih reševalo.</p>
            </sp>
            <sp xml:id="SDT4-OZG-Redna-031-2007-06-07.sp25">

               <speaker>PODPREDSEDNIK VILI REZMAN:</speaker>

               <p>Hvala za vprašanje. Jaz bi ga najprej k zdravniku peljal, to moram že reči, če si
               nogo zlomi.</p>
            </sp>
            <sp xml:id="SDT4-OZG-Redna-031-2007-06-07.sp26">

               <speaker>MARKO PODREKAR:</speaker>

               <p>Ne vidimo kakšne posebne razlike glede na tiste, ki sedaj kot sobodajalci oddajajo
               svoja stanovanja. Mislim, da se bo enako kot v teh primerih tudi v tem urejalo, ker
               samo širimo možnost v bistvu kdo je lahko vse sobodajalec. To pomeni civilna tožba, v
               bistvu.</p>
            </sp>
            <sp xml:id="SDT4-OZG-Redna-031-2007-06-07.sp27">

               <speaker>PODPREDSEDNIK VILI REZMAN:</speaker>

               <p>Hvala lepa. Ker ni več priglašenih, če smem samo nekaj k temu dodati. <stage type="mag"/> (nadaljevanje) V tem amandmaju, ki ga mi
               predlagamo piše, da se sme širiti ta ponudba z soglasjem pristojnega organa
               samoupravne lokalne skupnosti. Torej ni kar tako. Mora biti nek organ, mora biti
               uraden sklep, mora biti tudi možnost za pritožbo na takšen sklep. Skratka, naj gre za
               nek postopek, tako da ne gre za čisto arbitrarnost, da bi kar tako kakor bi se komu
               zazdelo, recimo, lahko to podeljeval. In omenjam še enkrat tisto kar sem prej
               mimogrede rekel, da to pomeni tudi za župane določeno večjo odgovornost. Za tiste, ki
               bodo te akte podpisovali pomeni to temeljitejši premislek, kajti za tem premislekom
               bo stal tudi akt pod katerega se bo nekdo podpisal in ki bo poštampljati.</p>
               <p>Kar zadeva bojazni, da bi se morebiti tako spodbujali črnogradnje pa jaz mislim, da
               tukaj ne gre za novogradnje. Tukaj gre za objekte, ki obstoje in ki niso
               eksploatirane. Samo ta možnost se daje, da torej obstoječe objekte spravimo tudi v
               funkcijo, če je to le mogoče. Izvolite, gospod Testen.</p>
            </sp>
            <sp xml:id="SDT4-OZG-Redna-031-2007-06-07.sp28">

               <speaker>CIRIL TESTEN:</speaker>

               <p>Hvala za besedo. Sedaj ste me spodbudili k nečemu. Ravno kar se tiče tega soglasja
               samoupravnih lokalnih skupnosti. Jaz mislim, da to bo lahko po Sloveniji pristop zelo
               zelo različen. Jaz v tem vidim malo problema. V tistih turistično razvitih območjih,
               kjer je te ponudbe veliko, tam bodo ta soglasja verjetno težko dajali. v tistih
               območjih, kjer te ponudbe ni, bo verjetno pa tudi skoraj kozolec dober za kakšno
               takšno stvar. Jaz vidim tukaj, da bi te pogoje bilo potrebno nekoliko bolj definirati
               pod kakšnimi pogoji se lahko neko soglasje, vsaj neke okvirne pogoje določiti. Hvala.
           </p>
            </sp>
            <sp xml:id="SDT4-OZG-Redna-031-2007-06-07.sp29">

               <speaker>PODPREDSEDNIK VILI REZMAN:</speaker>

               <p>Hvala. Izvolite, gospod Starman.</p>
            </sp>
            <sp xml:id="SDT4-OZG-Redna-031-2007-06-07.sp30">

               <speaker>BOJAN STARMAN:</speaker>

               <p>Hvala lepa za besedo. Kratko vprašanje. Sem župan v manjši občini, pa bi rad imel
               odgovor kateri je pristojni organ, da je to malo bolj definirano. Ker mi nimamo
               pristojnega organa za take stvari, na primer, in nikjer ga ni pristojnega organa. Kaj
               je to? Ali bi bilo bolj pametno napisano, da je župan oziroma svet, ali karkoli. Ni
               definirano. Skratka, lahko povzroča v kasnejši fazi to probleme, da bo o tem odločal,
               ne vem, nek deseti ali karkoli. Kaj je to pristojni organ,natančnejše oziroma ali
               lahko dobim odgovor kaj je tukaj mišljeno.</p>
            </sp>
            <sp xml:id="SDT4-OZG-Redna-031-2007-06-07.sp31">

               <speaker>PODPREDSEDNIK VILI REZMAN:</speaker>

               <p>Jaz ne vem, ali želi kdo. Če ne, sam se tudi kot župan, tukaj nas nekaj županov
               sedi, si predstavljam to tako, če ni to odlok, ki ga mora po zakonu sprejemati
               občinski svet, potem je to župan. Če je pravilnik, potem je to župan. <stage type="mag"/>(nadaljevanje) Strokovne službe mu pripravijo,
               župan ga potrdi in je stvar, objavljena mora biti. Ni več razpravljavcev, zato
               sklepam razpravo o amandmaju k 6. členu.</p>
               <p>Kdo je za to, da amandma k 6. členu sprejmemo?</p>
            </sp>
            <sp xml:id="SDT4-OZG-Redna-031-2007-06-07.sp32">

               <speaker>MILAN PETEK:</speaker>

               <p>Obrazložitev.</p>
            </sp>
            <sp xml:id="SDT4-OZG-Redna-031-2007-06-07.sp33">

               <speaker>PODPREDSEDNIK VILI REZMAN:</speaker>

               <p>Izvoli, obrazložitev glasu.</p>
            </sp>
            <sp xml:id="SDT4-OZG-Redna-031-2007-06-07.sp34">

               <speaker>MILAN PETEK:</speaker>

               <p>Oglašam se, ne zato, da bi vlekel, ker si ti prej, da želimo hitro končati in mislim,
               da so vse možnosti, da ne bi bilo dilem. Torej, še vedno se meni vsa ta vprašanja, ki
               sem jih začenjal in so se tudi pojavljala odprta, zdi se mi, da si sami sebi
               odgovarjamo, zato, da bi nam odgovoril nekdo kompetenten očitno tukaj ni tistih
               ljudi, ki bi lahko za tem stali in to odgovornost nosili, zaradi tega ostajam pri
               mojem razmišljanju, da tega amandmaja podprl ne bom, zgolj zaradi tega, torej.</p>
            </sp>
            <sp xml:id="SDT4-OZG-Redna-031-2007-06-07.sp35">

               <speaker>PODPREDSEDNIK VILI REZMAN:</speaker>

               <p>Hvala za pojasnilo, neglasovanja oziroma nepodpore. Ali lahko zdaj glasujemo?</p>
               <p>Kdo podpira amandma? (9 članov.) Kdo je proti? ( 2 člana.)</p>
               <p>Amandma je sprejet.</p>
               <p>Prehajam na razpravo 7. členu. Ni razpravljavcev, zato razpravo zaključujem.</p>
               <p>Razprava o 8. členu in amandmaju k 8. členu. Gospod Slavinec se je prijavil.</p>
            </sp>
            <sp xml:id="SDT4-OZG-Redna-031-2007-06-07.sp36">

               <speaker>DR. MITJA SLAVINEC:</speaker>

               <p>Hvala lepa. Jaz podpiram amandma, ki ga je vložila Obrtna zbornica Slovenije. Saj je
               tudi že do sedaj bilo dostikrat težko ločiti, kaj je še v korist podeželja in kar še
               prispeva k razvoju turizma na podeželju po eni strani. Kaj pa je po drugi strani res
               nelojalna konkurenca gostincem, torej tistim, ki se s tem ukvarjajo kot osnovno
               dejavnostjo in od tega v bistvu živijo. Zaradi tega je tudi toliko bolj nevarno
               pustiti ta člen notri, saj ni opredeljeno, pod kakšnimi kriteriji, pod kakšnimi
               pogoji in tudi v kakšnih okoliščinah upravna enota lahko dovoli to, da se kmečki
               turizem v bistvu na nek način izenači glede same ponudbe z gostinci, ampak vemo, da
               so obveznosti teh ponudnikov bistveno drugačne in so v ugodnejšem položaju. Zaradi
               tega je moje osebno mnenje, da ta stvar ne bo prispevala toliko k razvoju turizma na
               podeželju, kot po drugi strani škodila, saj za razvoj turizma moramo zagotoviti
               predvsem razvoj tistih in obstoj, ki se s tem ukvarjajo kot primarna dejavnost, saj
               bodo le ti tudi najbolj vlagali potem v turizem nazaj. In dopolnila dejavnost po
               drugi strani kmetov pa mora že iz samega imena izhajati iz kmetij, torej da dopolnijo
               tisto ponudbo. Včasih se spomnim, je kmečki turizem bil mišljen tudi tako, da pridejo
               turisti na kmetijo, tam pomagajo na kmetiji, z njimi skupaj tudi gredo na njihov in
               zares doživijo, v tem smislu tudi to dopolnilno dejavnost. Vsi pa vemo, da je to
               sedaj bistveno drugače, zaradi tega opozarjam na to nevarnost in podpiram predlagani
               amandma. Hvala lepa.</p>
            </sp>
            <sp xml:id="SDT4-OZG-Redna-031-2007-06-07.sp37">

               <speaker>PODPREDSEDNIK VILI REZMAN:</speaker>

               <p>Hvala lepa. Gospod Petek je naslednji.</p>
            </sp>
            <sp xml:id="SDT4-OZG-Redna-031-2007-06-07.sp38">

               <speaker>MILAN PETEK:</speaker>

               <p>Pridružujem se temu, kar je pravzaprav kolega Slavinec hotel povedati, da torej
               predlagamo odboru, da amandma sprejme kot amandma odbora. Torej, amandma, ki ga je
               predlagala obrtna zbornica in <stage type="mag"/>(nadaljevanje)
               do njega se je opredelil tudi Državni svet. Gre pa za to, da tisti, ki pač morebiti
               manj spremljate, nekateri pa kar doživljamo to ponudbo v raznih takih kmečkih
               turizmih oziroma v vseh teh oblikah izvajanja, da se je to resnično izrodilo, da
               uporablja se torej ta nedoslednost in nedorečenost te zakonodaje na ta način in tudi
               pomanjkanje možnosti sankcioniranja tega in kontrole predhodne, da se organizira v
               teh objektih že marsikaj, kar ne sodi v njihovo osnovno dejavnost in so to torej na
               nek način nelojalna konkurenca, tisti, ki pa to morajo delati pod drugačnimi
               predpisi, delajo to kot stalno dejavnost. Vsi vemo, da so to objekti, to področje
               bolj občasni, da se trikrat na teden običajno konec tedna dogaja, da se tam, da se
               stalno angažirajo ljudje, namesto, da ima stalne fiksne stroške, namesto, da stalno
               izpolnjujejo vse pogoje, se to pač dela občasno in potem so to razen veselice, razne
               poroke, razne ne vem kakšne zabave z vsem drugim, samo s tistim, kar ni izdelano,
               samo tisto, kar je izdelano ni ponujeno na tej domačiji, na tej kmetiji. Zaradi tega
               menimo, da je tukaj treba biti previden. In, če hočemo zagotoviti eno normalno
               konkurenco tistemu, ki pa mora te pogoje izpolnjevati, pač takega člena, torej tega
               zadnjega tretjega odstavka 15. člena ne bi smeli dovoliti, da ostane in ga predlagamo
               za črtanje, zaradi tega - opozarjamo, da je to zelo resna zadeve, da to ni tako za
               pomesti pod preprogo, pa reči strinjamo se samo zaradi tega, ker ni všeč delu
               populacije ali pa določenemu delu gospodarske iniciative, s tem na nek način pa
               prizadenemo drugi del tega gospodarstva, ki pa ima mnogo trše pogoje za opravljanje
               dejavnosti, ki jo mora opravljati. Torej to je naš apel, ko apeliramo na to, da se ta
               amandma sprejme.</p>
            </sp>
            <sp xml:id="SDT4-OZG-Redna-031-2007-06-07.sp39">

               <speaker>PODPREDSEDNIK VILI REZMAN:</speaker>

               <p>Hvala lepa za opozorilo. Izvolite...</p>
            </sp>
            <sp xml:id="SDT4-OZG-Redna-031-2007-06-07.sp40">

               <speaker>MARKO PODREKAR:</speaker>

               <p>Če dovolite, jaz mislim, da je treba tukaj podati eno kratko pojasnilo. Kot prvo, ne
               vem, če vsi vete, gre za odstavek zakona, ki trenutno velja. Velja že več let in v
               praksi ne funkcionira tako slabo, kot želijo nekateri prikazati. Zlorabe, ki se
               dogajajo, za katere vemo, niso posledica tega člena, ampak so posledica kršitve
               obstoječih členov in uredbe o dopolnilnih dejavnostih na kmetijah. Jih ne gre
               pripisati pač temu tretjemu odstavku. Zakaj menimo, da je ta odstavek potreben in
               zakaj nasprotujemo, da se črta? Skozi ta odstavek se zagotavlja minimalna gostinska
               ponudba v krajih, kjer siceršnja, torej prava gostinska ponudba ni razvita. Na
               turistični kmetiji, kjer daleč naokoli ni nobene gostilne, zakaj ne bi ta ponujali
               kmetje tudi neke kupljene pijače, kam bodo poslali gosta, bodo rekli otrokom, ne
               smete piti Coca-cole, pojdite 20 km stran, tam je ena gostilna. Mislimo, da v teh
               primerih, za katere je izrecno v zakonu napisano, da so vezani na soglasje lokalne
               skupnosti, zakaj ne. Zakaj ne bi lokalna skupnost omogočila tudi turistični kmetiji,
               da prodaja neke kupljene pijače, če prava gostinska ponudba tam v tistem območju ni
               razvita. Menimo, da je takšna določba koristna, potrebna za razvoja podeželja, tudi
               za razvoj gostinstva in predlagamo, da se tak amandma ne sprejme. Hvala.</p>
            </sp>
            <sp xml:id="SDT4-OZG-Redna-031-2007-06-07.sp41">

               <speaker>PODPREDSEDNIK VILI REZMAN:</speaker>

               <p>Hvala za komentar. In še enkrat opozorilo, jaz prosim, da se moja levica neideološka,
               sicer na moji levi strani, malce umiri, da prisluhne tudi drugim, ko <stage type="mag"/> (nadaljevanje) govorijo in spregovorijo potem,
               ko dobijo besedo.</p>
               <p>Gospod Mikolič je prvi, ki je naslednji.</p>
            </sp>
            <sp xml:id="SDT4-OZG-Redna-031-2007-06-07.sp42">

               <speaker>MARTIN MIKOLIČ:</speaker>

               <p>Še enkrat hvala za besedo. Saj zdaj je pravzaprav že bilo povedano tisto, kar sem jaz
               mislil poudariti. Mi z 8. členom pravzaprav spreminjamo ali dopolnjujemo 15. člen. V
               15. členu pa drugi odstavek tako ne spreminjamo, ostane popolnoma tak, kot je bil
               prej. Tretji odstavek pa dopolnjujemo s tem oziroma črtamo, da bo lokalna skupnost,
               namesto soglasja ali pa mnenja upravne enote, da bo to lokalna skupnost izdajala. Se
               pa tudi sam strinjam s tem, kar je bilo prej povedano. Tukaj je edino kamen spotike
               ta kupljena, drugo tako nič oziroma pravzaprav ostane tako, kot je bilo prej, kar pa
               mislim, da je bilo zdaj tudi nekako argumentirano povedano, to je en vidik. Drugi
               vidik pa je, saj tudi moramo biti realni, domača hrana in domača pijača - koliko pa
               lahko domače pijače pridelaš? Ponavadi pojemo tisto pol ure, potem pa tri četrt dneva
               pijemo tam. Tako, da pa ne vem če se vse pridela na tisti kmetiji. Tako, da jaz
               mislim, da nič ne posegamo ali ne otežujemo, ali bi rekel poslabšujemo, pač neko
               gostinsko ponudbo v tistem kraju. Sploh pa tole kar ste poudarjali, marsikatere
               lokalne skupnosti iz tega vidika nimajo niti prave ponudbe, kar s tem starim 15.
               oziroma sedaj z dopolnjenim 8. členom nekako boljše omogočamo. Hvala.</p>
            </sp>
            <sp xml:id="SDT4-OZG-Redna-031-2007-06-07.sp43">

               <speaker>PODPREDSEDNIK VILI REZMAN:</speaker>

               <p>Hvala. Ker se je govorilo v prvi osebi množine, mi tri četrt dneva potem pijemo,
               upam, da nisi imel s tem v mislih, da če bi odbor zasedal na kakšnem turizmu, da mu
               niti Vinag ne more pomagati, da bi nas odžejali. Samo še malo, Marjan Drofenik
               je.</p>
            </sp>
            <sp xml:id="SDT4-OZG-Redna-031-2007-06-07.sp44">

               <speaker>MARJAN DROFENIK:</speaker>

               <p>Jaz bi pravzaprav rekel, da na vsak način sem proti temu, da bi se črtal; se spomnim
               časov, ko tega člena ni bilo in pravzaprav je zelo čudno izgledalo, je prišla neka
               družina z dvema majhnima otrokoma in ker so na tisti kmetiji lahko točili samo vino
               je bilo zdaj vprašanje ali smejo dati otroku tudi vodo, ker in tako naprej. Mislim,
               da je bila to borba dolgo let, da se je ta tretji odstavek spravil noter; in jaz vam
               bom tudi izvajanje upravnih enot; vsaj Upravna enota v Šmarju, da je na našem območju
               v Podčetrtku ukrepala tako, da je občina že zdaj morala dati mnenje in na osnovi
               tistega mnenja je upravna enota izdala dovoljenje, da je lahko. Zdaj, jaz bi se
               strinjal, mogoče, ne vem če bi me naši kmečki turizmi slišali, bi rekli, da ni v
               redu. Rekel bi to, mogoče bi morala biti neka restrikcija pri hrani, kar se pijače
               tiče nisem tako prepričanj, mislim, da je prav, da se lahko toči, da pa lahko kokoši
               kupi Mercatorju in tako naprej, s tem pa se ne morem najbolj strinjati, ker osnovna
               hrana bi mogla, in priporočil bi za razmislek, mogoče pri poznejši ali pa še pri
               naknadni korekciji, da bi se smelo od drugih kmetov kupovati, v okviru vasi kupovati
               in tako naprej... Potem, nisem dovolj razumel, mogoče, drugače pa sem proti temu, da
               bi se ta odstavek ukinil.</p>
            </sp>
            <sp xml:id="SDT4-OZG-Redna-031-2007-06-07.sp45">

               <speaker>PODPREDSEDNIK VILI REZMAN:</speaker>

               <p>Da bi Primorci jedli štajerske kure, recimo - to ne bi šlo. <stage type="mag"/> (nadaljevanje) Hvala lepa. Še gospod Krajnik.</p>
            </sp>
            <sp xml:id="SDT4-OZG-Redna-031-2007-06-07.sp46">

               <speaker>DUŠAN KRAJNIK:</speaker>

               <p>Hvala lepa za besedo. Meni je zmeraj bolj všeč ta odbor, ker znajo tudi malo iz
               tistega, kar je včasih zelo težko napisano, hudomušno povedati.</p>
               <p>In bom še jaz začel nekaj hudomušnega, ko so ugotovili, da vino ni pijača, da je
               hrana, na vinorodnih krajih v Sloveniji ni več lakote, tako pravijo in moji
               prijatelji zdaj večerjajo, prej so samo pili.</p>
               <p>Kar se tiče hrane ni nobenega problema. Ve se, na Koroškem je težko prodajati
               škampe, ni težko prodati, saj jih prodaš ampak ni logike. Če se spomnite tisti, ki
               ste dalj časa na svetu, izletniške kmetije so začele tako, da so rekli bomo hrano, ki
               se jo pridela na domačem, gospodinjskem koncu ali pa v vasi, prodali, tako je bilo.
               In te sedmice in še kaj takšnega. Problem pa nastane tam kjer je gostinska ponudba.
               Jaz se strinjam s predstavniki Ministrstva za gospodarstvo, tudi z vami, tam kjer je
               gostinska ponudba oziroma kjer je ni, O.K., sigurno ne bo ta mamica z dvema otrokoma,
               mogoče pa tudi lahko, bo ponudila kakšno pijačo kot takšno vendar mamica poskrbi, za
               otroke že s sabo nosi, če je ta prava mamica. Nisem tako mislil ampak tam kjer pa je
               gostinska ponudba, pa prihajamo do tega, da tudi na izletniških kmetijah, na
               turističnih kmetijah kupujemo penine, konjake - ampak ne take za 10 evrov, dražje. Če
               je to prava dopolnilna dejavnost, me nobeden ne bo v to prepričal. Prav je, kot je
               rekel gospod Testen prej, da določena merila in kriteriji bi morali biti tudi na tem
               področju, sigurno da. Je mnogo boljše, kot je bilo. V tem Državnem zboru ste sprejeli
               nekatere zakone, ki so res regulirali zadeve, to je pohvalno. Počasi prihajamo počasi
               podobnim ostalim Evropskim državam, ki se ukvarjajo s kmečkim turizmom, zgodovinsko
               imajo dalj časa ampak zelo, zelo počasi. Mi poskušamo kakšno stvar osvetliti s tega
               zornega kota, stvar pa je seveda odvisna od vas, ali nam boste prisluhnili, ker
               nočemo tem dopolnilnim dejavnostim na kmetijah resnično nič slabega, samo pod
               določenimi pogoji, ki pa so pomembni in tudi potrebni. Res. Tam kjer je gostinstvo
               prisotno, tam je zelo težko oziroma naj ne bi bilo takšne konkurence, kot se ga lahko
               z določenim zakonom pripelje, tam kjer pa ni pa želimo, recimo pri nas je gostinskih
               ponudb kolikor hočeš in ne verjamem, da bo šel kdo samo na senik.</p>
               <p>Tako, da naslednjič predsednik, takšen zakon o gostinstvu, če ga bomo še enkrat
               obravnavali gremo na kakšen kmečki turizem in boste videli kaj bomo tam jedli.</p>
               <p>V bistvu, prej o vinu, v Avstriji, ko prideš na turistično kmetijo in naročiš govejo
               juho, kar je čisto normalno, goveja juha je pač en del vsakdana tudi v Sloveniji,
               tudi v Avstriji, in če niso vpisani, da lahko kuhajo govejo juho, samo z narezki, ti
               bo postregla samo narezek. In če ni napisano, da lahko prodaja vino z geografskim
               poreklom nekje iz severo-vzhodne Avstrije, ga ne bo prodajala - ker se boji
               inšpekcije. <stage type="mag"/> (nadaljevanje) Pa imajo tudi
               problem z zaposlovanjem v določeni meri. Samo čez je treba iti, ni daleč treba,
               tistih 110 kilometrov naredite pa boste videli takšno resnico. Hvala lepa.</p>
            </sp>
            <sp xml:id="SDT4-OZG-Redna-031-2007-06-07.sp47">

               <speaker>PODPREDSEDNIK VILI REZMAN:</speaker>

               <p>Hvala lepa. Gospod Han je na vrsti.</p>
            </sp>
            <sp xml:id="SDT4-OZG-Redna-031-2007-06-07.sp48">

               <speaker>MATJAŽ HAN:</speaker>

               <p>Mislim, da se ne bom več oglašal, to je zadnje. Jaz se lahko strinjam s pomisleki
               Obrtne zbornice, vendar bom tako rekel, da vsaj tako skozi govorimo, da živimo v neki
               tržni ekonomiji, v neki konkurenci in jaz, če si predstavljam, da grem na kmečki
               turizem, grem na kmečki turizem, da bom jedel zdravo hrano, da bom pil domač sok in
               da bom pil jabolčnik oziroma ne vem kakšno domače vino. In če bo hotel ta, bom rekel,
               na nek kmečki turizem obstati z nekim slovesom, potem bo imel ta material doma. Če pa
               ne bo pa prodajal Coca cole, pa ne vem kakšne kupljene salame in potem, verjemite mi,
               ta kmečki turizem dolgo ne bo živel. Jaz ne bi delal paralelo z gostinskim navadnim
               lokalom in kmečkim turizmom, ker definicija je čisto drugačna. Kmečki turizem,
               seveda, mi bomo šli na jabolčnik, otroci bodo pili jabolčni sok in pojedli bomo
               domačo kuro. Če bo takšna kvaliteta bomo tja hodili, drugače bomo hodili pa v navadne
               gostilne. Ne vidim neke bojazni. Podprl bom amandma, ki so ga koalicijske stranke, to
               pa ne pomeni, da podpiram vlado in ne vem kaj, ampak da ne bi bil državni sekretar
               bil zmeden. Ampak res je tak zakon, da moramo včasih mogoče malo bolj logično
               razmišljati.</p>
            </sp>
            <sp xml:id="SDT4-OZG-Redna-031-2007-06-07.sp49">

               <speaker>PODPREDSEDNIK VILI REZMAN:</speaker>

               <p>Ampak kakšno kuro pa lahko vseeno opozicija in koalicija skupaj pojemo. Gospod Petek
               je naslednji.</p>
            </sp>
            <sp xml:id="SDT4-OZG-Redna-031-2007-06-07.sp50">

               <speaker>MILAN PETEK:</speaker>

               <p>Jaz bom malo bolj trmast. Torej, kot izgleda mi pozabljamo počasi kaj je bil namen
               teh turističnih kmetij ali pa vinotočev ali vseh dejavnosti, ki so bile smatrane kot
               dodatne dejavnosti na neki kmetiji. Torej, zagotavljati in ponujati nekaj kar je tam
               zraslo, nekaj kar ima iz tistega okolja, bi rekel, poreklo, ki je tipično tistemu
               okolju in ki pravzaprav v enem slovenskem prostoru ustvarja možnosti, da se pač po
               posamezni pokrajini, posameznih področjih tudi navsezadnje identificira s tem. Mi smo
               pa sedaj naredili s tem, kar jih zaničujemo celi slovenski prostor, nič ne
               razlikujemo teh področjih kjer je razvit turizem oziroma gostinstvo od tistih, kjer
               pa tega morebiti res ni. In sedaj smo dali vseeno to možnost in se bo to dogajalo v
               Mariboru, ali pa se bo dogajalo nekje na Kozjanskem. Jaz razumem občane, ali vas
               župane, poslance, ki prihajate iz nekoliko manj urbanih okolij, da se zavedate kaj v
               tistih okoljih to pomeni. Jaz to cenim in ni nič narobe. Ampak s tem ko omogočate tem
               okoljem in tem svojim prebivalcem, da se nekoliko liberalizira ta možnost pridobitve
               tega dovoljenja, istočasno neke druge vrednote s tem porušimo in to je tisto, kar se
               mi zdi, da delamo škodo in narobe v tej Sloveniji, da bo tudi ta Slovenija posejana
               z, ne vem, kakšnimi objekti teh izletniških kmetij in tako dalje, pa na koncu ti ne
               bodo imeli več te funkcije, za katero mislim, da bi Slovenija morala primarno
               skrbeti. In to je pomislek, ki ga izražamo pri tem amandmaju. Dejstvo je in to
               mislim, da nihče ne more negirati, pa če samo ilustriram z okoljem blizu katerega sva
               oba z gospodom Rezmanom, to je Pohorje. Na Pohorju danes dobiš ob tem kar pridelajo
               na domačem okolju razne travarice, viskije. Če je to namen teh objektov, da jim
               ponujamo zaradi tega, ker pač druge možnosti nimajo, potem si jaz ne predstavljam
               tega turizma v teh okoljih kot dobronamernega ali pa v interesu Slovenije in to je
               bil pomislek, ko govorimo o tem, da s tem, ko tako liberaliziramo pravzaprav
               omogočimo vso to uveljavljanje tega, kar si ne želimo. Dejstvo pa je, da nam pa
               inšpekcije ne štimajo. O tem sem pa prepričan. Ampak tukaj očitno ne sedimo tisti
               tapravi, ki bi ugotovili ali so inšpekcije sposobne pregledovati in sankcionirati
               kršitve, ki se s tem v zvezi pojavljajo. In se mi zdi, da Ministrstvo za
               gospodarstvo, posebej <stage type="mag"/> (nadaljevanje) sektor
               za turizem bi pa moral biti pozoren na to kaj je cilj turizma, kaj hočemo doseči z
               našim razvojem turizma. Ne pa reči, vsi smo prijazni, ponujamo vse kar nam pade na
               pamet in kar se kdo zaželi, pa čeprav v tem okolju ni nobenih možnosti, da bi to bilo
               avtohtono. Tukaj je namen naše podpore temu amandmaju in nič drugega.</p>
            </sp>
            <sp xml:id="SDT4-OZG-Redna-031-2007-06-07.sp51">

               <speaker>PODPREDSEDNIK VILI REZMAN:</speaker>

               <p>Hvala. Dr. Slavinec.</p>
            </sp>
            <sp xml:id="SDT4-OZG-Redna-031-2007-06-07.sp52">

               <speaker>DR. MITJA SLAVINEC:</speaker>

               <p>Hvala lepa za besedo. Še zmeraj podpiram ta amandma iz preprostega razloga, kajti
               vemo, da kot smo se v bistvu skoraj vsi strinjali, je stanje na terenu bistveno
               drugačno in bistveno druge zadeve ponujajo kot v zakonu je opredeljeno za kmečke
               turizme. Tudi gostilne vemo, da so bolj pogosto kot na 20 kilometrov. In če bi
               inšpekcijske službe izvajale svoj posel bolj natančno in bi bila tudi zavest po eni
               strani teh ponudnikov višja, seveda, ta odstavek ne bi bil tako sporen. Zaradi tega
               še enkrat predlagam, da o njem razmislite in podprete ta amandma. Hkrati pa
               predlagam, seveda v nasprotnem primeru, v kolikor bo amandma sprejet, je pa amandma,
               ki ga bom sedaj predlagal, brezpredmeten. Predlagam, da sprejmemo amandma odbora, ki
               se glasi tako,da v tem tretjem odstavku na koncu piko črtamo in nadomestimo z vejico,
               ter v nadaljevanju tekst: "kar mora biti specificirano in na vidnem mestu označeno v
               prostoru, kjer se gostinska dejavnost na kmetiji izvaja." To bo sigurno en prispevek
               k temu, da tisti, ki sedaj izkoriščajo po eni strani nevednost, po drugi strani pa
               izkoriščajo tudi to oziroma računajo, da inšpekcije ne bodo prišle, bodo vsaj delno
               onemogočeni. Kajti, če jasno in glasno piše in je to na vidnem mestu, zraven cenika
               kjerkoli označeno, da ima ta kmečki turizem dovoljenje lokalne skupnosti, da lahko
               ob, kaj jaz vem, vinu prodaja tudi koka kolo zato, ker res ni mogoče v neposredni
               bližini gostilne, potem bo to lahko počel in bo po drugi strani tisti, ki tega
               dovoljenja nima in ki to seveda ne bo mogel potem javno objaviti z, prepričan sem,
               toliko manjšo verjetnostjo zakon kršil. Torej, sem dovolj počasi prebral? Sporočilo
               je pomembno. Torej, da se to da imajo dovoljenje, da lahko prodajajo zadeve
               opredeljene v tem tretjem odstavku, da se to eksplicitno navede in potem tudi gost,
               ki tja pride po eni strani ve, tukaj bom pa lahko dobil tudi nekaj drugega, po drugi
               strani pa seveda tisti kmečki turizmi, ki pa so prvenstveno namenjeni temu, da res
               širijo kot dopolnilno dejavnost svojih kmetij tudi to, da potem s toliko večjo
               verjetnostjo zakonov ne bodo kršili. Torej, nekako tako, kar mora biti specificirano,
               torej navedeno kaj vse sme dodatno prodajati, to v tem dovoljenju prav gotovo je
               navedeno, in na vidnem mestu označeno v tem prostoru, kjer se gostinska dejavnost na
               kmetiji izvaja. Hvala lepa.</p>
            </sp>
            <sp xml:id="SDT4-OZG-Redna-031-2007-06-07.sp53">

               <speaker>PODPREDSEDNIK VILI REZMAN:</speaker>

               <p>Hvala lepa. Gospod Pajk. <stage type="mag"/>
               </p>
            </sp>
            <sp xml:id="SDT4-OZG-Redna-031-2007-06-07.sp54">

               <speaker>STANE PAJK:</speaker>

               <p>Hvala. Mislim, da se pogovarjamo zdaj o neki drugi stvari, o kmečkem turizmu, to je
               bolj stvar pravilnika o poslovanju, recimo, ki ga pa ne poznam, o kmečkem turizmu, ki
               je pa stvar Odbora za kmetijstvo in bi bilo te stvari pametno tam urediti, ne pa v
               zakonu o gostinstvu. Tako da mislim, da je to stvar druge stvari. Hvala.</p>
            </sp>
            <sp xml:id="SDT4-OZG-Redna-031-2007-06-07.sp55">

               <speaker>PODPREDSEDNIK VILI REZMAN:</speaker>

               <p>Izvolite, gospod Rugelj.</p>
            </sp>
            <sp xml:id="SDT4-OZG-Redna-031-2007-06-07.sp56">

               <speaker>BOJAN RUGELJ:</speaker>

               <p>Hvala lepa. No, jaz bom tako povedal, jaz se z mišljenjem Obrtne zbornice, ki ga je
               povedal gospod Krajnik, strinjam. Resnično se strinjam, ker, nič ne rečem, 20
               kilometrov, kjer je nek kmečki turizem oddaljen od, ne vem, prve gostilne. To je ena
               stvar, ampak tega v praksi ni. Tega v praksi ni. Jaz ne poznam skoraj nobenega
               kmečkega turizma, ki bi bil v resnici oddaljen 20 kilometrov. Jaz ga pač ne poznam.
               Poznam jih pa na desetine, ki so oddaljeni manj kot 20 kilometrov. In zdaj, če so
               oddaljeni manj, pomeni to na nek način nelojalno konkurenco. Ti turizmi ne plačujejo
               toliko davkov, kot jih plačujejo gostinci. In kadar je to blizu eden drugega, je to
               nelojalno. In zdaj seveda, kdo bo to ocenjeval, kaj je blizu in kaj je daleč, kakšna
               je cesta do tja, koliko časa porabiš, da prideš do tja, te stvari. Te stvari bomo
               zdaj pač prepustili odločitvam neke lokalne skupnosti in pač za tiste nekatere ljudi
               bodo veljali drugačni kriteriji kot za neke druge ljudi. Se pravi, da bodo lažje
               konkurirali. Že tisto, ko je napisano, jedi in pijače iz domačega okolja, veste, v
               tem primeru je domače okolje verjetno kar cela Slovenija. Tako da jaz, recimo, povsem
               razumem predstavnike Obrtne zbornice, ki zastopajo tu gostince, predvsem iz enega
               stališča. Ne iz tega, da ne smemo razvijati podeželja, moramo ga, ampak na ta način
               se bo zelo težko ugotavljalo, kje so tiste meje konkurenčnosti, resnično. Mi vemo, če
               še enkrat povem, da bo lahko tisti, ki bo imel kmečki turizem ne vem koliko daleč pač
               od prve gostilne, lahko imel enake stvari ceneje, zato ker ne plačuje toliko davka.
               Ja, in mi to zdaj na ta način omogočamo. Jaz ne trdim tega za neko kmetijo, ki je 20
               kilometrov daleč stran, ki že tako nima ljudi, tam ni problema. Ampak kadar je pa to
               nekje v bližini, pa prihaja do tega problema.</p>
               <p>Toliko bi jaz imel povedati. Seveda pa podpiram Vlado, čeprav je gospod Han ne.
               Hvala lepa.</p>
            </sp>
            <sp xml:id="SDT4-OZG-Redna-031-2007-06-07.sp57">

               <speaker>PODPREDSEDNIK VILI REZMAN:</speaker>

               <p>Hvala lepa. Gospod Ciril Testen.</p>
            </sp>
            <sp xml:id="SDT4-OZG-Redna-031-2007-06-07.sp58">

               <speaker>CIRIL TESTEN:</speaker>

               <p>Hvala lepa. No, jaz se bom malo obregnil ob to utemeljitev Obrtne zbornice. In sicer,
               tu navajajo v enem od stavkov, "danes v nekaterih krajih po Sloveniji gostinski
               obrati skoraj nimajo več povpraševanja" in tako dalje, po raznih ohcetih, raznih
               avtobusnih ponudbah in tako dalje. Moram sledeče povedati, tu so veliki problemi
               primerni prostori. Mi imamo čez približno en mesec neko ohcet in tri mesece prej smo
               rezervirali in imamo težavo dobiti primeren prostor. Zdaj druga plat medalje je pa
               ta, da recimo, ne vem, v nekem lokalu, večjem od Hita, bi recimo lahko dobili, potem
               je pa vprašanje cene, vprašanje cene, vprašanje ure, vprašanje časa. V Hitu bi dobili
               za trikrat višjo ceno. Mislim, da tudi Hit ali pa še kdo drug, ne govorim zdaj samo o
               Hitu, bo dobil, bo imel tudi to ponudbo, samo se bo moral uskladiti z določenim
               nivojem cen. Mislim, da so pa kmečki turizmi, tisti bolj ambiciozni in večji,
               pogruntali neko tržno nišo in jo danes uspešno tržijo <stage type="mag"/> (nadaljevanje) za primerno ceno.</p>
            </sp>
            <sp xml:id="SDT4-OZG-Redna-031-2007-06-07.sp59">

               <speaker>PODPREDSEDNIK VILI REZMAN:</speaker>

               <p>Hvala. No, jaz bom lepo prosil, če bi sledili sugestiji, ki jo je bilo vmes slišati,
               da bi ta sestanek bil na kakšnem kmečkem turizmu in če bi vsakemu govorcu nazdravili
               z enim kozarčkom domačega mošta bi bilo seje že zdavnaj konec. Tako, da prosim, da
               racionaliziramo to, ker zdaj je bilo že, se mi zdi, kakšnih 20 diskutantov in se mi
               zdi, da nič novega več ne slišimo. Res, če ima kdo kaj novega, kakšen dodatni
               argument za povedati, če ne pa ne bi po nepotrebnem vlekli te razprave.</p>
               <p>Dušan, želiš kaj posebej novega?</p>
            </sp>
            <sp xml:id="SDT4-OZG-Redna-031-2007-06-07.sp60">

               <speaker>DUŠAN KRAJNIK:</speaker>

               <p>Ko ste sprejemali reforme na področju davčne zakonodaje smo v Državnem zboru večkrat
               slišali element, da bi morale biti obremenjene, nekako primerno, vse strukture
               slovenskega gospodarstva, to je tako gospodarstvo, kot fizične osebe, kot samostojni
               podjetniki, kot tisti čisto navadni potrošnik. Hit ima takšen velike cene, ker
               prihaja k njemu; ima tistih pet zvezdic; in prihajajo takšni in drugačni ljudje. Na
               kmečkih turizmih pa, samo toliko, da vemo koliko je ura; vemo kako se zadeve
               plačujejo, brez računov, brez vsega, redko kateri od tistih, ki imajo ohceti,
               pogrebščine in kaj podobnega zahtevajo takšno zadevo, zato so lahko tudi cene nižje
               ampak to ni predmet tega, predmet je to, da bi, kot je rekel dr. Slavinec, zakaj ne
               bi dopisali, da tudi na temu področju oziroma na tej kmetiji strežemo tudi takšne in
               takšne pijače, ki jih je nekdo nekje drugje kupil. Tukaj dejstva ne bi nič
               spremenili, damo legalno. Če slučajno pride inšpektor, inšpektorji pa prihajajo tudi
               na kmečke turizme, kar je tudi prav zaradi nas potrošnikov, ne bi nič dobesedno
               preiudicirali. Preoblikujete ta amandma, dopolnitev s tem kar je predlagal vaš
               kolega, in bi zadeli zelo, zelo na glavo. Hvala lepa.</p>
            </sp>
            <sp xml:id="SDT4-OZG-Redna-031-2007-06-07.sp61">

               <speaker>PODPREDSEDNIK VILI REZMAN:</speaker>

               <p>O tem bomo glasovali. Saj je bil predlog formalno korektno dan in tu zdaj ni debate.
               Želite? Izvolite, stisnite gumbek. Tako.</p>
            </sp>
            <sp xml:id="SDT4-OZG-Redna-031-2007-06-07.sp62">

               <speaker>MATE MATJAŽ:</speaker>

               <p>Mate Matjaž iz gostinske sekcije pri Obrtni zbornici. To da je ta dopolnitev tudi na
               škodo potrošnika. Vsi vi ste potrošniki in če greste nekam morate vedeti kaj dobite.
               Pri nas v gostinstvu tisto kar dobite, kar je na jedilnem listu in kar ponujamo, je -
               kot prvo: kontrolirano, je gostilna narejena za to, da to lahko tudi pridela. Gospodu
               bi rekel, kako lahko potem en kmečki turizem, izletniška kmetija ima omejitev 60
               sedežev, nobenega zaposlenega, vam od 100 ali 150 ljudi pripravi, potem pa se zgodi
               to, da se nekdo zastrupi, da se nekomu nekaj zgodi ali ne dobi tistega na kar je
               prišel. Jaz mislim, da če pride na kmečki turizem je prišel na nekaj domačega,
               pristnega. <stage type="mag"/>(Nadaljevanje) Tisto, kar bi pa
               bilo dodano, pa mora biti tako, kot je povsod v svetu, napisano, dovoljeno je to, to
               in to. Če ne, se bo to izjalovilo in bo preširoko šlo. Imamo probleme po celi
               Sloveniji. Hvala.</p>
            </sp>
            <sp xml:id="SDT4-OZG-Redna-031-2007-06-07.sp63">

               <speaker>PODPREDSEDNIK VILI REZMAN:</speaker>

               <p>Hvala tudi vam. Prosim, da se prijavite.</p>
            </sp>
            <sp xml:id="SDT4-OZG-Redna-031-2007-06-07.sp64">

               <speaker>SNEŽANA GREBINC:</speaker>

               <p>Skratka, samo kratko sem slišala, da so razlike v obdavčitvi turističnih kmetij pa
               gostinskih delov. Jaz bi samo pojasnila, gre za velike razlike v obdavčitvi. Mislim,
               zakon o dohodnini za gostince, če recimo vzamemo primer, če se odločijo za normirane
               stroške, je 25% priznanih normiranih stroškov za gostince, medtem ko je za turistične
               kmetije 70% priznanih normiranih. In tu Gospodarska zbornica podpira Obrtno zbornico.
           </p>
            </sp>
            <sp xml:id="SDT4-OZG-Redna-031-2007-06-07.sp65">

               <speaker>PODPREDSEDNIK VILI REZMAN:</speaker>

               <p>Hvala lepa. Milan Petek.</p>
            </sp>
            <sp xml:id="SDT4-OZG-Redna-031-2007-06-07.sp66">

               <speaker>MILAN PETEK:</speaker>

               <p>Podpredsednik, ti si sicer apel dal, naj ne govorimo, če nimamo kaj novega povedati,
               pa si pač kot poslanec ne bom vzel te pravice, da še kaj rečem.</p>
            </sp>
            <sp xml:id="SDT4-OZG-Redna-031-2007-06-07.sp67">

               <speaker>PODPREDSEDNIK VILI REZMAN:</speaker>

               <p>Saj kaj novega je dobrodošlega.</p>
            </sp>
            <sp xml:id="SDT4-OZG-Redna-031-2007-06-07.sp68">

               <speaker>MILAN PETEK:</speaker>

               <p>Torej, kot zgleda, imamo zdaj v tej sobi malo na glavo postavljen svet. Liberalci smo
               bolj restriktivni kot pa tisti, ki sodite bolj v desno, konzervativno...</p>
            </sp>
            <sp xml:id="SDT4-OZG-Redna-031-2007-06-07.sp69">

               <speaker>PODPREDSEDNIK VILI REZMAN:</speaker>

               <p>Ampak na moji levi sedi... /Smeh./</p>
            </sp>
            <sp xml:id="SDT4-OZG-Redna-031-2007-06-07.sp70">

               <speaker>MILAN PETEK:</speaker>

               <p>... Pa še strani smo zamenjali, ja.</p>
               <p>Torej, naš namen ni, da otežujemo in omejujemo to svobodo, vendar nek red pa tu mora
               vladati. In zdaj smo eno zelo tehtno pripombo slišali, kako so razmerja na področju
               obdavčitve, in potem seveda prihajamo v položaj, da ko tako prosto svobodo
               dovoljujemo trgovanju ali pa prodajanju vsega, kar komu pade na pamet, imamo
               neenakomerne pogoje teh izvajalcev. In mislim, da je nek izhodi iz te zagate, ko smo
               pač na dveh bregovih, morebiti res tekst, ki ga je gospod Slavinec predlagal,
               dopolnitev tega 15. člena oziroma tretjega odstavka, po vejici s to omejitvijo
               oziroma s tem, da mora biti specificirano, kaj to je, in na javnem oziroma vidnem
               mestu napisano, objavljeno, da je to vsaj naša, moja ali pa obveza tistega, ki to
               ponuja, da tega ne krši. In tu se mi zdi, da je en korak bliže temu, da lahko nek
               konsenz dosežemo. Hvala.</p>
            </sp>
            <sp xml:id="SDT4-OZG-Redna-031-2007-06-07.sp71">

               <speaker>PODPREDSEDNIK VILI REZMAN:</speaker>

               <p>Hvala. Zdaj bom skušal nekaj napraviti, zato da bi zmanjšali entropijo in to poplavo
               besed, ki mogoče niso več čisto racionalne.</p>
               <p>Mi imamo zdaj situacijo, ko imamo tri predloge amandmajev. Prvi je amandma, ki je
               bil predlagan v pisni obliki in ki je v pregledu amandmajev, ki so ga štiri
               koalicijske stranke predlagale in ki nima s tem, kar zdaj govorimo, nobene zveze; o
               tistem bomo glasovali kot prvem amandmaju. Potem pa imamo dva amandmaja, enega, ki ga
               je predlagala Obrtna zbornica in ki ga je podprl Državni svet oziroma komisija pri
               Državnem svetu, ki ga Gospodarska zbornica podpira. In ta ima alternativo v tretjem,
               torej, bi rekel, ta tretji je pa neka kombinacija pogojev, ki ga je predlagal dr.
               Slavinec. Ker je ta bil zadnji, bi po načelu največje oddaljenosti najprej
               razpravljali oziroma razprave je bilo po mojem dovolj, glasovali o tem.</p>
            </sp>
            <sp xml:id="SDT4-OZG-Redna-031-2007-06-07.sp72">

               <speaker>JERNEJA BERGOČ:</speaker>

               <p>O tem, ki ga je gospod Petek povzel, najprej, da se tretji odstavek črta, ta je bolj
               oddaljen.</p>
            </sp>
            <sp xml:id="SDT4-OZG-Redna-031-2007-06-07.sp73">

               <speaker>PODPREDSEDNIK VILI REZMAN:</speaker>

               <p>Ja, časovno najbolj oddaljen je od gospoda Slavinca.</p>
            </sp>
            <sp xml:id="SDT4-OZG-Redna-031-2007-06-07.sp74">

               <speaker>JERNEJA BERGOČ:</speaker>

               <p>Ja, ja, o tem bi kot o tretjem, ker vsebinsko bolj oddaljen je od Obrtne zbornice, pa
               ki ga gospod Petek predlaga, da se ga sprejme, da se tretji odstavek črta. Gospod
               Slavinec je pa kot kompromis predlagal, da se tretji odstavek 15. člena dopolni.</p>
            </sp>
            <sp xml:id="SDT4-OZG-Redna-031-2007-06-07.sp75">

               <speaker>PODPREDSEDNIK VILI REZMAN:</speaker>

               <p>Torej, po vsebinski bližini, ne po vrstnem redu predlogov.</p>
            </sp>
            <sp xml:id="SDT4-OZG-Redna-031-2007-06-07.sp76">

               <speaker>JERNEJA BERGOČ:</speaker>

               <p>Ja, saj, vsebino je treba gledati.</p>
            </sp>
            <sp xml:id="SDT4-OZG-Redna-031-2007-06-07.sp77">

               <speaker>PODPREDSEDNIK VILI REZMAN:</speaker>

               <p>Ja, no, ampak po vrstnem redu predlogov je pa drugačen vrstni red. V redu. Se
               strinjate, da zaključim razpravo? Argumenti so bili podani za vse tri amandmaje,
               lahko preidemo h glasovanju?</p>
            </sp>
            <sp xml:id="SDT4-OZG-Redna-031-2007-06-07.sp78">

               <speaker>MITJA LJUBELJŠEK:</speaker>

               <p>Bom zelo kratek, ker mislim, da je bilo že preveč neke nepotrebne razprave. Jaz imam
               zelo izostreno mnenje o tem členu, ker mislim, da drugi odstavek vse pove, in tretji
               odstavek daje pristojnost lokalni skupnosti, da poda mnenje. Tudi sam sem razmišljal
               o tej specifikaciji, vendar se vprašam, kdo pa bo arbiter, da bo odločil, kaj je na
               specifikaciji. Kdo bo tisti arbiter? Ali bo tisti, ki bo ponujal, ali bo to nekdo na
               občinski upravi, ali bo kdo na upravni enoti, kdo bodo arbitri za specifikacijo? Tako
               da mislim, da ima lokalna skupnost pristojnost, da poda mnenje, ona točno ve, kaj je,
               turisti bodo pa sami izbrali. Če bom šel konkretno jaz na Stari vrh, bom pil domač
               sadjevec, ne bom pil whiskeya, in je logično to. Tako da jaz ne podpiram tega
               dodatnega predloga, da se to specificira, ker vidim ravno v tem problem, kdo bo
               arbiter tega. <stage type="mag"/>(Nadaljevanje) Zdaj moramo pa
               gledati širino, ne moremo gledati samo lokalno, ampak moramo gledati tudi v tem
               slovenskem prostoru. Nekje bo neka specifikacija ena, nekje bo druga specifikacija,
               od občine do občine različna. In vidim, da bo tu problem, zato ne podpiram tega
               predloga amandmaja.</p>
            </sp>
            <sp xml:id="SDT4-OZG-Redna-031-2007-06-07.sp79">

               <speaker>PODPREDSEDNIK VILI REZMAN:</speaker>

               <p>Hvala lepa. Kdo je še želel obrazložiti glas? Milan Petek.</p>
            </sp>
            <sp xml:id="SDT4-OZG-Redna-031-2007-06-07.sp80">

               <speaker>MILAN PETEK:</speaker>

               <p>Če zdaj prav razumem, smo mi pri najbolj oddaljenem amandmaju, to je amandma Obrtne
               zbornice ali tisti, ki sem ga jaz predlagal, da ga kot odbor sprejmemo. Pri tem smo
               zdaj, torej, Mitja Ljubeljšek ni govoril o tem amandmaju, ampak Slavinčevem
               amandmaju.</p>
               <p>Zato najprej mogoče komentar k Mitjevim besedam "nepotrebne besede". Mislim, da so
               vse te besede bile zelo potrebne, ker vidite, kako se razhajamo v tem in
               razčiščujemo, kaj je prav in kaj ni prav. Zaradi tega tega očitka ne sprejemam.</p>
               <p>Torej, jaz dajem glas za ta amandma, čeprav najbolj oddaljen, zaradi tega, ker pač
               poskušam ugotoviti, če je v tej sobani konsenz za ta amandma, ne zaradi tega, da bi
               zdaj trmasto vztrajal, ampak bom glasoval za ta amandma zaradi tega, da ugotovim, če
               gre skozi. Seveda gremo potem na naslednje amandmaje in upam, da pridemo do nekega
               kompromisa. Hvala.</p>
            </sp>
            <sp xml:id="SDT4-OZG-Redna-031-2007-06-07.sp81">

               <speaker>PODPREDSEDNIK VILI REZMAN:</speaker>

               <p>Hvala. Gospod Slavinec.</p>
            </sp>
            <sp xml:id="SDT4-OZG-Redna-031-2007-06-07.sp82">

               <speaker>DR. MITJA SLAVINEC:</speaker>

               <p>Saj tudi na kratko. Vsekakor želim samo povedati, da je moj predlog res bil mišljen
               kot kompromis, da po eni strani omogočimo tam, kjer ta specifika okolij zahteva,
               potrebuje, da se dejavnost na kmečkem turizmu razširi tudi s tem, po drugi strani pa,
               da ne bo vprašanja, kaj bo kdo pil, ampak kaj mu bo ponujeno. In da ne bodo tržnih
               niš nekateri iskali na ta način, da bi to temeljilo na neenakem položaju in nelojalni
               konkurenci do tistih, ki se pa s to dejavnostjo ukvarjajo kot primarno in na katere
               tudi seveda najbolj lahko računamo. Arbiter je pa itak zapisan, saj se ve, upravna
               enota bo določila...</p>
            </sp>
            <sp xml:id="SDT4-OZG-Redna-031-2007-06-07.sp83">

               <speaker>PODPREDSEDNIK VILI REZMAN:</speaker>

               <p>Ne, ne, ni več upravna enota - organ lokalne samouprave.</p>
            </sp>
            <sp xml:id="SDT4-OZG-Redna-031-2007-06-07.sp84">

               <speaker>DR. MITJA SLAVINEC:</speaker>

               <p>Lokalna skupnost, no, no, pardon, to sem si zapisal za gornji odstavek, ja. Tako da
               samo to dopolnilo je mišljeno v tem smislu, da se bo zmanjšalo, bom tako rekel, da se
               bo zmanjšala skušnjava po kršenju zakona. Hvala lepa.</p>
            </sp>
            <sp xml:id="SDT4-OZG-Redna-031-2007-06-07.sp85">

               <speaker>PODPREDSEDNIK VILI REZMAN:</speaker>

               <p>Matjaž, izvoli.</p>
            </sp>
            <sp xml:id="SDT4-OZG-Redna-031-2007-06-07.sp86">

               <speaker>MATJAŽ HAN:</speaker>

               <p>Hvala lepa. No, mislim, da je ta Slavinčev predlog čisto v redu in je za moje pojme
               dober predlog. Je pa res to, da bo člen odprt in da bomo lahko tudi do same obravnave
               v parlamentu, v Državnem zboru, še spremenili, če bi prišlo do kakih obratov. Ampak
               mislim, da predlog amandmaja, ki ga je podal gospod Slavinec, na nek način pokrije
               željo Obrtne zbornice, pa tudi ne zavezuje nosilcev kmečkega turizma, da ne bi mogli
               še kaj drugega prodajati. In se mi zdi, da je to čisto smotrno in v redu, zato bom
               glasoval za ta predlog.</p>
            </sp>
            <sp xml:id="SDT4-OZG-Redna-031-2007-06-07.sp87">

               <speaker>PODPREDSEDNIK VILI REZMAN:</speaker>

               <p>Hvala lepa. No, zdaj bom pa na koncu še jaz povedal, kaj mislim.</p>
               <p>Torej, jaz zdaj ne mislim, da je eden, drugi ali tretji najboljši. Sam bom glasoval
               za tretjega, za tega kombiniranega, iz zelo preprostega razloga. Rad bi spomnil, da
               itak piše v tem členu, da "lahko" organ lokalne skupnosti, torej lahko ali pa ne. In
               ne vem, od kod ta suspekcija vizavi vsem občinam in vsem županom, kot da oni edini ne
               znajo o ničemer odločati. In ne vidim razloga, zakaj bi morali v vseh občinah imeti
               popolnoma enake kriterije, v Ljubljani enako kot, kaj vem, na Kozjem nekje, ni
               nobenega pametnega razloga za to. Zato je ta kompromisni predlog zame sprejemljiv.</p>
               <p>Zdaj pa samo za konec sprašujem, ali želite vi, prej ste bili neupravičeno, bi
               rekel, časovno umaknjeni od diskusije, ker je bil tak najin dogovor, da bo na koncu
               spregovoril še, če bo želel.</p>
            </sp>
            <sp xml:id="SDT4-OZG-Redna-031-2007-06-07.sp88">

               <speaker>MARKO PODREKAR:</speaker>

               <p>No, par zadev je bilo povedanih in bi želel čisto na kratko še komentirati.</p>
               <p>Kot prvo me je nekako motilo, da je bila razprava v tem smislu, da lahko kmetije na
               Štajerskem ponujajo škampe. Če pogledamo natančno zakon, to ni mogoče. Že zdaj to po
               zakonu ni mogoče. <stage type="mag"/>(Nadaljevanje) To pomeni,
               če se to dogaja, je to že kršitev, to je treba vedeti. S to kupljeno pijačo je tako,
               mi tudi tukaj kakšne hude skepse ne delimo, ker, kot ste sami pravilno vsi
               ugotavljali, v bistvu je zadeva v rokah župana. Če se župan odloči, upravna enota je
               bila že zdaj samo posrednik, torej poštar, izvajalec, torej, če se župan odloči,
               lahko tako ponudbo posamezni kmetiji omogoči, lahko pa je tudi ne omogoči. Glede na
               to se postavlja vprašanje - jaz cenim dobronamernost tega predloga amandmaja, se pa
               postavlja vprašanje, če je potreben. Ali je potreben, to je zdaj stvar diskusije,
               vaše odločitve. Mi mislimo, da je že obstoječa rešitev zadovoljiva, da zadovoljivo
               rešuje to vprašanje. Mogoče bi se ga dalo rešiti še bolje, mogoče tudi ne.</p>
               <p>Moram pa vzeti tudi tu nekako v bran tržno inšpekcijo. Ravno na tem področju je
               tržna inšpekcija torej nadzor nad turističnimi kmetijami uvrstila v svojo prioriteto.
               Zdaj že nekaj let to področje skrbno in redno nadzoruje in tudi ocenjujemo, da se je
               stanje glede na tisto, kar je bilo pred nekaj leti, močno izboljšalo. Toliko moram
               povedati. Hvala.</p>
            </sp>
            <sp xml:id="SDT4-OZG-Redna-031-2007-06-07.sp89">

               <speaker>PODPREDSEDNIK VILI REZMAN:</speaker>

               <p>Hvala lepa. Prehajamo na glasovanje. Na glasovanje dajem amandma k 8. členu,
               kakršnega ste dobili od koalicije v pregledu amandmajev.</p>
               <p>Kdo je za to, da takšen amandma sprejmemo? (12 članov.) Je kdo proti? (Nihče.)</p>
               <p>Drugi amandma, drugi predlog za amandma odbora, ki ga je posredoval gospod Petek, ki
               ga je mimogrede gospa Jerneja nomotehnično uredila, glasi takole: Drugi odstavek 8.
               člena se spremeni tako, da se glasi: "Tretji odstavek se črta."</p>
               <p>Kdo je za to, da podpremo takšen predlog? (1 član.) Kdo je proti? (8 članov.)</p>
               <p>Torej, ta amandma ni bil sprejet.</p>
               <p>Tretji amandma je pa amandma, kompromisni amandma, ki ga je dr. Slavinec predlagal
               in ki govori sledeče: V drugem odstavku 8. člena se doda drugi stavek, ki se glasi,
               pa potem navedba, na koncu stavka se pika nadomesti z vejico ter doda naslednje
               besedilo: "... kar mora biti specificirano in na vidnem mestu označeno v prostoru,
               kjer se gostinska dejavnost na kmetiji izvaja."</p>
               <p>Kdo glasuje za takšen predlog? (4 člani.) Kdo je proti? (8 članov.)</p>
               <p>Tudi ta amandma ni bil sprejet.</p>
               <p>Zaključujem razpravo o tem členu.</p>
               <p>Prehajamo na 9. člen. Ni razpravljavcev, zato zaključujem razpravo.</p>
               <p>10. člen. Ni razpravljavcev. Zaključujem razpravo.</p>
               <p>Najprej bi vse skupaj poprosil, da se malo umirite, ker drugače ne bomo mogli
               dokončati te seje.</p>
               <p>11. člen. Zaključujem razpravo.</p>
               <p>12. člen. Ni razprave, jo zaključujem.</p>
               <p>13. člen, enako.</p>
               <p>14. člen, enako.</p>
               <p>15. člen pa ima predlagan amandma. Ni razpravljavcev, jo zaključujem. Glasujemo o
               amandmaju k 15. členu.</p>
               <p>Kdo je za? (12 članov.) Je kdo proti? (Nihče.)</p>
               <p>Amandma je sprejet.</p>
               <p>16. člen. Zaključujem razpravo.</p>
               <p>17. člen. Zaključujem razpravo.</p>
               <p>18. člen. Zaključujem razpravo.</p>
               <p>Dajem v odločitev vse člene z amandmaji.</p>
               <p>Kdo je za? (9 članov.) Je kdo proti? (Nihče.)</p>
               <p>Torej, predlog zakona je sprejet <stage type="mag"/>(Nadaljevanje) z amandmaji vred.</p>
               <p>Poročevalec. Želi kdo poročati? Ne, potem bom to opravil jaz.</p>
               <p>Vsem skupaj se ob tem, ko zaključujem to točko dnevnega reda, zahvaljujem za
               današnjo udeležbo in zaključujem sejo, ki je po vrsti 31. redna seja tega odbora.
               Hvala lepa.</p>
               <p>(Seja je bila končana 7. junija 2007 ob 13.19.)</p>
            </sp>
         </div>
      </body>
   </text>
</TEI>

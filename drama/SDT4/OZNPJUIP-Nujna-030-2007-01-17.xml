<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZNPJUIP-Nujna-030-2007-01-17">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">1D042E2CB104EA08C125725F0037D1BE</idno>
               <idno type="custom" subtype="day">9A495ADC7F9B1854C12572680039206C</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=9A495ADC7F9B1854C12572680039206C</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZNPJUIP-Nujna-030-2007-01-17.OZNPJUIP" n="030">
               <name>Nujna</name>
               <date when="2007-01-17"/>
            </setting>
         </settingDesc>
         <particDesc>
            <listOrg>
               <org xml:id="OZNPJUIP-Nujna-030-2007-01-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZNPJUIP-Nujna-030-2007-01-17.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">30. nujna seja</stage>
            <stage type="date">(17. januar 2007)</stage>
            <stage type="chairman">Sejo je vodila Mojca Kucler Dolinar, predsednica odbora.</stage>
            <stage type="time">Seja se je pričela ob 17.34.</stage>


            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Nadaljujemo z našim današnjim druženjem in začenjamo s 30. nujno sejo Odbora za
               notranjo politiko, javno upravo in pravosodje. Pozdravljam vabljene k tem točkam, ki
               so na dnevnem redu pri tej seji. Predlogov za širitev oziroma spremembo ni bilo, zato
               bomo sledili vrstnemu redu kot je bil tudi predlagan. Za to sejo se je opravičil
               poslanec Matjaž Han, namesto poslanca dr. Marke Pavliha pa sodeluje Aleš Gulič.</p>
               <p>Prehajamo na <title>1. TOČKO DNEVNEGA REDA - PREDLOG ZAKONA O SPREMEMBAH IN
                  DOPOLNITVAH ZAKONA O DRŽAVNEM TOŽILSTVU.</title> Obravnava predloga zakona poteka po
               nujnem postopku. Predsednik oziroma Kolegij predsednika Državnega zbora je na svoji
               seji dne 11. januarja odločil, da se predlog zakona obravnava po nujnem postopku.
               Predlog zakona je bil objavljen v Poročevalcu številka 2/07. Prejeli ste tudi mnenje
               Zakonodajno-pravne službe, tudi mnenje Amnesty International Slovenije. In tako
               začenjamo z našo razpravo v okviru druge obravnave v skladu s 126. členom Poslovnika.
               Uvodoma vabim predlagatelje zakona za dopolnilno obrazložitev. Gospod državni
               sekretar Marolt, izvolite.</p>
            </sp>
            <sp who="SDT4:MaroltRobert">

               <speaker>ROBERT MAROLT:</speaker>

               <p>Hvala lepa, gospa predsednica. Spoštovane poslanke, spoštovani poslanci, ostali
               gostje! Bistvena razloga za pripravo predlogov novel tako o Zakonu o državnem
               tožilstvu kot tudi Zakonu o kazenskem postopku, ki ga boste obravnavali v
               nadaljevanju, sta odločba Ustavnega sodišča Republike Slovenije z dne 6. julija 2006,
               kjer je bilo v konkretnem primeru v zvezi s sodno odločbo ugotovljena kršitev pravice
               do učinkovitega varstva pravic iz četrtega odstavka 15. člena Ustave Republike
               Slovenije v zvezi s 13. členom evropske konvencije o človekovih pravicah in to zato,
               ker v konkretnem primeru ni prišlo do sodne presoje delovanj policistov v konkretni
               zadevi hišne preiskave in smrti osumljenca. Do dokaj podobne ter tudi nekoliko
               radikalnejše odločitve je prišlo tudi Evropsko sodišče za človekove pravice v
               Strasbourgu se je v sodbi v zvezi z Republiko Slovenijo v primeru Matko proti
               Sloveniji z dne 2. novembra 2006 med drugim odločilo, da je Republika Slovenije
               oziroma njen državni organ prekršil pravice iz 3. člena evropske konvencije o
               človekovih pravicah, ker oblasti niso izvedle celovite in učinkovite preiskave glede
               pritožnikovega verodostojnega očitka, da je policija z njim grdo ravnala.</p>
               <p>Drugi razlog za navedeno spremembo zakonov je zagotavljanje zaupanje javnosti v
               nepristransko, strokovno in učinkovito delovanje policije in državnega tožilstva.
               Policisti so namreč prvi branik pravne države, saj so oni tisti, ki morajo prvi
               reagirati v obrambo pravne države, predvsem zakonitosti in človekovih pravic in
               zaupanje javnosti, da policisti ne prekoračujejo svojih pooblastil in kršijo
               človekove pravice in temeljne svoboščine. To je bistvenega pomena za zaupanje v
               pravno državo. Iz tega vidika se lahko zaupanje javnosti ob delovanju policije
               bistveno poveča, če kaznivih dejanj policistov oziroma pripadnikov nekaterih drugih
               represivnih organov ne bodo več pretežno preiskovali policisti kar se tiče odkrivanja
               njihovih kaznivih dejanj oziroma njih kot storilcev, ampak bo to centralizirano
               izvajano iz posebnega ločenega oddelka na Vrhovnem državnem tožilstvu Republike
               Slovenije s strani strokovno usposobljenih uslužbencev s policijskimi pooblastili.
               Tretji razlog za pripravo obeh predlogov zakonov pa je tudi nujnost, da se dodatno v
               praksi okrepi tudi boj proti korupciji  oziroma preprečuje nastanek potencialno koruptivnih okolij znotraj
               policije. Pretežna izločitev policijske preiskave iz okolja same policije bo namreč
               preprečila nastanek potencialne cehovske, če temu lahko rečemo, solidarnosti med
               preiskovanci in preiskovanimi, ki so vsi pripadniki istega represivnega organa.</p>
               <p>S predlogom tega zakona so predlagane spremembe in dopolnitve tako, da bo na
               izvedbeni ravni omogočeno učinkovito in neodvisno oziroma nepristransko odkrivanje in
               pregon storilcev kaznivih dejanj, ki so uradne osebe določenega kroga represivnih
               organov, predvsem policije. Po predlogu zakona se znotraj skupine državnih tožilcev
               za pregon organiziranega kriminala pri Vrhovnem državnem tožilstvu Republike
               Slovenije s tem zakonom ustanovi specializirani oddelek, ki izključno preganja
               storilce kaznivih dejanj iz policije in drugih represivnih organov, ki so uradne
               osebe ter s tem tudi centralizirano usmerja policijo pri odkrivanju teh kaznivih
               dejanj. Državni tožilci navedenega specializiranega oddelka bodo neposredno
               usmerjali, če temu rečem, svoje policiste z oddelka pri odkrivanju kaznivih dejanj in
               storilcev kaznivih dejanj iz kroga določenih uradnih oseb represivnih organov ter
               bodo lahko neposredno vlagali obtožne akte zoper storilce teh kaznivih dejanj. Poleg
               tega pa lahko še vedno državni tožilci usmerjajo policijo izven specializiranega
               oddelka, kajti policije je še vedno pristojna za odkrivanje kaznivih dejanj uradnih
               oseb. Generalna državna tožilka Republike Slovenije pa bo lahko te zadeve usmerjanje
               policije ter pregona storilcev kaznivih dejanj še vedno predodelila krajevno
               pristojnemu okrožnemu državnemu tožilstvu, če bi bilo to v praksi bolj učinkovito v
               konkretnem primeru.</p>
               <p>Navedenemu specializiranemu oddelku bo predvidoma dodeljeno manjše število
               policistov, načrtuje se okrog pet, ki bodo na centraliziran način odkrivali kazniva
               dejanja in domnevne storilce kaznivih dejanj znotraj zgoraj navedenih represivnih
               organov.</p>
               <p>Predlagana novela Zakona o državnem tožilstvu in pa tudi predlagana novela Zakona o
               kazenskem postopku, ki jo boste obravnavali v nadaljevanju sta medsebojno povezani in
               morata biti sprejeti v paketu, da bi lahko tudi dejansko učinkovali. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala za to dodatno obrazložitev. V nadaljevanju sprašujem Zakonodajno-pravno službo,
               če želi podati mnenje? Gospod Strle, izvolite.</p>
            </sp>
            <sp who="SDT4:StrleBožo">

               <speaker>MAG. BOŽO STRLE:</speaker>

               <p>Hvala za besedo, gospa predsednica. Ker sta novela Zakona o državnem tožilstvu in
               Zakon o kazenskem postopku povezani v bistvu urejata isto problematiko z različnih
               vidikov, tukaj podajam dve pripombi, ki sta sicer formalno navedeni v mnenju k noveli
               Zakona o kazenskem postopku, vendar se tičeta obeh predlaganih novel. Ker
               predlagatelj konkretne rešitve teh novel utemeljuje na ocenah in zahtevah, ki
               izhajajo iz odločb Ustavnega sodišča in Evropskega sodišča za človekove pravice, jih
               je tudi gospod državni sekretar navedel, uvodoma opozarjamo na relativno omejen obseg
               upoštevanja teh odločitev o predlogu obeh novel. Ugotovitve odločbe Ustavnega sodišča
               in Evropskega sodišča za človekove pravice se namreč nanašajo tudi ali celo predvsem
               na nujno zagotavljanje učinkovitega dostopa oškodovanca ali njegovih svojcev do
               postopka preiskave. Zagotavljanje neodvisnosti preiskave se ne nanaša le na določitev
               posebnih pristojnosti za preiskavo oziroma pregon v postopku preiskave, ampak tudi za
               določitev takšnega položaja žrtve oškodovanca oziroma njegovih svojcev, ki bo
               zagotovil učinkovito varstvo njegovih pravic in svoboščin in s tem neodvisno
               preiskavo.  Za celovito
               izvršitev odločb Ustavnega sodišča in Evropskega sodišča za človekove pravice glede
               zagotavljanja neodvisne preiskave, tako imenovanega državnega nasilja, kot ga imenuje
               Ustavno sodišče, bo po našem mnenju potreben širši pravno-sistemski pristop in
               proučitev ureditve nekaterih drugih zakonskih ureditev, konkretno seveda najbolj
               zakona o policiji in njegovega 29. člena, ki ureja postopek v primeru takšnega, bi
               rekel, nasilnega ravnanja policije. H konkretnemu členu pa dajemo pripombo k 1. členu
               oziroma k 2. členu Zakona o kazenskem postopku. Kot rečeno, gre za identične rešitve,
               torej najprej, kot smo že navedli, naj bi predlagana ureditev zagotavljala možnost
               neodvisnega preiskovanja, tako imenovanega državnega nasilja oziroma nasilja
               državnega represivnega aparata. Glede na takšna izhodišča je opredelitev uradne osebe
               napotene na misijo v tujino premalo določna, če ne celo sporna, saj bi lahko zajemala
               tudi misije, ki nimajo vojaškega oziroma policijskega značaja in s tem osebe, ki ne
               delujejo v okviru represivnega področja države. Po drugi strani pa bi kazalo proučiti
               ali določba res zajema vsa represivna področja države, kjer lahko prihaja do tako
               imenovanega državnega nasilja, tako na primer navajamo študentsko obveščevalno
               varnostno agencijo. Skrbno pa bi kazalo proučiti predlagano ureditev tudi glede
               obsega kaznivih dejanj za katere se bo uporabljala predlagana ureditev. Posebna
               ureditev preiskave oziroma pregona v predkazenskem postopku se namreč, po predlogu
               nanaša na vsa kazniva dejanja, ki se preganjajo po uradni dolžnosti. Torej tudi na
               kazniva dejanja, ki niso v nikakršni povezavi s pristojnostmi oziroma službo oseb, na
               katere se predlagana ureditev nanaša in torej tudi ne na varstvo pred nasiljem
               državnih represivnih organov. V tem delu predlagana posebna ureditev preiskave in
               pregona izhaja izključno iz osebnih lastnosti določenih oseb, kar zahteva posebno
               pozornost glede skladnosti z ustavnim načelom enakosti pred zakonom. Dodajamo pa tudi
               še to, da je v bistvu tudi časovno nejasno, na kateri čas se nanaša ta ureditev. Se
               pravi ali bodo preganjani samo za čas za tista kazniva dejanja, ki naj bi jih storili
               v času, ko imajo določeno lastnost, se pravi, ko so recimo zaposleni v policiji ali
               gre tudi za čas pred in potem, kajti iz teh dikcij, ki so tukaj zapisane, to ne
               izhaja. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. V nadaljevanju pa odpiram razpravo, tako da bom dala besedo gospodu Zagorcu,
               ki se je javil. Izvolite.</p>
            </sp>
            <sp who="SDT4:ZagoracBoštjan">

               <speaker>BOŠTJAN ZAGORAC:</speaker>

               <p>Hvala za besedo. Samo mogoče vprašanje ali pa misel za predlagatelja zakona. Novo
               ustanovljen oddelek, kot ga predvideva zakon, bi naj zaposlil oziroma na novo
               postavil dva državna tožilca in enega namestnika, ki naj bi preganjali kazniva
               dejanja uradnih oseb. Teh je bilo 516 oziroma teh je 516 v slovenskem pravnem redu.
               Pa me zanima ali je to zadostna količina tako usposobljenih. Moram reči, da načelom
               ne nasprotujemo ustanovitvi nekega takega novega oddelka, če bo učinkovit. Pa me
               zanima, če je to po vašem izračunu zadostna količina državnih tožilcev in pa seveda
               moram reči, da me veseli, da ste navedli kot finančne posledice 325 tisoč 488 tisoč
               evrov, ki so že zagotovljena. 
               Seveda me zanima od kod, katere postavke in če so resnično zadostna zato, da lahko v
               Sloveniji ustanovimo takšno novo skupino. Je pa res, da s tem tudi širimo trajni
               mandat še na dodatne ljudi in moram reči, da sami verjetno ne verjamete, da bo takšna
               skupina pripomogla k zmanjšanju sodnih zaostankov. Hvala lepa.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Potrč.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Hvala lepa. Sodba Evropskega sodišča za človekove pravice in ustavna odločba
               zavezujeta Vlado in nas v Državnem zboru, da nekaj storimo v zvezi z varstvom pravic
               oškodovancev, kadar gre za policijsko nasilje in zagotovimo, da bodo te institucije
               in mi sami prepričani, da je bilo storjeno, če ne vse, pa vsaj dovolj, da je varstvo
               njihovih pravic zagotovljeno tudi zoper ravnanja in obravnavanja policistov, kot
               uradnih oseb, saj vemo, da imajo določena pooblastila in da gotovo obstoja tudi
               določena solidarnost med njimi, kadar gre za obravnavo v predkazenskem postopku in
               tudi kasneje.</p>
               <p>Pri tem pa se postavlja, po moje, nekaj vprašanj. Prvo kar naj rečem, jaz sem ne
               najpomembnejšem, se razočaran, da je predlagani zakon po nujnem, ne pa po skrajšanem
               postopku, ker po skrajšanem bi ga v celoti sprejel, ker gre za realizacijo ustavne
               odločbe. Ali je tu mogoče govoriti o nujnem postopku je za mene drugo vprašanje.
               Predvsem pa se mi postavljajo vprašanja tudi na podlagi strokovnih mnenj, ki so bila
               ob tem predlogu zakona podana. Mislim na mnenje gospoda Jenula, Klemenčiča in tudi na
               mnenje, ki ga je nam v pomoč oblikoval slovenski Amnesty International, ali so
               pristopi z ureditev tega problema, ki ga vsi priznavamo ustrezne ali ne. Rad bi torej
               zelo konkretna pojasnila predlagateljev in Vlade, zakaj so se odločili, da zajamejo
               vsa kazniva dejanja, ki jih neodrejeno kdaj. Jaz sem prej v šali, ko je bilo
               postavljeno vprašanje s strani Zakonodajno-pravne službe, ali samo v času dokler
               službuje v policiji, ali tudi kasneje rekel: Ali tudi za dopoldan, ali samo za
               popoldan in obratno? Pri čemer sem mislil, ali samo takrat kadar ima uniformo in
               pooblastila. Ali pa, kadar vozi osebno avto v nedeljo svojo družino na izlet? Ta
               stvar je nejasna in ni razvidna. Skratka, zakaj so se odločili, da obravnavajo v tem
               sklopu vsa kazniva dejanja, ne pa samo tista, ki so neposredno povezana z
               upravljanjem policijskih pooblastil in možnostjo, da so ta pooblastila vizavi
               posameznikov zlorabljena in jim ne zagotavljajo polnih pravic, tudi v kasnejšem
               predkazenskem in kazenskem postopku.</p>
               <p>Drugo. Ali menijo, da predlog, glede na temeljni cilj, ki bi ga moral reševati zakon
               daje oškodovancem, se pravi tistim, ki so bili prizadeti zaradi ravnanja policistov,
               vse potrebne pravice in jim zagotavlja dovoljšen vpliv in seznanjenost s postopkom,
               da je mogoče reči, da bo voden v skladu z uveljavljanjem njihovih pravic in da bodo
               lahko zadovoljni in da bo lahko zagotovljeno, da res ne prihaja do določene tolerance
               drug do drugega med policisti v predkazenskem postopku in kasneje do tolerance tudi s
               strani tožilcev.  Tretje, kar
               pa manj znamo opredeliti, je pa vprašanje ali je res način rešitve tega problema
               zgolj samo z oblikovanjem posebnega oddelka na tožilstvu in vključitvijo v njega tudi
               skupine policistov, ki naj bi v predkazenskem postopku to obravnavala. Edina možna in
               najboljša pot, da problem, ki je bil postavljen, razreši. Od zelo jasnih odgovorov na
               ta vprašanja je odvisna tudi moja opredelitev ali problem, ki sta ga nakazali obe
               sodbi, predlagana zakona rešujeta na ustrezen način. Hvala lepa.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospa Bebler, izvolite.</p>
            </sp>
            <sp who="SDT4:LavtižarBeblerDarja">

               <speaker>DARJA LAVTIŽAR BEBLER:</speaker>

               <p>Hvala za besedo, gospa predsednica. Torej predlagatelj se med razlogi za predlaganje
               takšnih sprememb zakona, obeh zakonov pravzaprav, sklicuje na odločbo Ustavnega
               sodišča Republike Slovenije in pa odločbo Evropskega sodišča za človekove pravice v
               zadevi Matko proti Sloveniji. Sodišči o konkretnih zadevah pa ugotavljata, da zoper
               policijsko nasilje v Sloveniji ni učinkovitega pravnega sredstva, kar nasprotuje
               ustavno zagotovljenemu varstvu temeljnih človekovih pravic. Temeljni očitek obeh
               odločb ne zadeva zakonske ureditve, če prav razumem, ampak konkretno ravnanje
               policije, tožilstva in sodišč v obravnavanih zadevah ter položaj in vpliv žrtve
               policijskega nasilja na potek postopka, ki varuje njegove pravice. Kaj pravi
               konkretno Ustavno sodišče v obravnavanem primeru? Pravi, da mora država v primerih,
               kot je obravnavani, zagotoviti neodvisno preiskavo okoliščin dogodka in pritožnikoma
               omogočiti učinkovit dostop do tovrstne preiskave. Država takšne preiskave o
               konkretnem primeru ni zagotovila. Kaj pravi Evropsko sodišče o zadevi Matko? Pravi,
               da delovanje državne tožile ni bilo zadosti pregledno in neodvisno, da državna
               tožilka ni opravila niti enega samostojnega koraka v smeri razjasnitve zadeve, da
               preiskava pritožnikovih navedb o grdem ravnanju je bila počasna in malomarna, in da
               oblasti niso opravile učinkovite preiskave o domnevnem, grdem ravnanju s strani
               policije. Torej po ugotovitvah obeh sodišč, je učinkovita tista preiskava, ki je v
               nekem primeru zmožna priskrbeti kakovostno gradivo za uspešno izvedbo kazenskega
               postopka. Ocenjujemo v poslanskem klubu LDS, da to kar je ugotovljeno v obeh teh
               odločbah sodišč, ni pravzaprav zajeto v spremembah zakonov, ki se predlagajo. In
               potem se seveda pojavlja cela vrsta dilem, še posebej tudi potem, ko smo si pridobili
               strokovna mnenja nekaterih strokovnjakov v Sloveniji, ki se s temi problemi vse skozi
               strokovno in resno ukvarjajo. In te dileme so naslednje. Če bi resnično šlo za
               sistemske pomanjkljivosti naše zakonodaje, kakor je nekje rečeno, bi moral biti
               sprejem zakona predlagan po rednem postopku. To je menda nedvomno. Sistemskih
               pomanjkljivosti namreč ni mogoče odpravljati brez poprejšnje razprave o strokovnih
               krogih, brez analize o dejanskem stanju, brez nabora možnih rešitev in seveda ne samo
               na podlagi dveh primerov. Policijsko nasilje pa vemo, se ne preprečuje s spremenjenim
               preiskovanjem, ampak zlasti z izobraževanjem, višjo stopnjo policijske in pravne
               kulture, boljšim nadzorom, omejitvijo neposrednih policijskih pooblastil itd.  Če se pomnite tudi odločbe
               Evropskega sodišča za človekove pravice o zadevi Rebook je šlo tam tudi za
               prekoračeno policijski nasilje in se je morala Slovenija takrat se zavezati, da bo
               opravila posebne seminarje, izobraževanje policistov in je morala Slovenija, potem
               tudi Evropskemu sodišču oziroma odboru, ministru, pri Svetu Evrope poročati o teh
               svojih ukrepih, ki jih je sprejela na podlagi odločbe Evropskega sodišča za človekove
               pravice.</p>
               <p>Nadalje so še druge dileme. Namreč, obe določbi zadevata predvsem položaj in pravice
               oškodovanca. Predlog zakona pa se s položajem žrtve sploh ne ukvarja, to je več kot
               očitno. V obeh odločbah leti kritika na dejstvo, da v Sloveniji ni učinkovite
               preiskave pri uporabi nepotrebnega oziroma pretiranega policijskega nasilja in
               nedoslednosti pri njegovem zatiranju torej bi za izboljšavo tega bila prej potrebna
               sprememba Zakon o policiji. Vsa pozornost je usmerjena v učinkovit pregon, pritožbeni
               postopek zoper kršitve policistov pa ostaja nespremenjen. Nujni postopek kot povedano
               ni potreben, saj je od dogodkov, ki sta sprožila sodne postopke, v katerih se je
               razkrilo pomanjkljivo državno delovanje preteklo več kot 6 oziroma 11 let. Gre seveda
               tudi za poseg v načelo enakosti, uvaja se poseben organ, ki bo preganjal samo
               določeno kategorijo domnevnih storilcev, ki ne bo določena glede na težo in nevarnost
               kaznivih dejanj, ampak glede na lastnosti domnevnih storilcev se pravi, ker so
               policisti ali ker so uslužbenci vojaške policije, itd.</p>
               <p>Odkrivanje in preiskovanje kaznivih dejanj je pri nas ločeno od samega pregona, kar
               je delo tožilcev. Ni jasno, kje je meja med delovanjem vodje po policijskih pravilih
               in delovanje vodje po tožilskih pravilih, ker bo policijo samo usmerjal in
               nadzoroval. Ve se, da veliki problemi nastopijo že pri usmerjanju policije s strani
               tožilstva, smo se o teh problemih tukaj že pogovarjali na tem odboru v zadevi Plut,
               kot ste spomnite. Je pa seveda tudi vprašanje, ki se postavlja, ali se s tem uvaja
               pravzaprav tako imenovana sodna policija. Iz primerjave, ki nam je bila predočena,
               kako se te stvari urejajo v drugih državah, nisem zasledila, da bi kje v recimo
               državah EU morda sem bila površna, se opravičujem, na ta način reševali tovrstno
               problematiko.</p>
               <p>Iz tega razlogov pač v našem poslanskem klubu LDS ocenjujemo, da je ta zakon za nas
               nesprejemljiv pa ne zanikamo, da je treba te reči na ustrezen način urediti. Sem
               vesela, ker vidim, da je na tej seji tudi gospa generalna državna tožilka pa bi me
               zanimalo tudi kakšen je pogled Državnega tožilstva na tako predlagano rešitev. Hvala
               lepa.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Za enkrat nimam več prijavljenih k razpravi, zato bi povprašala, če želite
               predstavniki Vlade tudi na to odgovoriti. Gospod državni sekretar Marolt, izvolite.
           </p>
            </sp>
            <sp who="SDT4:MaroltRobert">

               <speaker>ROBERT MAROLT:</speaker>

               <p>Hvala lepa za besedo. Bom poskušal strniti odgovor tako glede na mnenje
               Zakonodajno-pravne službe kot gospe poslanke in obeh gospodov poslancev.</p>
               <p>V okviru Vlada smo našli pač trenutno najboljšo in najhitrejšo rešitev, da
               <gap n=".."/><stage>/Nerazumljivo./</stage><gap n=".."/> tako Ustavnega sodišča kot Evropskega sodišča za človekove
               pravice čim prej napravimo sistem, kjer omogoči čim bolj izključiti dvom v
               strokovnost in nepristranskost odkrivanja kaznivih dejanj in storilcev kaznivih
               dejanj iz določenega kroga uradnih oseb teh represivnih organov.  Glejte, v okviru Vlade smo našli trenutno
               najboljšo in najhitrejšo rešitev, da v luči odločb tako Ustavnega sodišča kot
               Evropskega sodišča za človekove pravice čim prej napravimo sistem, kjer bo mogoče čim
               bolj izključiti dvom v strokovnost in nepristranskost odkrivanja kaznivih dejanj in
               storilcev kaznivih dejanj iz določenega kroga uradnih oseb teh represivnih organov.</p>
               <p>Glede vprašanj, ki so se nanašale na zagotavljanje učinkovitega dostopa oškodovancev
               do postopka preiskave, moram pojasniti, da Zakon o kazenskem postopku, veljavni zakon
               omogoča oškodovancu sodelovanje v vseh fazah postopka in celo prevzem pregona, če
               državni tožilec od njega odstopi. Glede na navedeno ocenjujemo, da je treba predvsem
               izključiti ta dvom v nepristranskost odkrivanja kaznivih dejanj storjenih s strani
               določenih oseb, kar bo omogočilo tudi ustrezno sodelovanje oškodovancev v postopkih.</p>
               <p>Zdaj, glede vprašanja, ki se je pojavilo, da predlagana rešitev ureja le področje
               odkrivanja in preiskovanja kaznivih dejanj, ne daje pa ustreznega odgovora v zvezi z
               zagotavljanjem neodvisnega preiskovanja kršitev kadar ne gre za sum kaznivih dejanj,
               pa s strinjamo z Zakonodajno-pravno službo v tem delu, da bo potrebno verjetno
               ponovno preučiti tudi določbe Zakona o policiji, ki urejajo postopek s pritožbami
               državljanov zoper delovanja policistov, vendar to ne gre za kazniva dejanja. Hkrati
               pa ocenjujemo, da gre pri ravnanjih, obravnavanih represivnih organov, ki pomenijo
               sum storitve kaznivega dejanja za najhujše kršitve, za najhujše posege in je zato
               sprejem novel tako Zakona o kazenskem postopku kot tudi Zakona o državnem tožilstvu v
               tem trenutku smiseln in tudi predvsem nujno potreben.</p>
               <p>Glede mnenja Zakonodajno-pravne službe, da ni vključena tudi slovensko
               obveščevalno-varnostna agencija menim, da je treba tukaj jasno poudariti pristojnosti
               slovensko obveščevalno-varnostne agencije, kajti slovensko obveščevalno-varnostna
               agencija ni represivni organ. Slovensko obveščevalno-varnostna agencija zbira
               podatke, zbira informacije, ki so pomembne za zagotavljanje varnostnih, političnih in
               gospodarskih interesov države in tako naprej. Pristojnosti tega organa na področju
               odkrivanja kaznivih dejanj sploh niso primerljive s pristojnostmi drugih represivnih
               organov kot je to policija, vojaška policija in pa tudi po Zakonu o obrambi ima tudi
               obveščevalno-varnostna služba, Ministrstvo za obrambo preiskovalne pristojnosti, se
               pravi pristojnosti odkrivanja kaznivih dejanj in ima represivne pristojnosti. Zato
               menimo, da zaradi zagotavljanja nepristranskega odkrivanja in preiskovanja takšnih
               kaznivih dejanj ni potrebno prenašati pristojnosti tudi za zaposlene v slovenski
               obveščevalno-varnostni agenciji, kajti oni nisi represivni organi, ne nosijo orožja.</p>
               <p>Glede vprašanja uradnih oseb napotenih na misijo v tujini moram poudariti to, da
               menimo, da delovanje uradnih oseb na vseh misijah v tujini pomeni okoliščino, ki
               lahko povzroča težave, ko gre za odkrivanje in pregon osumljencev kaznivih dejanj,
               saj so zato v skladu z mednarodnimi sporazumi za vse pristojni organi države, ki je
               takšne osebe na misijo napotila. Glede na navedeno ocenjujemo kot ustrezno, da je
               tudi v takšnem primeru odkrivanje in pregon centralizirano v organu katerega
               ustanovitve in pristojnosti se predlagajo s predlaganimi spremembami.</p>
               <p>Glede očitka ali pa pomislekov glede tega, da se nanaša sprememba zakona na posebno
               kategorijo, se pravi, res je nanaša se na kategorijo tistih, ki so zaposleni in ki
               delajo v teh represivnih organih. Menimo, da predlagana rešitev ni v neskladju  s 14. členom Ustave Republike
               Slovenije, kajti gre za ureditev, ki krepi načelo pravne države iz 2. člena Ustave,
               tako da bo omogočila nepristransko preiskavo okoliščin kaznivega dejanja, katerega
               osumljenec je pripadnik enega od imenovanih represivnih organov. Hkrati tukaj moram
               poudariti, da predlagana ureditev ne ustvarja nobenih pozitivnih ali negativnih
               privilegijev za določen krog ljudi, saj ne glede na naravo stvari ureja specifičen
               položaj specifične skupine ljudi in to za celo predlogov zakona opredeljeno skupino
               enako. Kar se tiče časa veljavnosti, se pravi, za dejanja zaposlenih v represivnih
               organih moramo jasno, mislim, da je tukaj iz zakona jasno razvidno, da se nanaša
               zgolj na kazniva dejanja ali na sum storitve kaznivih dejanj, za čas, ko so imenovani
               ali pa predmetno uslužbenci zaposleni v teh represivnih organih oziroma v policiji.</p>
               <p>Glede vprašanj, tukaj moram še to poudariti - ravno iz vidika oškodovanca se s tem
               zagotavljata objektivna nepristranska preiskava in odkrivanje kaznivih dejanj. Res
               je, poudariti moram tudi to, nanaša se na vsa kazniva dejanje in mislim, da je gospod
               Potrč lepo omenil, vprašal, kaj v primeru, če je nek policist izven delovnega časa se
               mu zgodi, ne vem, povzroči prometno nesrečo. Seveda ravno s tem rešujemo to
               situacijo, da v primeru, da bo en policist storil prometno nesrečo, na žalost, lahko
               z najhujšimi posledicami, ne bo preiskoval tega kaznivega dejanja oziroma razjasnitve
               dejanskega stanja. Njegov sodelavec, ki je zaposlen lahko v isti policijski postaji
               ali v drugi policijski upravi, ampak bo preiskovala to kaznivo dejanja objektivno
               neodvisna skupina pri Vrhovnem državnem tožilstvu. To je ravno pomembno z vidika
               oškodovanca, ki je bilo večkrat poudarjeno, da bo ta razjasnitev tega dejanskega
               stanja, te konkretne prometne nesreče lahko objektivna, nepristranska. Zdaj glede
               vprašanj, ki so se pojavila v praksi, moram kar to odgovoriti na vprašanje gospoda
               poslanca Zagorca. Pač zaenkrat za začetek se ocenjuje, da bo to nekako trije državni
               tožilci oziroma dva državna tožilca, en namestnik in ocenjujemo približno pet
               policistov. Seveda, če bo pa potrebno, se bo potem z določenimi kadrovskimi
               prerazporeditvami znotraj državnega tožilstva ta skupina lahko okrepila. Glede
               finančnih posledic - finančne posledice so predvidene in so tudi vštete v veljavni
               rebalans proračuna za leto 2007 na postavki vrhovnega državnega tožilstva, postavka
               4.4.1.</p>
               <p>Zdaj glede vprašanj gospoda Potrča, na nekatera sem že odgovoril. Res z vidika
               objektivnosti, nepristranskosti do oškodovanca se bo ta skupina ukvarjala s sumi
               storitev kaznivih dejanj in z odkrivanjem vseh kaznivih dejanj, ki naj bi jih storili
               zaposleni v teh represivnih organih. Govorim res, poudarjam prav z vidika oškodovanca
               s položaja in z vidika pravic oškodovanca je to nujno potrebno. Če me spomin ne vara,
               je bilo kar v preteklosti, včasih smo brali v nekaterih časopisih, v mogoče daljni
               preteklosti ali pa tudi ne v daljni, da se določene prometne nezgode tudi niso
               objektivno razjasnile, mogoče je to še več pisalo v tako imenovanem rumenem tisku,
               češ, ko je bil povzročitelj nek policist ali uslužbenec represivnih organov, na drugi
               strani pa nek prizadeti oškodovanec. S tem se ravno omogoča, da bo ta preiskava
               objektivna in pa predvsem nepristranska.  Zdaj glede razlogov za hitrost. Seveda, Ministrstvo za
               pravosodje in tudi Vlada se hitro odziva na določene zakonodajne pobude, na določene
               zahteve, tako Ustavnega sodišča kot tudi Evropskega sodišča. In ocenjujemo, da je to
               kvečjemu dobrodošlo, da smo se hitro odzvali in hitro pripravili spremembo zakona.
               Toliko zaenkrat. Hvala lepa.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospa Brezigarjeva, izvolite. Pa še pred tem bi povedala, da namesto poslanca
               Dimitrija Kovačiča na tej seji sodeluje poslanka Eva Irgl. Gospa Brezigar,
               izvolite.</p>
            </sp>
            <sp who="SDT4:BrezigarBarbara">

               <speaker>BARBARA BREZIGAR:</speaker>

               <p>Hvala lepa za besedo, gospa predsednica. Seveda ne bom pojasnjevala novele zakona, ki
               jo je pripravilo Ministrstvo za pravosodje, želela pa bi odgovoriti na vprašanje
               poslanke, gospe Beblerjeve, glede stališča tožilstva glede tovrstne rešitve, se
               pravi, da se preiskovanje kaznivih dejanj, storjenih znotraj policije, prenese izven
               policije na nivo državnega tožilstva.</p>
               <p>Torej, tudi na tožilstvu smo precej skrbno pregledali predvsem to zadnjo odločbo,
               odločbo Matko, ki jo je sprejelo Evropsko sodišče za človekove pravice. Ob tej
               odločbi in ugotovitvah teh odločbe, ki kritizira tudi državnega tožilca in njegovo
               ukrepanje izven teh eventualnih sprememb zakonodaje, ugotavljamo, da je pravzaprav že
               v preteklosti velik problem tožilcem predstavljalo dejstvo, ko so poskušali
               preiskovati sume zlorab policijskih pooblastil, ker so se morali obračati na
               policijo. Dejansko smo bili tožilci vedno vezani na policijska poročila in seveda je
               bilo odvisno od večje ali manjše kritičnosti tožilca tudi do teh poročil, kako so se
               zadeve obrnile. Vendar tudi kritičen tožilec je imel probleme preiskati sume
               policijskega nasilja, ker pač teh pristojnosti ni imel, ker se je bilo treba obračati
               na policijo. Zaradi tega na Vrhovnem državnem tožilstvu, in tudi jaz osebno,
               ocenjujemo, da je smer prava. Da je pravzaprav treba zagotoviti neodvisno preiskavo
               predvsem tovrstnih primerov. Tako da to je stališče Vrhovnega državnega tožilstva.
               Hvala lepa.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. K besedi se je javil tudi državni sekretar z Ministrstva za notranje zadeve.
               Gospod Zinrajh, izvolite.</p>
            </sp>
            <sp who="SDT4:ZinrajhZvonko">

               <speaker>MAG. ZVONKO ZINRAJH:</speaker>

               <p>Hvala lepa za besedo, gospa predsednica. Spoštovane poslanke in poslanci, spoštovani
               kolegi! Dotaknil bi se samo tistega dela, ki v vaših pripombah in pripombah
               Zakonodajno-pravne službe govori o spremembi Zakona o policiji, mislim, da ste imeli
               v mislih 28. člen Zakona o policiji. Glejte, takole bi rekel. Mislim, da ni vedno
               smiselno kakšno določbo pa kak zakon spreminjati, če zadeva v bistvu deluje, če je s
               tem pravzaprav nekako sam postopek v javnosti dobro sprejet, če tudi civilna družba
               temu v bistvu ne nasprotuje. In nenazadnje tudi Varuh človekovih pravic sprejema
               določeno določbo zakona kot pozitivno. Namreč, pritožbeni postopki oziroma tam sum,
               kjer gre tudi za kaznivo dejanje lahko, ki ga policisti storijo, Zakon o policiji je
               postopek prenesel na tak način, da se ocenjuje vsak primer posebej, in sicer v
               senatih. Člani senata so trije, dva sta predstavnika javnosti, in to nekako zdaj v
               praksi nam kaže kar dobro mero nepristranskosti. Seveda se  zavedamo, da je pač pristranskost vedno tam,
               kjer gre za uporabo oglasil, lahko prisotna. In seveda spoštujemo vašo idejo in
               napore, da bi se zadeve izpeljale še bolj eksaktno. Vendar v tem primeru smo na
               notranjem ministrstvu prepričani, da je 28. člen Zakona o policiji zadosten za
               nesporno ugotavljanje suma kaznivih dejanj, ki so jih storili policisti. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Če ni več razpravljavcev, predlagam, da preidemo na glasovanje o predlaganem
               zakonu in členih.</p>
               <p>Kdo je za? <stage>(8 članov.)</stage> Je kdo proti? <stage>(2 člana.)</stage> Gospod Gulič, ne vem, vi nimate
               pooblastila, kajne? Ali sem ga spregledala. Imate? Aha, potem so pa 3 proti.</p>
               <p>Zakon je sprejet. Pripravili ga bomo za točko Državnega zbora. Želi biti kdo
               poročevalec? Ne, potem bom poročala sama.</p>
               <p>Prehajamo na naslednjo točko dnevnega reda - <title>PREDLOG ZAKONA O SPREMEMBAH IN DOPOLNITVAH ZAKONA O KAZENSKEM
               POSTOPKU.</title>
               </p>
               <p>Kot smo že prej slišali in ugotovili, da gre za povezana predloga, vendar pa v skladu
               s Poslovnikom moramo odpreti tudi formalno proceduro v zvezi s tem zakonom. In tu je
               poleg dokumentov, pripomb in mnenj, ki sem jih že omenila pri prvem obravnavanem
               zakonu, to je mnenje Zakonodajno-pravne službe, pripombe oziroma mnenje Amnesty
               International Slovenije, podan tudi amandma koalicijskih poslanskih skupin. Tudi tu
               vabim in sprašujem predlagatelja za dopolnilno obrazložitev, če jo želi podati še k
               temu zakonu. Izvolite, gospod Marolt.</p>
            </sp>
            <sp who="SDT4:MaroltRobert">

               <speaker>ROBERT MAROLT:</speaker>

               <p>Hvala lepa, gospa predsednica, za besedo. Saj verjetno se bom ponavljal v enem delu,
               ker sta zakona povezana in mogoče sem že nekaj odgovoril na vprašanja, ki so bila
               skupaj.</p>
               <p>Dejstvo je, da se s predlogom spremembe Zakona o kazenskem postopku omogoča
               učinkovito neodvisno oziroma nepristransko odkrivanje in pregon storilcev kaznivih
               dejanj, ki so pripadniki policije, vojaške policije, obveščevalno-varnostne službe
               ali pa so napoteni na misijo v tujini. Veljavni Zakon o kazenskem postopku namreč v
               zvezi z vsemi kaznivimi dejanji, ne glede na status osumljenca, določa, da je za
               odkrivanje osumljencev in zbiranje informacij v predkazenskem postopku pristojna
               policija, za pregon storilcev in s tem v zvezi tudi usmerjanje predkazenskega
               postopka pa državno tožilstvo. Zato se lahko pojavi dvom v nepristranskost in
               objektivnost policije ob izvajanju pooblastil v zvezi z osumljenci, ki so pripadniki
               te iste policije. Edina izjema v veljavnem zakonu je podana v 158. členu Zakona o
               kazenskem postopku v zvezi s kaznivimi dejanji, storjenimi v Slovenski vojski, ko ima
               določene pristojnosti Vojaška policija oziroma Obveščevalno-varnostna služba
               Ministrstva za obrambo. Glede na navedeno je torej po vzoru tega člena predlagana
               ureditev tudi za primer, ko so osumljenci kaznivih dejanj pripadniki policije,
               vojaške policije ali pa so napoteni na misijo v tujino. Pristojnost za odkrivanje in
               pregon teh kaznivih dejanj bo prenesena na policiste in državne tožilce, ki bodo
               dodeljeni v nov specializiran oddelek skupine državnih tožilcev za pregon
               organiziranega kriminala.</p>
               <p>Torej, pri Vrhovnem državnem tožilstvu v okviru posebne skupine bo ustanovljen nov
               specializiran oddelek, v katerega bodo premeščeni nekateri policisti in tudi državni tožilci. Glede na to, da
               tak specializiran oddelek skupine državnih tožilcev za pregon organiziranega
               kriminala še ni ustanovljen, hkrati pa tudi ni pravne podlage za njegovo ustanovitev,
               je hkrati s tem predlogom zakona predlagan tudi sprejem prej obravnavanega Predloga
               spremembe zakona o državnem tožilstvu.</p>
               <p>Okoliščine, v katerih pooblastila policije v predkazenskem postopku opravljajo
               dodeljeni policisti v specializiranem oddelku skupine državnih tožilcev za pregon
               organiziranega kriminala, pa so torej obstoj razlogov za sum, da je kaznivo dejanje,
               ki se preganja po uradni dolžnosti, storila uradna oseba, zaposlena v policiji,
               oziroma druga uradna oseba, zaposlena na področju notranjih zadev, uradna oseba v
               vojaški policiji ali pa uradna oseba, napotena na misijo v tujini. Hvala lepa.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Tudi tu sprašujem Zakonodajno-pravno službo, ali bo še kaj dodala. Izvolite,
               gospod Strle.</p>
            </sp>
            <sp who="SDT4:StrleBožo">

               <speaker>MAG. BOŽO STRLE:</speaker>

               <p>Hvala, gospa predsednica. Dodal bi poleg povedanega samo to, da amandma k 1. členu
               ustrezno upošteva našo pripombo. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Tako prehajamo na razpravo. Se pravi, kdor se želi javiti, naj se prijavi.
               Najprej bomo govorili o amandmaju oziroma verjetno bomo kar nekako vse skupaj
               razpravljali, potem pa glasovali posebej, najprej o amandmaju, potem pa tudi o
               preostalih členih zakona skupaj. Tako dajem v razpravo. Jo zaključujem in dajem na
               glasovanje amandma, ki ste ga prejeli, in kot smo slišali, tudi na podlagi mnenja
               Zakonodajno-pravne službe.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Glasujemo še o členih zakona skupaj.</p>
               <p>Kdo je za? <stage>(8 članov.)</stage> Je kdo proti? <stage>(1 član.)</stage></p>
               <p>Ugotavljam, da so tudi preostali členi zakona sprejeti. Skupaj z vključitvijo
               sprejetega amandmaja bomo pripravili poročilo za sejo Državnega zbora. Želi kdo biti
               poročevalec v zvezi s to točko? Ne. Potem bom poročala sama.</p>
               <p>Zahvaljujem se vabljenim k tej točki dnevnega reda.</p>
               <p>Prehajamo na <title>3. TOČKO DNEVNEGA REDA - OBRAVNAVA ZAHTEVE DRŽAVNEGA SVETA, DA
                  DRŽAVNI ZBOR PONOVNO ODLOČA O ZAKONU O VERSKI SVOBODI.</title>
               </p>
               <p>Prejeli ste zahtevo Državnega sveta z dne 22.12.2006, ki je bila tudi objavljena v
               Poročevalcu, mnenje Vlade Republike Slovenije in mnenje Zakonodajno-pravne službe. Na
               sejo so bili vabljeni Državni svet, Zakonodajno-pravna služba, Vlada in Urad Vlade
               Republike Slovenije za verske skupnosti.</p>
               <p>Zahteva Državnega sveta je bila odboru posredovana v skladu s 147. členom Poslovnika
               Državnega zbora. Predstavnika predlagatelja zahteve ne vidim, da bi bil z nami, razen
               če bi preverili, če je morda slučajno kje zunaj, ker je bil prej pred dvorano. Sedaj
               ga ni. No, pa vendar, če se nam bo pridružil, mu bomo dali kasneje besedo.</p>
               <p>Sprašujem Zakonodajno-pravno službo, ali želi še kaj dodati k svojemu mnenju? Ne.
                   Tudi predstavnik Vlade
               oziroma predstavnik Urada za verske skupnosti, ali želita podati obrazložitev k
               zahtevi? Gospod Čepar, izvolite.</p>
            </sp>
            <sp who="SDT4:ČeparDrago">

               <speaker>DR. DRAGO ČEPAR:</speaker>

               <p>Hvala, gospa predsednica, za besedo. Spoštovane poslanke in poslanci! Državni zbor je
               19. decembra 2006 sprejel Zakon o verski svobodi, ki ga je Vlada sprejela februarja
               2006. S tem sta Vlada in parlament izpolnila zahtevo Ustavnega zakona za izvedbo
               Ustave iz leta 1991, ki določa, da je treba predpise, ki niso v skladu z Ustavo, z
               njo uskladiti. Ustavni zakon določa, da je treba te predpise uskladiti do konca leta
               1993, tako da je ta določba Ustavnega zakona v tem primeru izvršena z zamudo.
               Republika Slovenija je to področje uredila po sodobnih načelih kot zadnja od
               tranzicijskih držav, ki so članice Evropske unije. Uredila pa ga je tudi večina
               drugih tranzicijskih držav, Hrvaška leta 2002, Bosna in Hercegovina 2004, Makedonija
               leta 1997, Srbija 2006, Belorusija 2002, Rusija 1997 in potem še dodatno leta 2000.</p>
               <p>S tem je Vlada izpolnila tudi zahtevo Varuha človekovih pravic, ki je večkrat na to
               opozarjal, zadnjič pa v letnem poročilu za leto 2005, ko pravi, potreba po zakonu, ki
               bi uredil odprta vprašanja verske svobode in položaj verskih skupnosti, je očitna.
               Sedaj veljavni Zakon, kot smo že večkrat povedali, o pravnem položaju verskih
               skupnosti je bil sprejet leta 1976, je zastarel in pomanjkljiv, ker ne ureja
               nekaterih temeljnih področij, registra verskih skupnosti, postopka, kriterijev ter
               pogojev registracije in financiranja. Ni usklajen z Ustavo, saj so bile zadnje
               dopolnitve sprejete pred sprejemom Ustave.</p>
               <p>Z zakonom o verski svobodi tako Republika Slovenija izpolnjuje določbo Ustavnega
               zakona iz leta 1991, ureja način zagotavljanja in uresničevanja verske svobode,
               določa register ter kriterije, pogoje in postopek za registracijo verskih skupnosti
               ter pravice registriranih cerkva in drugih verskih skupnosti in njihovih pripadnikov,
               in sicer, duhovno oskrbo v vojski, policiji, zaporih, bolnišnicah in
               socialno-varstvenih zavodih, svobodo gradnje verskih stavb. Pravico do pomoči za
               plačilo prispevkov za socialno varnost ureja transparentno, količinsko pa primerljivo
               z dosedanjo višino, saj je z zakonom določenih 21,86% od osnove, nekoliko manj kot
               23,86, kolikor je že bilo leta 1992, in nekoliko več od 15,94%, kolikor je sedaj.
               Tako sedaj kot tudi po predlaganem zakonu gre ta pomoč v pokojninsko in zdravstveno
               blagajno in ne posamezniku. Ocena izpred enega leta, ki jo imate v gradivih o zakonu,
               je bila narejena na številu 1.043 oseb za januar 2006 in ta je pokazala, da bi bilo v
               tem letu 2007 potrebnih 501 milijon tolarjev oziroma 2,09 milijona evrov, po ocenah
               iz leta 2007. Sedaj so novi podatki, zadnje izplačilo je bilo narejeno za 1.013 oseb,
               in na osnovi tega, če bi se to ne spremenilo, to število letos in če bi se uresničile
               napovedi, makroekonomske, se pravi, o letni rasti plač in inflaciji, potem bi to
               pomenilo 470 milijonov tolarjev ali 1,26 milijona evrov. Ampak verjetno bo pa število
               duhovnikov padalo in ne bo ostalo na enaki ravni, kot je bilo decembra, na osnovi
                   te številke je bil pa
               narejen ta zadnji izračun. Torej rešitve so nastajale v dialogu z verskimi
               skupnostmi. Urad je pripravil tri posvete, neposredno na temo zakona in še več
               posvetov, ki so z njo v posredni zvezi. Zato je podpora med verskimi skupnostmi
               močna. Tri od 42 so v nekem trenutku nasprotovali vladnemu predlogu, vendar so
               nekatere potem mnenje spremenile, na primer budistična kongregacija Garmaling.</p>
               <p>Za verske skupnosti, ki so izrazile podporo temu vladnemu predlogu zakona, se je na
               popisu leta 2002 opredelilo 99,6% tistih, ki so se opredelili za katerokoli
               veroizpoved. Toliko uvodoma. Na razloge, ki jih Državni svet navaja v dopisu z dne
               22.12. pa smo odgovorili, zaporedoma, v mnenju Vlade, samo na kratko nekatere bi
               poudaril, torej Vlada in Državni zbor z zakonom nista presegla okvirov ustave in še
               posebej nista presegla ustavnih določb, ki ločujejo cerkev od države in zapovedujejo
               enakopravnost verskih skupnosti. Zakon je v skladu s slovensko ustavo, slovensko
               ustavno sodno prakso dosedanjimi odločbami ustavnega sodišča z obvezujočimi
               mednarodnimi akti, tudi s tako imenovanim vatikanskim sporazumom, z rešitvami ustavno
               primerljivih evropskih držav in z njihovo ustavno sodno prakso. Varuh človekovih
               pravic je na primer o tem v poročilu za leto 2005 zapisal; Državni zbor je obravnaval
               to poročilo na čelu ločitve države in verskih skupnosti, je v ustavi določeno le na
               načelni ravni, njegov pomen in vsebina pa se šele oblikujeta. Morebiti za poudariti
               je, da v 16. členu ustava poleg ustavnih procesnih jamstev, uvršča svobodo
               izpovedovanja vire ob bok nedotakljivosti človekovega življenja in prepovedi mučenja.
               Torej na ta način Ustava vzpostavlja hierarhijo med ustavnimi pravicami in s tem je
               pravici iz 41. člena priznan prav poseben položaj in posameznik ima torej utemeljeno
               pričakovanje, da država zagotovi uresničevanje pravice iz 41. člena.</p>
               <p>Glede prijavljenih oziroma registriranih in neregistriranih verskih skupnosti, torej
               to je ena večjih pomanjkljivosti sedanjega zakona. Po sedaj veljavnem zakonu so
               verske skupnosti, ki bi delovale ne da bi se prijavile, lahko kaznovane. To je gotovo
               ena od neustavnih določb sedanjega zakona, ki jo Zakon o verski svobodi odpravlja,
               ker v skladu z ustavo dopušča svobodno delovanje vsem verskim skupnostim, ne glede na
               registracijo. Zakon torej registracijo omogoča in zanjo predpisuje transparentne
               kriterije, pogoje in postopek.</p>
               <p>Torej Državni svet pravi, da je zakon oblikovan predvsem v korist velikih verskih
               skupnosti, kot je RKC. To nikakor ni res. Vse verske skupnosti so v njem obravnavane
               enakopravno, vsebuje pa zakon nasprotno od te trditve, pozitivno diskriminacijo za
               majhne verske skupnosti, recimo če pogledate peti odstavek 27. člena in 33. člen.
               Zato ga tudi v tako velikem številu podpirajo. Gotovo je dosti bolj prijazen kot
               prejšnji predlog zakona, ki je zahteval od vseh verskih skupnosti pogoj sto, med tem
               ko ta, tiste ki so že prijavljene, določa da se vpiše jo v register.  Glede 5. člena in splošne
               koristnosti. Torej v 5. členu ne gre prvenstveno za versko svobodo kot tako, ampak za
               pomen, ki ga imajo cerkve in verske skupnosti na širšem družbenem področju. To je na
               splošno koristna organizacija, je v slovenskem pravdnem redu in tudi sicer v
               primerjalnem pravu znan, na primer zakon o ustanovah, zakon o društvih, 2. člen
               Zakona o ustanovah, na primer določa, da je ustanova ustanovljena za splošno koristen
               namen, med drugim, če je ustanovljena za verski namen. Prav tako ustavno sodišče
               recimo v odločbi iz leta 1997 ugotavlja, da imajo cerkve in verske skupnosti položaj
               obče koristne ustanove. 5. člen je tudi v skladu z odločbo Ustavnega sodišča iz leta
               1998, ki pravi; verske skupnosti niso del državnega sistema, vendar pa opravljajo
               pomembno družbeno funkcijo. Večkrat smo že obrazložili pomen izraza cerkve. Torej
               izraz verske skupnosti je v zakonu uporabljen kot splošnejši pojem, ki obsega tudi
               cerkve. Uporaba izraza cerkev, je v skladu s pogodbo o ustavi z Evropo, uporablja ga
               tudi Ustavno sodišče v svojih odločbah ter drugi pravni viri, ki so tukaj našteti v
               odgovoru. Vlada meni sicer, da zakon lahko uporablja tudi izraze in besedne zveze, ki
               jih Ustava Republike Slovenije ne uporablja. Ne uvaja pa ta besedna zvezna nobenega
               razlikovanja ali <gap n="..."/> pravnosti in tako ni v nasprotju z Ustavo Republike Slovenije.</p>
               <p>Glede pojma <q>"morala"</q>. Morala je običajen nedoločen pravni pojem. Vsebuje ga
               obligacijski zakonik. Pogodbe ne smejo biti v nasprotju z moralo. Je pa to določila
               tudi v skladu z mednarodnim paktom o državljanskih in političnih pravicah.</p>
               <p>Torej glede kritike pri ugovoru vesti je treba povedati, da ta zakon ne določa
               konkretnih primerov kdaj je odklonitev obveznosti mogoča, ampak napotuje na ureditev
               tega vprašanja v področni zakonodaji. Seveda nič ne širi, ker pravi samo v primerih,
               ki jih določa zakon.</p>
               <p>Opravičenci do duhovne oskrbe v zakonu, so v zakonu jasno določeni. Zakon o verski
               svobodi ne predpisuje podrobneje načina izvajanja, ampak načina, v nekaterih primerih
               izrecno prepušča podzakonskim predpisom. Lahko pa v skladu z drugo zakonodajo
               minister oceni ali je potreba po nekem pravilniku, podzakonskemu aktu ali ne. Torej
               rešitve, ki jih prinaša zakon, so v resnici, kot vemo tisti, ki smo bili nekaj let
               skupaj v tej zgodbi, stvar dejanskega dolgoročnega soglasja več zaporednih vlad.
               Osnutek zakona je vladna komisija za reševanje odprtih vprašanj verskih skupnosti
               potrdila leta 2004. Nekatere rešitve so bile uvedene že v prejšnjem vladnem mandatu,
               prispevek za socialno varnost duhovnikov so financirale vse vlade pred
               osamosvojitvijo, torej vse vlade po osamosvojitvi in desetletja pred osamosvojitvijo.
               Pokazalo se je tudi, da je bila obširna in poglobljena javna razprava ob tem zakonu,
               ki jo je Vlada pa tudi Državni svet, ki je na to organiziral en posvet, spodbujala.
               Urad za verske skupnosti je celo organiziral predstavitev opozicijskega zakona, ki
               naj bi urejal to področje. Razprava je bila koristna, saj se je povedalo o besedilu
               in pojasnilo marsikaj, kar je bilo neizrečeno, neartikulirano in nejasno.  Razprave v javnosti, ki so bile v
               začetku pred dvema in več leti zelo čustvene in polemične, so postale stvarne in
               strokovne. In podobno sem sam doživljal tudi razvoj parlamentarnih razprav v tem
               parlamentu v zadnjih dveh letih. Tako da ureditev tega področja je dozorela in
               predstavlja pomemben korak naprej na področju verske svobode, saj prinaša na to
               področje preglednost in celovito ureditev odnosov in razmerja med državo in verskimi
               skupnostmi.</p>
               <p>Tako Vlada Republike Slovenije predlaga Državnemu zboru Republike Slovenije, da v
               skladu s 148. členom Poslovnika Državnega zbora ob ponovnem glasovanju zakon podpre.
               Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Odpiram razpravo članic in članov odbora. Gospod Gulič, izvolite.</p>
            </sp>
            <sp who="SDT4:GuličAleš">

               <speaker>ALEŠ GULIČ:</speaker>

               <p>Bom zelo kratek. Seveda podpiramo veto, ki ga je dal Državni svet, in si želimo, da
               bi se ponovno glasovalo o tem zakonu. Ta želja je seveda posledica tega, da je bilo
               prejšnje glasovanje na nek način izsiljeno, da je šlo za zamrznitev glasovanja,
               namesto da bi šlo za umik slabega zakona, kakršen je bil vložen v proceduro. Seveda
               verjamem gospodu Čeparju, ki je tu predstavljal Vlado, vladni urad, da so se zelo
               trudili, da bi pripravili zakon, ki bi ustrezal vsem zahtevam že od leta 1991 naprej,
               vendar to žal ni uspelo. Zakon je slab, zakon je v neskladju z Ustavo, ker
               privilegira eno ali pa vsaj nekaj večjih verskih skupnosti, ker privilegira tudi
               verujoče pred neverujočimi oziroma njihova združenja in kot tak prav gotovo ne bi bil
               v čast demokratični Republiki Sloveniji. Zato upam, da takšen, kot je zdaj zapisan,
               ne bo sprejet in da se bomo skupaj potrudili, pa naredili vendarle tak zakon, ki ga
               bo lahko sprejela kaj bolj prepričljiva večina v Državnem zboru, kot ga je sicer.
               Hvala lepa.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Rezman, izvolite.</p>
            </sp>
            <sp who="SDT4:RezmanVili">

               <speaker>VILI REZMAN:</speaker>

               <p>Hvala. No, v poslanski skupini DeSUS smo se že doslej solidarizirali s tistimi
               razmišljanji, ki gredo v smer veta, ki ga je izglasoval Državni svet, in od tega tudi
               ne mislimo odstopati.</p>
               <p>Naša razhajanja so več vrst. Prva razhajanja gredo v smer različnega razumevanja
               ustavnih določb, in razhajanja so precejšnja. In druga so konceptualne narave, čisto
               politična razhajanja tudi.</p>
               <p>Tisto, kar nas še dodatno moti pri vztrajanju pri tem predlaganju tega zakona, je
               dejstvo, da prej, preden je bila podpisana koalicijska pogodba, ni bilo razmišljanj o
               tem, kako pripeljati nekatere vsebine, ki so se kasneje pojavljale, v našo
               zakonodajo, in so bile torej te vsebine pripeljane obvodno v različno zakonodajo. Je
               pa nekaj, kar je zelo pogosto spregledano, sedaj zapisano v koalicijski pogodbi,
               namreč, da takšnih tem, ki bodo razdvajale parlament, Slovenke in Slovence, ne bomo
               favorizirali kot tiste, ki bi bile potrebne po hitrem ali po nujnem postopku
               sprejetja. In vidimo, da gre pravzaprav zdaj točno za to, da se ravno cepi naša
               slovenska populacija in da smo na koncu prišli po moji oceni res do fijaska, ko smo
               se morali po silnih, tudi politično-tehnoloških bravurah dokopati do tega, da je bil
               zakon z enim glasom večine vendarle sprejet. Torej, mi to štejemo za fijasko. Menimo
               tudi, da lahko ocenimo to kot izigravanje naše poslanske skupine. Zlasti nas moti to,
               da nekatere to moti, da imamo svoje in drugačno stališče. Vsaj to ne bi smelo biti
               sporno, torej, da se lahko 
               ljudje odločamo tako ali drugače; tudi če smo v koaliciji, zlasti takrat, kadar sploh
               ne gre za kakšne koalicijske zaveze.</p>
               <p>Ta zakon ni zakon o verski svobodi. Verske svobode, mi ocenjujemo, je dovolj. Nič ne
               kaže na to, da bi ljudje bili prikrajšani pri tem. In mi podpiramo versko svobodo
               vsakega posameznika in posameznice. Ne podpiramo pa tega, da se pod imenom zakona o
               verski svobodi predloži zakon o financiranju verske dejavnosti, verskih skupnosti in
               cerkva, in za to po našem mnenju pač gre. To vsaj največjim cerkvam tudi ni potrebno,
               imajo dovolj materialnega, finančnega in drugega premoženja, dovolj vpliva, tudi,
               recimo, skozi Zakon o dohodnini, kjer je bila pripeljana še dodatna možnost
               financiranja na mizo. In sodimo, da če so resnični podatki, o katerih se govori, kako
               zelo velika večina Slovenk in Slovencev podpira ali pa se izraža za pripadnike
               posamičnih veroizpovedi, bi na način samofinanciranja zbrali bistveno večje vsote,
               kot je pa zdaj predvideno iz državnega proračuna. Tudi če bi samo minimalne zneske,
               ki jih plačujejo člani drugih društev, danes plačevali tisti, na katere se zelo
               pogosto posamične cerkve sklicujejo.</p>
               <p>Torej, to je nekaj razlogov, zaradi katerih napovedujem, tudi po pooblastilu vodje
               poslanske skupine, gospoda Žnidaršiča, da bomo nasprotovali sprejemu tega zakona, če
               bo potrebno, seveda tudi na ta način, da ne bomo zagotavljali kvoruma, ali drugače
               povedano, na ta način, da bomo danes in v prihodnje obstruirali, tako kot predvideva
               Poslovnik, delo ob sprejemanju tega zakona. Torej, mi ne bomo dajali nobenega
               razloga, da bi bil zakon sprejet.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Potrč, izvolite.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Hvala lepa. Mislim, da je koristno, da je Državni svet dal še eno priložnost večini v
               Državnem zboru, da premisli svoja dosedanja ravnanja in da oceni, ali je res koristno
               in dobro, da Zakon o verski svobodi ali pa zakon s tem naslovom sprejema s polovico
               ali pa enim glasom več od polovice v Državnem zboru. Najbrž gospod Čepar, ki se zelo
               trudi, ve, da ne bo prepričal nas s svojimi stališči, ki jih dosledno ponavlja, odkar
               se sprejema ta zakon. Tudi jaz nimam upanja, da bi s svojimi stališči prepričal vas,
               vendar izražam pripravljenost, da bi se skupaj našli in poiskali rešitve. Posamične
               mnogokrat niti niso tako zelo daleč od tega, kar je zapisano v zakonu, vendar vse,
               kar zakon zdaj vsebuje, kaže na intenco, da se predvsem eni ali pa določenim skupinam
               verskih skupnosti v Sloveniji dajejo posebne pravice, ne glede na to, kako se poskuša
               razlagati. Ker svoboda registracije je seveda zelo, zelo prazna, če se hkrati ne
               pove, da je registracija pogoj, da se najpomembnejše pravice, ki jih ta zakon
               predvideva, povezane so pa z materialnimi pravicami, ki jih pridobivajo po njem
               posamezne verske skupnosti, lahko realizirajo ali ne. In še bi se dalo na mnogih
               vprašanjih govoriti, kako se poskuša drugače od resnice vsebina tega zakona
               prikazovati.</p>
               <p>Mi torej svojega stališča ne spreminjamo, pa tudi ne metod svojega ravnanja pri tem,
               da bi prepričali, če ne prepričali, pa tudi zagotovili, da se bo morda koalicija le
               še zamislila, ali je vredno pomembno materijo, materijo, ki jo moramo urediti in ki
               bi jo lahko veliko bolj sporazumno urejali, urejati po poti, po kateri se je tega
               sprejemanja lotila do zdaj. Hvala.
               </p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Zagorac, izvolite.</p>
            </sp>
            <sp who="SDT4:ZagoracBoštjan">

               <speaker>BOŠTJAN ZAGORAC:</speaker>

               <p>Hvala za besedo. Tudi v Slovenski nacionalni stranki nismo spremenili svojega mnenja
               oziroma prepričanja do predloga Zakona o verski svobodi. Zato torej tega zakona ne
               bomo podprli, tudi četrtič ne.</p>
               <p>Razlogov za to smo, mislim, navedli že v dosedanjih obravnavah dovolj. Če ponovim
               mogoče samo tiste najbolj bistvene. Prvič, po našem prepričanju gre za favoriziranje
               ene verske skupnosti oziroma ene cerkve, to je RKC. Kdorkoli je danes prebral dnevno
               časopisje, je lahko prebral tudi grozljive številke, številke o Mariborski škofiji,
               koliko je vredna in kaj vse ima. Za lansko leto je izkazala 968 milijonov slovenskih
               tolarjev vredno premoženje, od tega pričakuje 283 milijonov še v letošnjem letu,
               govorim pa samo o Mariborski škofiji, ne o RKC nasploh. In ta zakon po našem
               prepričanju favorizira Rimskokatoliško cerkev, ki se je itak že obogatila, in danes
               ji dajemo oziroma ji ta Vlada daje tudi določene odškodnine, ki si jih po našem
               prepričanju ne zasluži. Zato bomo seveda temu čudnemu zakonu, ki zgleda predvsem kot
               poplačevanje minulih obveznosti za nekatere usluge, narejene v nekem določenem
               zanimivem času, seveda v Slovenski nacionalni stranki ostro nasprotovali. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Še sama bi se rada priključila tej razpravi.</p>
               <p>V Novi Sloveniji smo zakon podprli. Do sedaj smo podpirali tudi njegov sprejem. Ne
               samo naša poslanska skupina kot celota, tudi sama menim, da je to korak k
               normalizaciji v naši državi tudi na tem področju. Sprejemamo torej Zakon o verski
               svobodi, ki se je pripravljal že dalj časa, in zopet smo tu na nekem zrelostnem
               izpitu, kar je bilo danes že omenjeno. In težko razumem, da se ponavljajo, bi rekla,
               že kar floskule, da je zakon pisan samo za eno versko skupnost. Če beremo, ker je bil
               danes že tudi časopis omenjen, izjave skupnosti in cerkva, prisotnih v Sloveniji, so
               se njihovi predstavniki opredelili pozitivno v zvezi s sprejetim zakonom. Celo
               pravijo, da je najslabše, če zakona ne bi bilo. Tako da se tu res sprašujem, predvsem
               tudi na danes slišane podatke, da pokriva zakon pravzaprav 99%, dobro, pa če rečemo,
               več kot 80% opredeljenih državljanov, ki jih pokrivajo pač te skupnosti, ki so dali
               izjave, da zakon podpirajo in da ga sprejemajo, da ga bi zavrnili. Torej, mi
               podpiramo, da se o zakonu zopet odloča in da se ga tudi v okviru razprave v Državnem
               zboru sprejme.</p>
               <p>Če ni več razprave, bi razpravo zaključila in dala na glasovanje naslednji sklep<gap n="..."/>
               <stage>/Oglašanje iz ozadja./</stage> Gospa Beblerjeva, izvolite.</p>
            </sp>
            <sp who="SDT4:LavtižarBeblerDarja">

               <speaker>DARJA LAVTIŽAR BEBLER:</speaker>

               <p>Proceduralno. Kar zadeva poslansko skupino LDS, smo ves čas tekom dosedanjega
               postopka obstruirali pri glasovanju o tem zakonu, in zato tudi zdajle napovedujem
               obstrukcijo. Hvala.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Prosim, če lahko vzamete na zapisnik tudi takšno mojo izjavo.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Poslanec Potrč za poslansko skupino SD, LDS<gap n="..."/> <stage>/Oglašanje iz ozadja./</stage> Ne, ne, ni bilo
               tako rečeno.</p>
            </sp>
            <sp who="SDT4:RezmanVili">

               <speaker>VILI REZMAN:</speaker>

               <p><stage>/Brez mikrofona!/</stage> Po pooblastilu vodje poslanske skupine napovedujem popolnoma enako
               ukrepanje, ki se imenuje obstrukcija, ne samo danes, ampak tudi na seji Državnega
               zbora, če bo do tega prišlo.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Ja, v redu.  Zdaj, če to
               pojasnjujete<gap n="..."/> Prej ste tudi omenili, da boste glasovali proti zakonu, zato ni bilo
               jasno razmerje, ali glasujete za ali proti.</p>
            </sp>
            <sp who="SDT4:RezmanVili">

               <speaker>VILI REZMAN:</speaker>

               <p>Ne, povedal sem, da nasprotujemo zakonu, ne pa da bomo glasovali ne za in ne proti.
           </p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Dobro, v redu, tudi to je sprejeto na znanje. Potem pa glede na število, ki nas je
               ostalo, bomo v bistvu glasovali. Smo nesklepčni. Za 10 minut prekinjam sejo, v skladu
               s Poslovnikom, potem pa bomo sejo nadaljevali.</p>
            </sp>
            <sp who="SDT4:ZagoracBoštjan">

               <speaker>BOŠTJAN ZAGORAC:</speaker>

               <p>Tudi jaz po pooblastilu vodje poslanske skupine, tako kot do sedaj, napovedujem, da
               kar nadaljujemo z obstrukcijo tudi v Slovenski nacionalni stranki. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Torej, zaradi procedure. Glasujemo prvič o sklepu: Odbor Državnega zbora Republike
               Slovenije za notranjo politiko, javno upravo in pravosodje Državnemu zboru Republike
               Slovenije predlaga, da se pri ponovnem odločanju o zakonu v skladu z drugim odstavkom
               91. člena Ustave Republike Slovenije Zakon o verski svobodi sprejme.</p>
               <p>Kdo je za? <stage>(7 članov.)</stage> Ugotavljam, da nismo sklepčni. V skladu s Poslovnikom moram
               dati to še enkrat na glasovanje, vendar pa bo dejstvo ostalo enako - še vedno je tudi
               pri drugem glasovanju število kartončkov, kot vidim, enako <stage>(7)</stage>, torej premalo. Za 10
               minut prekinjam sejo. Po 10 minutah bomo ponovno odprli glasovanje in se potem
               odločili o nadaljevanju. Nadaljevali bomo torej 10 minut čez 19.00 uro oziroma 5
               minut čez 19.00 uro.</p>
               <stage type="time">(Seja je bila prekinjena ob 18.54 in se je nadaljevala ob 19.06.)</stage>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Nadaljujemo prekinjeno sejo. Še enkrat bomo opravili glasovanje. Prosila bi le, da se
               še enkrat podpišete na prezenčno listo.</p>
               <p>Sprašujem, kdo glasuje za predlagani sklep? <stage>(7 članov.)</stage> Ugotavljam, da odbor še
               vedno ni sklepčen. Zato prekinjam to točko dnevnega reda in tako tudi današnjo sejo.
               Obveščeni pa boste, kdaj bomo s prekinjeno točko nadaljevali. Hvala lepa. Vsem skupaj
               želim lep preostanek večera! <stage type="time">(SEJA JE BILA PREKINJENA 17. JANUARJA 2007 OB
                  19.07.)</stage>
               </p>
            </sp>
         </div>
      </body>
   </text>
</TEI>
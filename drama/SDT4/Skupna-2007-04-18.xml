<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="Skupna-2007-04-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <title>Odbor za delo družino socialne zadeve in invalide</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session" corresp="#Skupna-2007-04-18.OZZEU">AEB8F7D9962273FFC12572B2002B157F</idno>
               <idno type="custom" subtype="session" corresp="#Skupna-2007-04-18.OZDDSZII">54C3F900D26B5A97C12572B20021AB35</idno>
               <idno type="custom" subtype="session" corresp="#Skupna-2007-04-18.OZG">6611AD837C9432B4C12572B2001F6214</idno>
               <idno type="custom" subtype="day" corresp="#Skupna-2007-04-18.OZZEU">210A8FC1FE47E76FC12572C2003E81AA</idno>
               <idno type="custom" subtype="day" corresp="#Skupna-2007-04-18.OZDDSZII">A2EB8D221834C2C8C12572C2003E47AA</idno>
               <idno type="custom" subtype="day" corresp="#Skupna-2007-04-18.OZG">700ADEF49DFA4830C12572C2003E69F4</idno>
               <idno type="URI" corresp="#Skupna-2007-04-18.OZZEU">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=210A8FC1FE47E76FC12572C2003E81AA</idno>
               <idno type="URI" corresp="#Skupna-2007-04-18.OZDDSZII">https://www.dz-rs.si/wps/portal/Home/deloDZ/seje/evidenca?mandat=IV&amp;type=pmagdt&amp;uid=A2EB8D221834C2C8C12572C2003E47AA</idno>
               <idno type="URI" corresp="#Skupna-2007-04-18.OZG">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=700ADEF49DFA4830C12572C2003E69F4</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Skupna-2007-04-18.OZZEU" n="087">
               <name>Redna</name>
               <date when="2007-04-18"/>
            </setting>
            <setting who="#Skupna-2007-04-18.OZDDSZII" n="025">
               <name>Redna</name>
               <date when="2007-04-18"/>
            </setting>
            <setting who="#Skupna-2007-04-18.OZG" n="029">
               <name>Redna</name>
               <date when="2007-04-18"/>
            </setting>
         </settingDesc>
         <particDesc>
            <listOrg>
               <org xml:id="Skupna-2007-04-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="Skupna-2007-04-18.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                     <org xml:id="Skupna-2007-04-18.OZDDSZII">
                        <orgName key="OZDDSZII">Odbor za delo družino socialne zadeve in invalide</orgName>
                     </org>
                     <org xml:id="Skupna-2007-04-18.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">DRŽAVNI ZBOR REPUBLIKE SLOVENIJE ODBOR ZA ZADEVE EVROPSKE UNIJE</stage>
            <stage type="session">87. seja</stage>
            <stage type="title">ODBOR ZA DELO, DRUŽINO, SOCIALNE ZADEVE IN INVALIDE</stage>
            <stage type="session">25. seja</stage>
            <stage type="title">ODBOR ZA GOSPODARSTVO</stage>
            <stage type="session">29. seja</stage>
            <stage type="date">(18. april 2007)</stage>
            <stage type="chairman">Skupno sejo so vodili: Anton Kokalj, predsednik Odbora za zadeve Evropske unije,
            Matjaž Han, podpredsednik Odbora za delo, družino, socialne zadeve in invalide, in Vili
            Rezman, podpredsednik Odbora za gospodarstvo.</stage>
            <stage type="time">Skupna seja se je pričela ob 12.07.</stage>


            <sp who="SDT4:HanMatjaž">

               <speaker>PODPREDSEDNIK MATJAŽ HAN:</speaker>

               <p>Spoštovani, ura je 12.00 in lahko začnemo s skupno sejo treh odborov. V imenu Odbora
               za delo, družino, socialne zadeve in invalide vas kot podpredsednik vse lepo
               pozdravljam! Upam, da bomo danes konstruktivni, ekspeditivni in hitri, glede na to,
               da nas je resnično veliko prisotnih. Med nami pozdravljam gospoda ministra Turka, vse
               državne sekretarje, da jih ne naštevam, ker jih je kar nekaj, vse poslanke in
               poslance ter vse ostale prisotne.</p>
               <p>Naj najprej ugotovim, da se je za današnjo sejo opravičil naš predsednik Odbora za
               delo, družino, socialne zadeve in invalide, gospod Stanislav Brenčič, zaradi
               zdravstvenih težav. Namesto njega je gospod Kristijan Janc. Imam še eno pooblastilo,
               namesto Marijana Pojbiča je tu spoštovani gospod Horvat.</p>
               <p>Po scenariju moram dati sedaj besedo gospodu Rezmanu. Izvolite.</p>
            </sp>
            <sp who="SDT4:RezmanVili">

               <speaker>PODPREDSEDNIK VILI REZMAN:</speaker>

               <p>Hvala lepa. Tudi meni preostane pravzaprav zgolj, da vas pozdravim, da najavim, da
               smo sklepčni, Odbor za gospodarstvo, da je gospod Feri Horvat opravičeno odsoten,
               gospoda Bojana Ruglja pa s pooblastilom nadomešča gospod Milenko Ziherl. Sedaj pa
               kolegu Kokalju predajam besedo, da bo vodil sejo.</p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p>Pričenjam 87. redno sejo Odbora za zadeve Evropske unije.</p>
               <p>Prisotnost na seji je opravičil član odbora Franc <stage>(Feri)</stage> Horvat. Namesto Jakoba
               Presečnika je z nami Kristijan Janc in namesto Ivana Grilla Stane Pajk.</p>
               <p>Vse prisotne lepo pozdravljam, poleg predstavnikov Vlade tudi predstavnike
               medijev.</p>
               <p>Prehajamo na določitev dnevnega reda seje odborov.</p>
               <p>S sklicem seje ste prejeli predlog dnevnega reda, in sicer z eno točko, izvajanje
               Lizbonske strategije v Republiki Sloveniji. Ker v poslovniškem roku nismo prejeli
               predlogov za spremembo dnevnega reda, je določen dnevni red, kot je bil predlagan s
               sklicem.</p>
               <p>Prehajamo na točko - <title>IZVAJANJE LIZBONSKE STRATEGIJE V REPUBLIKI SLOVENIJI</title>
               </p>
               <p>Kot gradivo k tej točki ste prejeli: program reform za izvajanje Lizbonske
               strategije v Sloveniji, poročilo o uresničevanju programa 2006, sporočilo komisije za
               spomladansko zasedanje Evropskega sveta, izvajanje prenovljene Lizbonske strategije
               za rast in delovna mesta, leto uresničevanja, izvajanje prenovljene Lizbonske
               strategije za rast in delovna mesta, leto uresničevanja, ocena nacionalnega programa
               reform, priporočilo Sveta o posodobitvah širših smernic ekonomskih politik držav
               članic in skupnosti v letu 2007 ter o izvajanju politik zaposlovanja držav članic,
               sklepe predsedstva za zasedanje Evropskega sveta 8. in 9. marca 2007 v Bruslju ter
               sklepe Odbora za zadeve Evropske unije, Odbora za gospodarstvo in Odbora za delo,
               družino, socialne zadeve in invalide z dne 27.9.2006. Po elektronski pošti pa so
               člani odborov kot dodatno gradivo prejeli še poročilo o razvoju 2007, to je dokument,
               ki spremlja uresničevanje strategije razvoja Slovenije in ki ga je Vlada Republike
               Slovenije sprejela na seji 5. aprila 2007.</p>
               <p>V skladu z drugim odstavkom 43. člena Poslovnika Državnega zbora smo se predsedniki
               vseh treh odborov odločili, da tematiko izvajanja Lizbonske strategije obravnavamo na
               skupni seji. Kot sem že omenil, je Odbor za gospodarstvo, Odbor za zadeve Evropske
               unije in Odbor za delo, družino, socialne zadeve in invalide na skupni seji 21.
               septembra 2006 že obravnaval osnutek poročila o uresničevanju programa reform za
               izvajanje Lizbonske strategije. Poročilo o uresničevanju programa reform za izvajanje
               Lizbonske strategije v Sloveniji je prvi letni pregled spremljanja uresničevanja
               prednostnih nalog, ukrepov in ciljev programa reform, sprejetega oktobra 2005. Odbori
               so takrat sprejeli nekaj sklepov, med drugim tudi to, naj Vlada Državni zbor še
               naprej tekoče seznanja s potekom izvajanja programa reform. In današnja razprava
               pravzaprav sledi temu sklepu.</p>
               <p>Vlada je po skupni seji odborov oktobra lani pripravila dokončno besedilo poročila
               ter ga predložila Evropski komisiji. Svoja poročila o izvajanju nacionalnih programov
               reform so predložile tudi druge države članice Evropske unije. Na njihovi podlagi je
               Evropska komisija pripravila letno poročilo o napredku, ki vključuje ocene izvajanja
               nacionalnih programov reform vseh držav članic, tudi Slovenije.  Slovenija glede na oceno Evropske komisije
               dosega dober napredek pri izvajanju nacionalnega programa reform, odpraviti pa bo
               treba nekatere pomanjkljivosti ter po mnenju komisije izpeljati nekatere dodatne
               ukrepe.</p>
               <p>Današnja seja je namenjena seznanitvi s potekom uresničevanja programa reform za
               izvajanje Lizbonske strategije, in sicer tudi z vidika ocene Evropske komisije ter
               sklepov predsedstva Evropskega sveta z dne 8. in 9. marca letošnjega leta. Evropski
               svet v teh sklepih poudarja napredek pri uresničevanju ciljev prenovljene Lizbonske
               strategije in izvajanju nacionalnih programov reform, hkrati pa države članice poziva
               k reševanju najbolj perečih izzivov z ustreznimi ukrepi. Naj omenim, da je tudi
               Evropski parlament obravnaval Lizbonsko strategijo in je v tem smislu sprejel
               zakonodajno resolucijo o prispevku na srečanju spomladanskega Evropskega sveta
               letošnjega leta o Lizbonski strategiji. Danes sicer ne bomo razpravljali tudi o tem
               dokumentu, pozdravljam pa med nami tudi gospo Natašo Goršek Mencin, vodjo
               informacijske pisarne Evropskega parlamenta za Slovenijo. Prepričan sem, da bodo v
               pisarni z veseljem posredovali to besedilo vsem zainteresiranim.</p>
               <p>Zdaj pa predlagam, da nam uvodoma dr. Janez Šušteršič, direktor Urada za
               makroekonomske analize in razvoj, na kratko predstavi dosedanji potek izvajanja
               programa reform za izvajanje Lizbonske strategije v Sloveniji, tudi z vidika ocen, se
               pravi, programa s strani Evropske komisije ter sklepov Evropskega sveta iz marca
               2007. Pa mogoče, gospod Šušteršič, če vam ni pretežko, bi predlagal, da<gap n="..."/> <stage>/Oglašanje
               iz ozadja./</stage> Potem pa dam najprej besedo gospodu dr. Žigi Turku, ministru brez
               listnice, ki ga je Vlada Republike Slovenije 5. aprila letos imenovala za
               nacionalnega koordinatorja za izvajanje Lizbonske strategije <stage>(vi ste njegov
               namestnik, to je res, ja)</stage>, da nam predstavi nadaljnje izvajanje programa reform.
               Izvolite, gospod minister. <stage>(Jaz bi predlagal, če bi lahko vidva tu nastopila.)</stage></p>
            </sp>
            <sp who="SDT4:TurkŽiga">

               <speaker>DR. ŽIGA TURK:</speaker>

               <p>Spoštovani predsedujoči, spoštovani poslanci! Hvala za to nalogo oziroma to dolžnost.
               Jaz sem trinajst dni že pravzaprav koordinator za Lizbonsko strategijo. Torej veste,
               da Lizbonska strategija izhaja iz leta 2000. Originalen cilj je bil prehiteti oziroma
               dohiteti ZDA in Japonsko po nekaterih parametrih rasti, vlaganja v znanje in podobno.
               Ta prva Lizbonska strategija je bila bolj ali manj bruseljski oziroma evropski
               projekt, voden od zgoraj, z razmeroma slabimi povezavami v članicah. Potem je sledilo
               Kokovo poročilo v letu 2004, ki je bilo razmeroma negativno. Zamenjala se je Evropska
               komisija in gospod Barroso je potem pripravil v letu 2005 prenovljeno Lizbonsko
               strategijo, ki postavlja v ospredje geslo <q>"Rast in delovna mesta"</q> in ki pravzaprav
               porazdeli odgovornost za Lizbonsko strategijo med Bruselj in članice.</p>
               <p>Ciljev Lizbonske strategije je bilo pravzaprav veliko, nekih deset, enajst točk bi
               se dalo tu našteti, vam so gotovo poznane. Bistveno oziroma tisto, zaradi česar smo
               verjetno danes tukaj, je pa to, da je dejansko odgovornost za Lizbonsko strategijo,
               za izvajanje v državi članici v veliki meri prenesena pravzaprav na lokalne vlade.
               Tako so vse članice oziroma velika večina članic Evropske unije je pripravilo program
               za izvajanje Lizbonske strategije v svoji državi. Ta program je Slovenija pripravila
               v oktobru leta 2005 in se v tem programu sklicuje oziroma naslanja na takrat sprejeto
               strategijo razvoja Slovenije, kjer postavlja pet glavnih prednostnih nalog: prva,
               konkurenčno gospodarstvo in hitrejša gospodarska rast, druga naloga, učinkovito
               ustvarjanje, dvosmerni pretok in uporaba znanja za gospodarski razvoj in za
               kakovostna delovna mesta, tretja naloga, učinkovita in cenejša država, četrta naloga,
               sodobna socialna država in večja zaposlenost, in peta naloga, povezovanje ukrepov za
               doseganje trajnostnega razvoja.  To je bilo torej narejeno v oktobru 2005 in potem vsako
               leto države članice pripravljajo letna poročila, seveda jih pripravlja tudi Evropska
               unija za svoj del. Naše zadnje letno poročilo je bilo napisano oktobra 2006, kjer pač
               Slovenija po teh točkah navaja, kaj je narejenega in kaj še ostane. V tem procesu
               potem sledi večina teh oziroma mislim, da vse te dokumente ste tudi vi dobili.</p>
               <p>Na podlagi priporočil članic, na podlagi ocen teh poročil, na podlagi poročil zadev,
               ki so se zgodile na evropskem nivoju, se potem pripravi oziroma je bila pripravljena
               globalna, splošna ocena Lizbonske strategije. Potem so bile ocenjene posamezne
               članice s strani Bruslja, seveda tudi Slovenija, in nekateri zaključki spomladanskega
               vrha, kjer so tudi te ocene sprejeli, se potem tudi nanašajo na Lizbonsko strategijo.</p>
               <p>Da bi bil ta okvir popoln, mogoče lahko pogledamo še nekoliko na prihodnost oziroma
               v sedanjost. V članicah seveda teče razprava o teh priporočilih, verjetno na vseh
               ministrstvih in vseh službah. Tudi ta seja je pravzaprav v tem okviru, da pogledamo,
               kaj nam svetujejo in kaj od tega je uporabno. Sledila bodo poročila za leto 2007,
               spet iz držav članic oziroma za Evropo globalno strateško poročilo pričakujemo
               jeseni, verjetno v dveh oblikah, najprej v obliki nekega vmesnega poročila bolj
               zgodaj in pa potem jeseni dokončno poročilo. Ta poročila so pomembna zato, ker
               postavljajo podlago. Ta poročila niso samo za enoletno obdobje, ampak so za obdobje
               celih treh let, ker predstavljajo pravzaprav podlago za to, da se oceni, kaj je
               Evropa v okviru Lizbonske strategije naredila v tem triletnem obdobju, ki se
               zaključuje z letom 2007, in kako bo z Lizbonsko strategijo nadaljevala v prihodnje.
               Kakšne bodo te smeri, v katero smer bo Lizbonska strategija šla, se bo v veliki meri
               odločalo oziroma potrjevalo na spomladanskem vrhu, ki bo tu v Ljubljani, in je zaradi
               tega Slovenija zelo močno vključena v razprave o prihodnosti evropske strategije. Tem
               političnim smernicam sledijo integrirane smernice za obdobje 2008-2010. Na podlagi
               teh integriranih smernic se potem jeseni leta 2008 pripravlja nova strategija, novi
               tako evropski načrti kot tudi po vsej verjetnosti lokalni načrti izvajanja Lizbonske
               strategije.</p>
               <p>Zdaj, če samo glavne te dokumente lahko na kratko predstavim oziroma kakšne so bile
               ugotovitve, pa kakšna so bila stališča Slovenije do teh ugotovitev.</p>
               <p>Najprej, kar se tiče splošnega poročila o izvajanju Lizbonske strategije. Torej,
               decembra je komisija ugotovila, da je osnovno sporočilo o napredku pri izvajanju
               Lizbonske strategije pozitivno, da so reforme začele dajati rezultate, da so sicer v
               zgodnji fazi, da jih je pa treba izvesti do konca, zato da bodo imele trajni učinek.
               Komisija opozarja na soodvisnost gospodarskih sistemov Evropske zveze, opozarja na
               učinkovito uporabo sredstev iz evropskih strukturnih skladov in tako naprej. Za
               prihodnost priporočajo, da se je treba posvetiti področju znanja, kjer je treba bolje
               povezati izobraževalni, raziskovalni in inovatorski sektor, da bi bilo treba izdelati
               bolj strateški pristop k inovacijam. Potem na podlagi konkurenčnega poslovnega okolja
               poziva Evropski svet, da sprejme za cilj 25% zmanjšanje upravnih bremen za podjetja v
               vseh državah članicah do leta 2012. Na področju zaposlovanja priporoča sistem
               fleksibilne, prožne varnosti, ki je bil v nekaterih državah že izpeljan in ki je bil
               identificiran kot dobra praksa pri vzpostavljanju bolj fleksibilnega, bolj
               dinamičnega trga dela. In zadnja točka  je povezana z energetiko oziroma podnebnimi spremembami,
               kjer je komisija v januarju predložila akcijski načrt.</p>
               <p>Stališče Slovenije je bilo pozitivno. Torej, všeč nam je, da so pravzaprav v
               poročilu zbrane dobre prakse evropskih držav, da se drugi od drugih učimo. Na
               področju raziskav, razvoja podpiramo ustanovitev Evropskega tehnološkega inštituta,
               pri čemer nas zanima pristop oziroma podpiramo pristop, kjer bi bila ta organizacija
               decentralizirana in kjer bi se lahko tudi majhne nove članice z morda manj zvenečimi
               akademskimi ustanovami aktivno včlanile. Prav tako podpiramo cilj 25% zmanjšanja
               administrativnih bremen. Podpiramo pristop k večji prožnosti na trgu delovne sile.
               Zdi se nam, da je potreben enovit in celovit pristop k energetski politiki. In pa kar
               se tiče samega lizbonskega procesa oziroma upravljanja z Lizbonsko strategijo,
               podpiramo prizadevanje komisije za povečanje lastništva nad to strategijo.</p>
               <p>To je torej ocena Lizbonske strategije na splošno. Dobili smo od Evropske komisije
               tudi pravzaprav ogledalo oziroma oceno, kaj Slovenija na tem področju dela, kako se
               drži svojih načrtov oziroma kako upošteva evropska priporočila. Komisija ugotavlja,
               da je Slovenija naredila napredek pri izvajanju Lizbonske strategije, izpostavila kot
               pozitivno dosežke na področju spodbujanja podjetništva, iniciative bolje oblikovanih
               predpisov, zmanjševanje deleža javnih pomoči podjetjem, liberalizacija trga z
               energijo. Kot manj očitno pa navaja napredek v okviru vzdržnih javnih financ, pri
               zmanjševanju javnofinančnih odhodkov, povišanju stopnje zaposlenosti, predvsem pri
               starejših, mlajših oziroma pri zaposlovalni politiki. Dve glavni priporočili je
               Slovenija dobila, torej, praktično vse države, skoraj vse države so neka priporočila
               dobile. Število teh priporočil je nekje od 0 do 5. Slovenija je dobila 2, torej je
               nekje na boljši strani. Priporoča nadaljnje ukrepe za izboljšanje pokojninske
               reforme, za spodbujanje aktivnega staranja, s ciljem povečanja stopnje zaposlenosti
               starejših in seveda s tem povezano dolgoročno vzdržnostjo javnih financ. In
               priporočajo okrepitev delovanja posrednikov pri zaposlovanju, s ciljem, da se pospeši
               uvedba bolj fleksibilnih delovnih razmerij, pogodbenih delovnih razmerij in seveda
               povečati tudi vezanost prejemanja nadomestil za brezposelnost na aktivno iskanje
               zaposlitve. Če sem že ravno iz Službe Vlade za razvoj, Evropska komisija tudi
               priporoča, da bi izboljšali efikasnost te službe, in mislim, da na to temo tudi nekaj
               delamo, s tem ko je spet imenovan minister na tem področju, je vpliv gotovo večji.
                   Imenovanje lizbonski
               koordinator in v procesu je uredba, ki bo formalno položaj te službe vzpostavila.</p>
               <p>Kar se tiče zaključkov spomladanskega evropskega sveta iz marca 2007 se na Lizbonsko
               strategijo nanašata pravzaprav dva pomembnejša zaključka. Prvi je, da je evropski
               svet povabil evropsko komisijo, da bi že do jeseni 2007 pripravila prvo strateško
               poročilo in integrirane smernice o triletnem ciklu Lizbonske strategije zato, da bi
               priprave na spomladanski svet in na trasiranje Lizbonske strategije za naslednja tri
               leta lahko nemoteno steklo. To je močno v interesu Slovenije, ki bo pravzaprav ta del
               dela tudi koordinirala, zaradi česar je Lizbonska strategija zelo pomemben dosje
               izmed tistih, ki jih bo Slovenija obravnavala kot predsedujoča EU v prvem polletju
               2008.</p>
               <p>Kot zaključek bi lahko pravzaprav rekel, ocene smo dobili, priporočila imamo, treba
               je premisliti kaj nam pravzaprav želijo povedati. Nekatera so gotovo zelo dobrodošla,
               ker so to tudi stvari za katere mi menimo, da so pametne. Ni tista ocena, ki pride iz
               Bruslja edina, niso oni edini, ki ocenjujejo našo reformsko zagretost oziroma
               spremembe, naš razvoj. Dve med seboj neodvisni združenji poslovnežev sta pred kratkim
               tudi naredili neko oceno. Tale ocena iz Business Europe pravzaprav postavlja oziroma
               ocenjuje na eni strani kako se Slovenija drži v primerjavi kako jo ocenjuje Evropska
               zveza, po drugi koordinati kako jo ocenjujejo poslovna združenja oziroma poslovneži.
               Tukaj sta dve državi nekje boljši od Slovenije. Slovenija je v skupini nekih osmih
               držav, ki so potem takoj za tema dvema najboljšima. Druga študija, ki sem jo
               pravzaprav dobil danes zjutraj, kot nalašč za tole srečanje, je pa nek gospodarski
               Think Tank Ambrusetti, ki združuje kar pomembne akademike, gospodarstvenike.
               Sodelujejo, recimo, Bricardo Illy vam je gotovo vsem poznan, če drugega ne po kavi.
               Predsednik oziroma SIO <stage>/?/</stage> od General Electrica, Mutual America, Worldpoole, notri
               sodelujejo podjetja, kot so Aliance, Indra iz Španije, Telephonica, portugalski
               Telecom, Edison, British Petrolium in tako naprej. Tu je pač bila narejena neka
               ocena, kako hitro države izpolnjujejo svoje začrtane razvojne oziroma reformne
               procese in na tem spidometru smo pravzaprav, torej na prvem mestu je Danska, na
               drugem mestu je Švedska, njihov razvoj je ocenjen kot zelo hiter, na tretjem mestu je
               Velika Britanija, na četrtem mestu je Slovenija. Torej, na nek način zelo pohvalna
               ocena, ki pa ne sme biti razlog, da z delom ne nadaljujemo. Hvala lepa.</p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p>Hvala lepa, gospod minister. Povem naj v Odboru za zadeve EU gospoda Franca <stage>(Ferija)</stage>
               Horvata nadomešča gospod Milan M. Cvikl. Sedaj bi pa prosil še gospod Šušteršič, če
               želite še vi kaj dodati. Izvolite.</p>
               </sp>
            <sp who="SDT4:ŠušteršičJanez">
               <speaker>Dr. JANEZ ŠUŠTERŠIČ:</speaker>
               <p>Hvala lepa. Morda
               bi začel s tem s čimer je začel minister, lizbonski koordinator. On je res da 13 dni
               šele lizbonski koordinator. Mislimo, da je to odločitev, ki je bila zelo smiselna in
               je primerna odločitvam v, mislim, da sedaj kar v polovici članic EU, kjer imajo
                   lizbonskega koordinatorja na
               ravni ministra. To kaže na politični pomen, ki ga dajejo vse evropske države, pa
               večina evropskih držav tej strategiji in kaže seveda tudi na to, da predsednik
               Barroso, predsednik komisije kot glavni nosilec te agende v EU-ju tudi skuša zadevo
               dvigovati na politično raven. Mislim, da je to zelo pomembno. Tudi v tem smislu, da
               lizbonski koordinator je sedaj član vlade. Na vsaki seji lahko prispeva k
               uresničevanju teh ciljev in seveda tudi ko potujemo po EU, ko se pripravljamo na
               predsedovanje imamo ta stike na ustrezni ravni. Hkrati pa, s tem se ni nič spremenilo
               v, recimo, moji vlogi ali pa UMAR-jevi vlogi v smislu strokovne podpore in tega.
               Vlada funkcionira kvečjemu bolj koordinirano kot prej zaradi tega.</p>
               <p>Kar se tiče samih naših ugotovitev, prej ste omenili, da smo pred kratkim to ključno
               poročilo o izvajanju slovenske razvojne strategije pripravili. Morda bi o tem rekel
               nekaj besed. Mislim, da je tukaj zelo jasno treba povedati, da mi pravzaprav delamo
               oziroma gledamo na zadeve kot na enoten pristop, enotno strategijo, da pravzaprav
               vlečemo kar enačaj. Strategija razvoja Slovenije je za nas Lizbonska strategija v
               Sloveniji. Je tisto kar je najbolj pravi odgovor na izziv Lizbonske strategiji v
               Sloveniji. Zato da te cilje uresničimo moramo narediti nekaj reform. In zato je
               primerno, da vodja vladne službe, ki koordinira reforme, seveda, tudi koordinira,
               izvaja lizbonske strategije in hkrati izvajanje strategije razvoja Slovenije.</p>
               <p>O treh zadevah bi nekaj rekel. Prva je sama gospodarska rast. Mi smo se precej
               ukvarjali z vprašanjem kaj je v ozadju te visoke gospodarske rasti v Sloveniji v
               zadnjih, recimo, v zadnjem letu predvsem in tudi prej. Naredili smo zelo preprost
               izračun, kjer smo vzeli obdobja, se pravi razdelili smo, prvo obdobje je bilo od leta
               1996 do 2001, drugo obdobje je bilo od 2002 do 2005. To je bilo obdobje, oziroma
               2004. To je bilo obdobje, ko je bilo v celotni EU gospodarska rast nizka, okoli 1%. V
               nekaterih državah, recimo, blizu ničle, ali pa v Italiji, in je seveda ustrezno padla
               tudi pri nas. In zadnje obdobje zadnjih treh letih, 2004, 2005, 2006, ko lahko
               govorimo o pospešku vedno hitrejše gospodarske rasti. Ugotovili smo nekaj zelo
               zanimivega. Da je bilo v prejšnjih dveh obdobjih razlika med stopnjo gospodarske
               rasti v Sloveniji in v povprečju 15 starih članicah EU enaka, mislim, da je bila 1,8
               odstotne točke. Med tem ko se je v tem zadnjem obdobju povečala na 2,6, kar je vsaj
               približen znak, ki govori o tem, da je ta pospešek, ki smo ga v zadnjih letih
                  doživeli, vendarle
               posledica tudi nekaterih notranjih dejavnikov in ne zgolj sledenja konjukturi v
               drugih državah Evropske unije. Med temi notranjimi dejavniki smo mi izpostavili
               dvoje. Prva zelo pomembna, ali je makroekonomska stabilizacija, to se pravi ta
               prehod, ki smo ga doživeli, bom rekel v zadnjih štirih, petih letih, mi smo še
               praktično štirih letih z ravni 10% inflacije na raven 2,55 inflacije in ne samo, da
               takšno <gap n="..."/> imamo, je tudi zelo stabilna, praktično je že dve leti od kar smo vstopili
               v tečajni mehanizem, evropski, povprečne inflacije na ravni 2,5% in je takšen tudi v
               pričakovanjih ljudi, kar je zelo pomembno. Se pravi, imamo neko zelo stabilno
               gospodarstvo, stabilna pričakovanja. Temu ustrezno so se v tem času zniževale
               obrestne mere, vključevala kreditna aktivnost, vključevala naložbena aktivnost v
               gospodarstvu in to je nekaj kar je zaradi prevzema evra in specifičen dosežek
               Slovenije kot države in pospešuje gospodarsko rast nad tisto, ki bi jo bili deležni
               samo na osnovi mednarodne konjukture.</p>
               <p>Druga stvar je pa tudi začetek izvajanja reform. Tukaj smo, pač tiste dve, ki so
               bile narejene, izpostavili davčno reformo, ki znižuje po dolgem času davčno
               obremenitev dela in pa seveda poenostavitev poslovnemu okolju, ki so dolgotrajnejši
               proces, vendar mislim zadeva se dogaja in neki rezultati se tukaj kažejo.</p>
               <p>Druga tema, konkurenčnost gospodarstva. Tukaj opažamo po teh standardnih merilih, da
               se tržni delež slovenskega gospodarstva v evropski Uniji povečuje iz leta v letu. To
               se pravi, uspemo svojo prisotnost, se pravi več prodati v te države, bolj povečevati
               svoj izvoz kot bi izhajalo samo iz njihove gospodarske rasti. To se pravi, da smo na
               nek način konkurenčnejši, se pravi, da smo tudi konkurenčni, ne samo da izkoriščamo
               njihovo gospodarsko rast. Hkrati imamo pa neke zelo jasne kazalce, ki nam govorijo o
               tem, da zlasti na področju konkurenčnosti, ki temelji na inovativnosti gospodarstva,
               bo potrebno še zelo veliko narediti, ne glede na to ali sedaj gledamo izdatke iz
               raziskave razvoja, gledamo stopnjo inovativnosti gospodarstva ali gledamo morda
               tehnološko zahtevni izvoz. Tukaj so premiki skromni bili v tem času, za katerega
               imamo podatke in bo gotovo treba pospešiti. Tukaj delimo oceno Evropske komisije, da
               je ta segment, zlasti tehnološkega razvoja pa reforme, predvsem tega sektorja, ki
               provocira znanje, to se pravi univerzitetnega, raziskovalnega, nekaj kar mora biti
               prednostna naloga. In mislim, da bo tudi prednostna naloga službe za razvoj v tem
               času.</p>
               <p>Tretje področje je vprašanje cenejše države. Tukaj ugotavljamo, da se poleg tega kar
               sem že omenil, to se pravi premikov na področju izboljšave predpisov, zmanjševanja
               administrativnih bremen, znižuje tudi javno-finančni izdatki v deležu bruto domačega
               proizvoda. Od leta 2004 so se znižali za 2% točki, skoraj, mislim natančno za 1,9 po
               zadnjih podatkih, ki jih je objavil statistični urad. Sprejeti proračuni omogočajo
               podoben tempo zniževanja podatkov še naprej. To je v skladu s strateškimi cilji, ki
               smo jih sprejeli, 2% točki. Hkrati pa seveda je zmanjševanje primanjkljaja počasnejše
               kot je bilo v prvotnih načrtih, predvsem zaradi tega, ker se znižuje tudi delež
               prihodkov kot posledica davčne reforme. Sedaj tisto, na kar posebej opozarjamo in
               tukaj se strinjamo z analizami komisije je, da je večji del tega primanjkljaja
               strukturne narave, kar pomeni enostavno za to, da bi ga nadalje zmanjšali, bo
               potrebno spreminjati predpise, ki vplivajo na raven izdatkov predvsem. To se pravi,
               ne bo šlo zgolj z varčevanjem, ne bo šlo zgolj s pomočjo gospodarskega cikla, potrebno bo dejanske strukturne
               spremembe in ena od njih, to se pravi sprememba pri usklajevanju transferov je bila
               recimo lani narejena v pravo smer. In ko gledamo naprej, se strinjamo s priporočili
               komisije. Zdijo se nam, s priporočili, pravilno je reči priporočili Evropskega sveta,
               ki jih je uradno sprejel konec marca. In zlasti bi jaz tukaj poudaril slabo področje
               prožnosti trga dela in tudi dolgoročnosti vzdržnosti javnih financ. Tisto kar bi še
               samo dodal, glede na to, da sem sam v bistvu bil najbolj neposredno vključen v te
               pogovore s komisijo, od nekako oktobra, ko smo dali svoje poročilo o katerem je bilo
               tudi govora v parlamentu, je poudaril ta partnerski odnos s komisijo. Komisija je
               večkrat obiskala Slovenijo, tako kot vse druge države članice. Njihova delegacija ni
               bila samo pri Vladi, bila je tudi v parlamentu, bila je tudi pri socialnih
               partnerjih, dobila je različna stališča, različna mnenja, vse podatke in ko smo mi
               dobili njihovo oceno, smo bili zadovoljni, zaradi tega ker smo ugotovili, da imamo v
               bistvu zelo podobne poglede na to kaj so prioritete. In tudi moram reči, da sam zapis
               priporočil pravzaprav poudarja tisto kar tudi sami poudarjamo v svojih programih. Se
               pravi priporočil, ki govori o dolgoročni vzdržnosti javnih financ, v bistvu
               poudarjajo predvsem politiko aktivnega staranja, kar je nekaj kar je del vladnega
               programa reform, zaposlovanje in zaposlovanje starejših, kar velja enako. In ko
               govori o trgu dela, poudarja predvsem izboljševanje služb zaposlovanja, se pravi
               izboljševanje institucij, ki lahko izboljša delovanje trga dela, se pravi poveča
               njegovo fleksibilnost. In nekako priznava tudi to kar je bilo lansko leto narejeno,
               to se pravi sprememba na področju opravičenosti do pravic socialnih prejemkov, pravic
               za brezposelne, ki to bolj povezujejo z aktivnostjo. Zaradi tega pa to seveda, pravi
               priporočilo, podpreti tudi z ustreznimi službami za zaposlovanje in z ustrezno
               politiko zaposlovanja na tem področju. Tako da, to je mislim da to, kar lahko na
               osnovi teh zadnjih analiz, ki smo jih naredili k temu še dodam in bomo po razpravi
               verjetno še kakšno stvar pojasnjevali naprej. Hvala.</p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p>Hvala lepa dr. Janezu Šušteršiču, direktorju Urada Republike Slovenije za
               makroekonomske analize in razvoj ter namestniku nacionalnega koordinatorja, gospoda
               Žige Turka.</p>
               <p>Sedaj bi pa povabil k besedi še državne sekretarje, če seveda kdo želi s svojega
               področja osvetliti katero od področij, ki je bilo sedaj s strani obeh predogovornikov
               bolj generalno omenjeno. Imamo kar  štiri državne sekretarje štirih ministrstev. Če ne, bi odprl razpravo.
               Izvolite, gospod Petek.</p>
            </sp>
            <sp who="SDT4:PetekMilan">

               <speaker>MILAN PETEK:</speaker>

               <p>Ker se omenili državne sekretarje in ker pripadam danes na tej seji Odbora za
               gospodarstvo, opažam, da na seji ni ne ministra gospoda Vizjaka, na seji ni ne
               državne sekretarke, vsaj jaz ne poznam vseh imen, ne vem, če je kdo na nivoju
               direktorja direktorata, da bi lahko ugotovili, da vsaj Odbor za gospodarstvo deluje v
               skladu s Poslovnikom, torej da na tej seji zastopa Ministrstvo za gospodarstvo
               ustrezen človek, ki bi k tem kriterijem ustrezal. Zaradi tega sprašujem kako je s to
               udeležbo in sprašujem ali je zagotovljeno poslovniško določilo o udeležbi tistih
               akterjev, ki bi morali biti na seji? Hvala.</p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p>Gospod Han.</p>
            </sp>
            <sp who="SDT4:HanMatjaž">

               <speaker>PODPREDSEDNIK MATJAŽ HAN:</speaker>

               <p>Samo eno pojasnilo glede državne sekretarke gospe Andrijana Starina Kosem. Pred sejo
               sva se pogovarjala, glede na to, da prihajava iz istega kraja, ona ima danes smrt v
               družini in je prosila, da bo zapustila sejo malo prej, tako, da bi jaz njo opravičil
               in bi tudi prosil ostale, da se pri nadaljnjih razprava vzdržijo kar se tiče gospe
               Andrijane Starina Kosem in je rekla, da ima v tej naši sobi, v tej naši dvorani
               ljudi, ki so kompetentni. Kar se tiče pa Poslovnika je pa druga stvar. Hvala lepa.
           </p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p>Gospod Rezman, izvoli.</p>
            </sp>
            <sp who="SDT4:RezmanVili">

               <speaker>PODPREDSEDNIK VILI REZMAN:</speaker>

               <p>Naj samo v zvezi z zasedbo, ki zadeva Odbor za gospodarstvo ponovim, da je bilo
               opravičilo za državno sekretarko posredovano, pa imamo tukaj ljudi, ki so najbolj
               kompetentni razlagati in odgovarjati na vprašanja, ki bodo zadevala gospodarski
               razvoj stanja na področju javnih financ in podobne stvari ministra in direktorja
               Umarja, tako da sodimo, da lahko delamo kompetentno, meritorno in da ne bi smelo biti
               kakšnih posebnih zadreg, razen, če bi se na formalizme hoteli ujeti.</p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p>Hvala lepa. Torej, iz navedenih obrazložitev obeh predsednikov odborov ugotavljam,
               da ni resne formalne ovire, da ne bi mogli nadaljevati s sejo vseh treh odborov.</p>
            </sp>
            <sp who="SDT4:PetekMilan">

               <speaker>MILAN PETEK:</speaker>

               <p>Proceduralno ponovno.</p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p>Izvolite, gospod Petek.</p>
            </sp>
            <sp who="SDT4:PetekMilan">

               <speaker>MILAN PETEK:</speaker>

               <p>Jaz mislim, da so resne proceduralne oziroma formalne ovire, da se razumemo in ne
               pristajam na vaše poenostavljanje tega, da ni teh formalnih ovir, lahko pa razumemo
               situacijo v kateri je gospa državna sekretarka, sočustvujemo z njo in to vzamemo na
               znanje, res je, da je tukaj izbrana kar precejšnja skupina odgovornih in kompetentnih
               ljudi tako zaradi tega ne bom problematiziral, mislim pa, da bi lahko bilo še ob, če
               ni državne sekretarke in ministra, še kdo iz Ministrstva za gospodarstvo tukaj, pa če
               že hočete, da ilustriram, torej agencija za tehnološki razvoj, vemo vsi kam sodi, pa
               očitno ni človeka, ki bi lahko iz tega ministrstva odgovarjal o položaju in stanju v
               tehnološki agenciji, morebiti bo pa kdo drug. Torej, ne bom kompliciral in ne bom
               formaliziral, se pa ne strinjam s poenostavljeno ugotovitvijo. Hvala.</p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p>Gospod Petek, imate proceduralni predlog?</p>
            </sp>
            <sp who="SDT4:PetekMilan">

               <speaker>MILAN PETEK:</speaker>

               <p>Ne.</p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p>Hvala. Potem nadaljujemo sejo. Odprl sem razpravo. Javil se je najprej poslanec
               gospod Janez Drobnič.</p>
            </sp>
            <sp who="SDT4:DrobničJanez">

               <speaker>MAG. JANEZ DROBNIČ:</speaker>

               <p>Hvala lepa za besedo. Lepo pozdravljeni predstavniki Vlade! Mislim, da je dobro, da
               se srečamo na razpravi v zvezi z izvajanjem programa reform za lizbonske strategije v
               Sloveniji oziroma poročilu. Zavedati se moramo, da je države velik sistem in zagotovo
               potrebuje tudi povratno zanko, torej povratno informacijo zato, da bi ga lahko dobro
               krmilili in mislim, da je to dobro izhodišče za to, da se trasira tudi pot naprej ob
               tem poročilu, ki ga danes obravnavamo. Glede na to, da je lizbonska strategije vsaj v
               tem delu zelo velik poudarek da rasti in delovnim mestom bo moj  prispevek osredotočen predvsem na to, zato, ker
               je to pravzaprav nek kazalec, nek signal kako bi morali stopiti na tudi ostalih
               področjih, se bom kar konkretno dotaknil stvari, ki bi jih rad izpostavil. Vlada v
               uvodu izjavlja oziroma predstavlja v tem poročilu, da želi Zakon o delovnih razmerjih
               zagotoviti sistem varne fleksibilnosti. To se tudi potem ponovi na 60. strani in sem
               vesel, da se je odločila tako, kajti vse študije, ne bom rekel vse študije, zelo
               veliko študij na to temo v zvezi s prožnostjo in varnostjo ugotavlja sledeče: večja
               prožnost, pa način spodbujanja zagotavlja več delovnih mest in zanimivo in paradoks
               je tudi v tem, da če so velike togosti in velika zaščitna zakonodaja ta zaščitna
               zakonodaja pravzaprav najbolj grobo in trdo udari kategorije iskalce zaposlitve na
               robu trga dela tiste težje iskalce zaposlitve. To je zanimivo. Torej, v togosti, v
               neprožnosti, najhujšo ceno plačujejo tisti za katere se najbolj prizadevamo v okviru
               socialne politike. Torej, to je ta paradoks. Vendar pa pogajanja kolikor jih sledim v
               zvezi z Zakonom o delovnih razmerij gredo v nadgradnjo togosti. In zato bi rad
               vprašal Vlado kje so argumenti, da se nadaljuje oziroma da se nadgrajuje ta togost in
               da se ne gre v prožno varnost, kajti to je zaveza, ki smo jo dali ne zato, ker bi
               bili radi všečni Evropski uniji ali pa evropskim birokratom, ampak zato, ker je to
               pomembno za naš trg, za naše državljane in tudi za državo blaginje kateri želimo
               doseči. Torej, ta togost delovnih razmerij se sprevrže v svoje nasprotje, ugotavljamo
               tudi na osnovi tega tudi manjša pretočnost delovne sile in tudi oviranost v kariernem
               napredovanju. Za tiste, ki so težje zaposljivi je to še kako pomembno, da imajo
               izboljšano karierno napredovanje, zato, ker mi govorimo, sodobne države govorijo o
               sistemu neenakosti v delitvi pač pa enakosti možnosti ustvarjanja. Če je to naša
               paradigma, potem moramo slediti tem ukrepom oziroma uveljavljati te ukrepe. Zaradi
               tega so te osebe tudi bistveno dalj časa v registru brezposelnih.</p>
               <p>Slovenija je tipičen primer zelo segmentirane delovne sile. V prvem segmentu so
               zaposlitve za nedoločen čas javni in državni sektor. Drugi segment za določen čas, ki
               vse bolj prerašča, ta je prožen in tretji del je prožen pa tudi zelo siromašen in
               tudi vzpostavlja problematično varnost, to pa je študentsko delo in sivi trg dela. Če
               želimo zmanjšati te socialne razlike, izboljšati socialno pravičnost v primeru enakih
               možnosti dela, potem je potrebno zmehčati togost delovnih razmerji za nedoločen čas,
               izboljšati varnost, povečati pravice tistega segmenta zadnjega, ki sem ga omenil in
               to je tudi v reformah trga dela.  V teh nastavkih, ki so sedaj tega žal ne vidim - v imenu pravičnosti
               niti v imenu uspešnosti. Ampak to je garancija za sistem, ki bo dal rezultate. Torej
               zmehčanje togosti, to mislim, da je to v reformski smernici prva kategorija, prva
               alineja - <q>"Odpravljati ovire za zaposlovanje za nedoločen čas"</q>. Zelo lepo napisano in
               mislim, da smo vsi zavezani, da to tudi uresničujemo.</p>
               <p>Dotaknil sem se seveda študentskega dela. Tukaj je Vlada, tukaj je Državni zbor
               pravzaprav klecnil pred pritiski nekaterih nevladnih organizacij, konkretno lahko
               rečemo študentskih organizacij, ki ne zasledujejo ciljev študentov ampak lastne
               cilje, oligarhije. To se dolgoročno pozna v slabi sliki glede vstopa mladih na trg
               dela. Poglejte primerjavo zaposlitev mladih do 30 leta, Slovenija in Evropa in boste
               to videli. Študentsko delo je tipična ovira, ni samo ta so tudi druge, ki preprečuje
               mladim vstop v zaposlitev. Zaposlitev je potem vezana na redne prejemke, ti na
               možnost nakupa ali zagotovitve stanovanja, ustvarjanja družine in potem smo seveda
               tudi na repu lestvice, kar se tiče rodnosti. V ta isti sklop gredo tudi drugi
               dejavniki, ki so manj pomembni, tudi študentska prehrana, ki napeljuje na neke druge
               sisteme vzdrževanja in še kaj bi se našlo. Pa tudi slaba učinkovitost študija, koliko
               časa traja. Primerjave so spet neugledne.</p>
               <p>V nadaljevanju je v tem poročilu napisano - <q>"Prizadevanje za uveljavljanje bolj
               prijaznih oblik fleksibilnega dela in zaposlovanja"</q>, in se omenja <q>"job rotation"</q>,
               manjka še <q>"job sharing"</q>, če vzamemo celoten paket tega. Ampak to sploh niso tako
               prijazne oblike, če vam odkrito povem, sploh niso tako prijazne. To so oblike, ki
               morajo biti kar fino regulirane, sicer se sprevržejo v tiste, da so dostopne samo
               tistim slabšim iskalcem zaposlitve. Veste, <q>"job rotation"</q> je v bistvu zaposlitev za
               določen čas, to pa je ponavljanje teh istih stvari, kar pa ima večina ljudi
               odklonilen pristop, vsaj v nekaterih primerih zato je potrebno bolj jasno regulirati.
               Vendar pa če imamo ti dve obliki, ki sem jih omenjal - rotacijska zaposlitev,
               rotacija in delitev, potem moramo seveda z drugimi kompatibilnimi ukrepi in socialno
               politiko to tudi urediti.</p>
               <p>Reformo socialnega modela - se tudi sprašujem ali bo nadaljevanje ali ne, namreč
               indikator socialne pravičnosti je tudi preizkus ali se splača delati. Ministrstvo za
               delo je naredilo primerjave ali kaj prinese družini, recimo s povprečnim ali
               podpovprečnim osebnim dohodkom, če je zaposlen en starš ali dva starša v primeru
               štiričlanske družine. Državljani so to izračunali in so ugotovili, da so bolj ugodne
               druge variante.</p>
               <p>Socialni prejemki, kot dejavnik povečevanja razlik - to je drugi aspekt. Socialni
               transferji v nekaterih primerih povzročajo akumulacijo podvajanja in s tem tudi
                   visok obseg prihodkov, ki
               pravzaprav presegajo tisti, ki jih povprečni delavec za zaposlitev za poln delovni
               čas. Tako lahko v končni konsekvenci ugotovimo, da tisti, ki imajo 10-krat nižje
               zaslužke preživljajo svoje otroke in so davkoplačevalci, financerji tista kategorija
               ljudi, ki prejemajo 4000 transfernih evrov mesečno. Taki so, za povezavo podatkovnih
               baz, pokojninskega zavarovanja, zdravstvenega zavarovanja, socialnega zavarovanja smo
               prišli ravno do teh rezultatov. Da, prav ste slišali. 4000 evrov transfernih
               prihodkov in jih seveda zagotavljajo skozi davčni sistem tisti, ki imajo plače recimo
               temu 5000 evrov.</p>
               <p>Študij, šolstvo - prenova visokošolskega študija, Bolonjski proces. Podatki
               Statističnega urada so pokazali, da po programih prilagojenih Bolonjski deklaraciji
               študira samo 15%. Kaj se je zgodilo? Drugi dejavniki, ki pospešujejo Bolonjske
               programe so vključevanje praktičnih znanj že v času študija. Predložen je bil Zakon o
               štipendijah, kjer pa so izpadle kombinirane štipendije, kot tisti ključni vezni člen
               med delom in univerzo. Tisti, ki bi motiviral, povezal in tudi zagotovil to.</p>
               <p>Raziskave - države namenjajo različen obseg sredstev za raziskave. To je mišljeno
               državno alokacijo in privatno alokacijo. Predvsem je pomembno da sam sistem sprošča
               na trgu sredstva za raziskave<gap n="..."/></p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p>Gospod Drobnič, ne mi zameriti<gap n="..."/></p>
            </sp>
            <sp who="SDT4:DrobničJanez">

               <speaker>MAG. JANEZ DROBNIČ:</speaker>

               <p>Bom končal, zdajle zaključujem</p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p><gap n="..."/> glede na to, da je še kar nekaj prijavljenih bi prosil, če počasi končaš.</p>
            </sp>
            <sp who="SDT4:DrobničJanez">

               <speaker>MAG. JANEZ DROBNIČ:</speaker>

               <p>Zaključujem. Država namenja različni obseg sredstev, Amerika za prebivalstvo še letno
               400 dolarjev, Evropa 350, Japonska manj, Evropa 80, Slovenija 40. Najem stanovanja za
               mlade družine se tukaj tudi izpostavlja, smer bi bila dobra samo ta prevetritev trga,
               razgradnja monopolov, ki nastaja kot povezava med vrhom politike in finančno
               oligarhijo. Konkurenčnost je najboljše zdravilo tako, kot je v tekstu tudi zaključek.
               Samo verodostojno besed in dejanj. Strategija in poročilo sta korektna, sta dobra. Če
               smo se v Evropi dogovorili, da bomo izvajali Lizbonsko strategijo potem naj nas ne bo
               strah dejanj. Ali pri uvajanju prožne varnosti, kar je za delavce iz roba trga
               najboljša rešitev, potem naj delujemo tudi s temi ukrepi. In če hočete tudi socialno
               pravičnost, ki bo temeljila na enakih možnostih ustvarjanja. Da ne bo zmanjkalo sape
               za uresničevanje, zato apeliram, da se ne uklonite vsaki sapici po kratkotrajni
               všečnosti. Preveč je bilo takšnih in drugačnih kompromisov, ki delajo Sloveniji
               veliko škodo. Torej, program reform za izvajanje Lizbonske strategije naj se
               nadaljuje.</p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p>Hvala lepa. Jaz bi prosil naslednje razpravljavce, da poskušajo biti, če se da malo krajši in jedrnati.
               Nimam nič proti vsebini, ki je seveda zelo široka in vzemite na znanje tudi to, da če
               bi kateri od odborov želel posamezen segment Lizbonske strategije oziroma vsebino
               obravnavati bolj poglobljeno, lahko to predlagate v skladu s Poslovnikom tudi na
               matičnem odboru. Danes bi predlagal, da se poskušamo držati generalnih smernic,
               seveda ne bi s tem želel omejevati vaše razprave, vendar glede na to, da nas je
               veliko bi pozval vse naslednje k temu.</p>
               <p>Prijavljeni so še štirje govorniki. Mogoče bi predlagal, če se strinjate, da damo
               vsem besedo in bi potem Vlada mogoče na ta paket odgovorila. Če bo treba pa potem
               odpremo še drugi krog.</p>
               <p>Besedo ima gospod Milan M. Cvikl.</p>
            </sp>
            <sp who="SDT4:CviklMilanMartin">

               <speaker>MAG. MILAN M. CVIKL:</speaker>

               <p>Hvala lepa gospod predsednik. Lep pozdrav vse. Najprej pozdrav gospodu ministru,
               seveda gospodu Lizboni, kot bi se to reklo po evropsko.</p>
               <p>Najprej seveda hvala za uvodne besede, ker mislim, da je minister korektno povzel to
               kar ugotavlja Evropska komisija, to kar je seveda neka skupna ocena evropskih
               institucij o stanju v Sloveniji. Jaz bi najprej rad rekel, da mene veseli, da smo že
               v prejšnjih mandatih, predvsem z zasnovo in potem s končnim sprejemom v tem mandatom,
               strategije razvoja Slovenije dobili nek okvir, relativno dobro definiranih ciljev kaj
               hočemo narediti, to seveda se da videti tudi iz samega dokumenta Evropske komisije,
               ki lahko po teh posameznih elementih konkurenčnega gospodarstva naznanja temelječe
               družbe, učinkovitejše države in tako naprej, seveda tudi daje ustrezno oceno. Vendar
               pa, seveda ker je od strategije do implementacije veliko dlje, imam dve glavni
               opažanji, potem vprašanje za gospoda ministra in predstavnike resorjev.</p>
               <p>Verjetno se vsi strinjamo, da je ne samo v Sloveniji ampak celotna Evropska unija v,
               kot pravi mednarodni denarni sklad, v enem najdaljših gospodarskih pozitivnih
               ciklusov. Zdaj lahko dolgo diskutiramo zakaj ampak verjetno zaradi tega, ker je
               Rusija bolj bogata in ker Kitajska povprašuje in ker imamo v Sloveniji relativno
               veliko zadolževanje, tako zasebnega sektorja za stanovanjsko gradnjo, kot DARS-a in
               še koga, imamo enkratno situacijo visokega povpraševanja. In v tem obdobju bi bilo
               upravičeno, da bi si ustvarili neke rezerve. Mene veseli, da Evropska komisija
               ugotavlja in mi ni treba citirati dokumentov, ker so tukaj zapisani, da seveda za
               razliko od drugih držav, ki to počnejo v letih 2005 in 2006, je Slovenija z revizijo
               tako imenovanega konvergentnega oziroma zdaj programa usklajevanja, prilagajanja,
               pravzaprav javno finančne cilje poslabša. Iz primarnega presežka za leti 2007, 2008
               smo šli na primarni primanjkljaj. To so dejstva. Zato me seveda zanima, gospod
               minister, kako boste naredili to kar predlaga Evropska komisija, to kar predlaga celo
               sam gospod dr. Marjan Senjur, kot vodja Strateškega sveta, vendarle se odzvali že v
               tem mandatu na to, da bi zagotovili tiste reforme; govorim predvsem o pokojninskem in
               zdravstvenem sistemu; ki bi zmanjševali dolgoročne negativne dejavnike tveganja v
               Sloveniji? To pravim zato, ker mi je jasno, da kratkoročnih ukrepov očitno ne bo,
               potem ko smo pač v Državnem zboru že sprejeli nekaj aktov, ki govorijo o povečanju
               porabe denarja za železnice in tako dalje. To je prvo vprašanje.</p>
               <p>Drugo vprašanje je zelo konkretno in je povezano s tistim, kar je včeraj zelo
               zanimivo gospod dr. Senjur napisal v Financah in kjer iz enega drugega zornega kota
               pravi zelo poenostavljeno: <q>"Če bi naše službe na zavodu za zaposlovanje bile enako
               fleksibilne, kot študentski servisi"</q> bom poenostavljal, namerno poenostavljam potem seveda bi mogoče lahko
               v večji meri zagotovili večjo fleksibilnost trga. In potem seveda on zanimivo razlaga
               to, da je pravzaprav slovenski trg zelo fleksibilen. Četrtina ljudi je izgubila
               službo v nekem obdobju in kreirano je bilo toliko in toliko novih delovnih mest in ta
               delovna mesta so bila predvsem za kratkoročne namene. To pa sprašujem zato, gospod
               minister in predstavniki Ministrstva za delo, družino in socialne zadeve, ker mi celo
               ta problem lahko rešimo. Rešimo ga z velikim pospešenim črpanjem denarja, ki je na
               voljo v evropskih kohezijskih skladih, vendar imamo majhen problem. Ta problem se
               imenuje akreditacija institucij, ki so sposobne denar počrpati. Vsi veste, da imamo
               tako institucijo na področju kmetijstva. Ta institucija je bila kreditirana leta 2003
               in uspeva relativno dobro počrpati evropski denar, 95% evropskega denarja se počrpa
               na področju kmetijstva, ampak ta institucija je nedavno tega bila kaznovana za
               približno milijon in pol evrov, ker je pač nekaj naredila narobe. Za področje
               zaposlovanja, aktivne politike zaposlovanja pa poročilo Računskega sodišča ugotavlja,
               da imamo kar resne probleme in to za obdobje za 2004, 2005, danes zjutraj pa smo na
               nekem drugem odboru ugotovili, da je še zelo daleč do akreditacije. Zanima me torej,
               gospod minister za razvoj, kako boste zagotovili, da bo minister za delo skupaj z
               ministrom za finance in ministrom za, predpostavljam, ministrstvom za lokalno
               samoupravo in še kom, zagotovil to, da bomo imeli bolj fleksibilen instrument
               zagotavljanja ali pa, če hočete, kot pravi Evropska komisija, posredovanja
               zaposlitve.</p>
               <p>Torej, jaz mislim, da od velikih besed in velikih strategij je zdaj pač treba
               sprejeti neke konkretne dodatne ukrepe, jih zapisati v zakone in te zakone pripeljati
               v Državni zbor. Ali lahko Državni zbor pričakuje, da se bo s tem srečal še pred,
               recimo, letom 2008, ko bo zaradi predsedovanja tako ali tako težko karkoli bistvenega
               spreminjati, da seveda ne omenjam jesenskih volitev naslednje leto.</p>
               <p>In še zadnje vprašanje, to pa je bolj opazka - kako boste res izboljšali delo
               Tehnološke agencije Slovenije in ali boste kot nova služba za razvoj dobili, ravno
               recimo na tem primeru, prav tisto moč, ki jo potrebujete, da bi opozorila evropske
               komisije in tudi našega Računskega sodišča in še koga, da imamo mehanizme, ki pa niso
               učinkoviti, da bi te mehanizme resnično popravili. Vnaprej se zahvaljujem za
               odgovore. Hvala.</p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p>Hvala lepa. Besedo ima gospod Bogdan Barovič.</p>
            </sp>
            <sp who="SDT4:BarovičBogdan">

               <speaker>BOGDAN BAROVIČ:</speaker>

               <p>Hvala predsedujoči, kolegice in kolegi. Slovenija naj bi dobila dve priporočili; bom
               kratek, jasen in jedrnat; priporočila naj bi države članice Evropske unije dobile od
               nič do pet. Če si manj od tri si dober, če si več od tri slab, jaz s tem - Bogdan
               Barovič in Slovenska nacionalna stranka nima problemov, zaradi mene bi jih lahko
               dobili tudi pet. Bistvena je vsebina. Slovenija naj bi dobila priporočila za
               ravnanje, obnašanje, dopolnjevanje, izboljševanje, ne vem kaj še vse, na področju
               pokojninske reforme, če sem prav razumel in razbral in na področju delovnih razmerij.
               Teh se bom dotaknil s tremi stavki, trditvami in enim vprašanjem.</p>
               <p>Slovenija naj bi dobila priporočilo tudi na področju visokih tehnoloških intenzivnih
               delovnih mest. Težava naj bi bila v ceni takšne delovne sile, da je ta, naj bi bila
               previsoka. Prvič, sprašujem zakaj ne bi ljudje cenili vrednost svojega dela in naj bi
               pač imeli svojo ceno ne pa da bi jo oblikovali po zahtevah Evrope.  In drugo vprašanje, primerjalno v zvezi z
               visoko tehnološko intenzivnimi delovnimi mesti. Kaj je oziroma bo, poudarjam, kaj je
               oziroma bo Slovenija sploh, ker bo predsedovala prihodnje leto, naredila zato, da bi
               z enako pravico kot nekatere velike članice EU vzpostavila prehodno obdobje za pretok
               delovne sile? Poudarjam kaj je ali bo naredila zato, da bo uveljavila pravico za
               prehodno obdobje za pretok deloven sile? To pravico ima in Slovenija bi to pravico
               glede na to, da je dobila priporočilo na področju delovnih razmerij in pokojninskih
               reform, ki se tičejo zaposlovanja, ker nimamo urejenih teh zadev. Torej, mi dajmo to
               pravico uveljaviti, pa uredimo zaposlovanje starejših in mladih in visoko tehnološka
               delovna mesta doma, tačas pa zagotavljajmo oziroma iščimo prehodno obdobje, ne pa da
               zaposlujemo Slovake, Čehe, Madžare, ne vem koga še, sami smo dobili pa <q>"gajžlo"</q> ali
               kazen na dveh področjih zato, ker sami ne znamo nič narediti. Vprašanje: Kaj bomo?
               Hvala lepa.</p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p>Hvala lepa. Besedo ima še kolegica Barbara Žgajner Tavš.</p>
            </sp>
            <sp who="SDT4:ŽgajnarTavšBarbara">

               <speaker>BARBARA ŽGAJNER TAVŠ:</speaker>

               <p>Hvala lepa za besedo. Tudi jaz se bom dotaknila zgolj tistih dveh področij, ki se
               dotikata mojih dveh matičnih delovnih teles. In sicer, prvega je že nakazal kolega
               Barovič. Gre seveda za široko področje zaposlovanja ali delovnih razmerij. V tem
               kontekstu želim izraziti tudi razočaranje, da se v začetku ni priglasil, ker to
               možnost je imel, državni sekretar na Ministrstvu za delo, družino in socialne zadeve,
               da bi, bom rekla, bolj podrobno predstavil članom današnjega odbora, velikega odbora,
               spremembe, ki se predvidevajo in ki so zajete, sicer zelo zelo površno, v samem
               programu reform za izvajanje Lizbonske strategije, ki ga danes obravnavamo. Gre za
               napovedi, da naj bi bil pripravljen sklop sprememb v okviru delovnega časa. Se pravi,
               moje vprašanje, ki je povezano s tem je, seveda, v prvi vrsti: Na kakšen način se bo
               v naši državi spodbujal poznejši izstop iz delovne sile? Do konca maja naj bi bil
               pripravljen ta predlog sprememb na ministrstvu. Kolikor mi je znano zaenkrat, pa
               pišemo april 2007, je zadeva zelo zelo slabo medresorsko usklajena. Se pravi, o tem
               dejansko ne vemo praktično več ali manj ničesar. Poleg tega v tem kontekstu želim
               poudariti tudi, da je ministrica Cotmanova v tej dvorani na seji, kjer se je
               pravzaprav predstavila kot kandidatka za ministrico jasno in glasno poudarila, pa je
               razvidno tudi iz magnetograma, da se delovna doba v Republiki Sloveniji ne bo
               podaljševala. To je eno vprašanje.</p>
               <p>Ne nazadnje je to tudi vprašanje, ki je seveda povezano z nič kolikokrat omenjeno
               fleksibilnostjo delovne sile. Zanima me na kakšen način, v povezavi s starejšimi
               delavci, pa seveda tudi v povezavi z mladimi. Ne nazadnje beremo statistične podatke,
               da je ogromno število visoko izobraženih mladih ljudi brez zaposlitve. Se pravi, da
               so iskalci prve zaposlitve. Pa tukaj ne bom dala krivdo na študentsko delo, kajti
               ocenjujem, da študentsko delo v kolikor ne prihaja do zlorab, ampak za ugotavljanje
               in preprečevanje zlorab so drugi inštituti, tudi v naši državi. Ocenjujem, da
               študentsko delo je pomembno, ker je pomembno tudi pri pridobivanju izkušenj in
               dijakov in študentov tekom izobraževanja. Omenila bi ali mogoče postavila vprašanje,
               pa bom prosila za odgovor  kar
               se tiče socialne pravičnosti v povezavi z mladimi brezposelnimi: Ali je zaposlovanje
               mladih za določen čas, pa naj si bo to v sklopu prožnega delovnega časa oziroma
               prožnih delovnih razmerij, ali je zaposlovanje mladih ljudi, ko govorimo o prvi,
               drugi zaposlitvi res socialna pravičnost? Ali ti mladi lahko pridejo do stanovanj, do
               bančnih kreditov, glede na to, da so zaposleni za določen čas? In to je tudi predlog
               v tej strategiji, da se bo spodbujalo in še bolj spodbujalo zaposlovanje za določen
               čas, pa je že danes to zelo pogosta oblika zaposlovanja, praktično zaposlitve za
               nedoločen čas v naši državi ko se sklepa pogodba na novo skorajda ni več. Skratka,
               ali si ne nazadnje lahko ustvarjajo družine? Ali so v imenu socialne pravičnosti
               zagotovljeni pogoji, ki bodo prispevali ne nazadnje k boljši demografski sliki ali pa
               podobi prebivalstva v naši državi? Jaz ocenjujem, da ne. In tudi zgolj ukrepi, ki
               gredo v restriktivno smer na področju socialnih pravic, socialne varnosti niso tisto
               kar bi ali pa h čemur bi v Slovenski nacionalni stranki sedaj v prvi vrsti težili,
               ali pa da je to zgolj in samo edina pot, da dosežemo neko boljšo konkurenčnost z
               ostalimi evropskimi državami. In ker je v tem dokumentu tudi omenjen sistem oziroma
               konkretno vpeljevanje Bolonjske deklaracije v slovenski izobraževalni sistem na
               področju visokega šolstva. Jaz ocenjujem, in to je praksa že pokazala, da pa ta
               vpeljava ni bila najboljša, roko na srce, in da se dejansko število let ali študij,
               kar se tiče števila let v primerjavi s prejšnjim sistemom ni zmanjšal oziroma da v
               kolikor želijo novi bolonjski študenti doseči enako stopnjo izobrazbe in biti enako
               ovrednoteni, če hočete na trgu delovne sile, potem dejansko morajo študirati enako
               število let kot študenti po starem sistemu. Ne vem, če je to dejansko tisto h čemur
               bi naša država težila oziroma bom rekla konkreten primer, Hrvati, pa se je tudi
               minister za visoko šolstvo norčeval iz njih, kakšen sistem, tako čez palec so uvedli,
               ko so začeli uvajati bolonjski sistem izobraževanja, ampak so dosegli bistveno boljše
               rezultate kot Slovenija, to si upam trditi tukaj in sedaj.</p>
               <p>Kot že rečeno, menila sem, pa sem dala več poudarka, ker je zaenkrat po moji oceni
               tudi bolj pomemben ta širok sistem zaposlovanja oziroma ne nazadnje tudi večanja, v
               narekovajih, večanja let delovne dobe, pa me zanima, ker sem zasledila tudi v tem
               dokumentu, da se bo povečanje zaposljivosti vpeljevalo v naši državi z alternativnimi
               oblikami v okviru socialno varstvenih storitev. Vse lepo in prav. Gre za pomoč
               družini na domu, tistoč in ena oblika se uvaja na novo, hvala bogu. Pa vendar je
               potrebno pri tem upoštevati, da pa se standardi za te ljudi, ki izvajajo te oblike
               pomoči, ki gredo v redno ali pa ne redno delovno razmerje manjšajo in da dejansko se
               njihov socialno varstveni ali pa socialno ekonomsko varstveni položaj slabša. Ali
               bomo na tak način dosegali konkurenčnost? Ne, že konkurenčnost znotraj Slovenije ne
               moremo doseči, še manj pa, da bi lahko govorili o socialni pravičnosti ali
               enakopravnosti vseh.</p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p>Hvala. Še dr. Mitja Slavinec, potem pa bi dal besedo predstavnikom Vlade.</p>
            </sp>
            <sp who="SDT4:SlavinecMitja">

               <speaker>DR. MITJA SLAVINEC:</speaker>

               <p>Hvala lepa za besedo. Lizbonska strategija si je postavila zelo smel cilj, ujeti in
               prehiteti razvito gospodarstvo, Amerika, Japonska in tako naprej. To je prav gotovo
               povezano, pogojeno tudi s tehnološkim  prebojem. Takšen primer že lahko poznamo, če se ozremo malo nazaj, ko
               je Evropa pred stoletji v času Newtna in Leibniza prehitela ves ostali svet in
               postala prva sila na tem planetu. Takrat je k temu pripomoglo predvsem to, da je
               znanost bila postavljena na eksperimentalne temelje in konkretne ter ponovljive
               raziskovalne metode. To je potem vodilo do odkritja parnega stroja in seveda takšnega
               razvoja kot smo ga v Evropi bili priča vse do pred kratkim, sedaj nas pa drugi
               prehitevajo. Glede na to, da je težko pričakovati ponovitev tovrstnega tehnološkega
               preboja, se meni osebno zdi še toliko pomembneje, da si sami ne postavljamo novih
               ovir. In tukaj je prvi korak seveda zmanjševanje administrativnih ovir, zmanjševanje
               obsega administrativnih ovir vsaj za 25% in to tudi na nivoju posameznih nacionalnih
               predpisov, kar je uvodoma bilo slišati, da naša Vlada podpira. Me pa seveda zanima,
               kakšni so predvideni konkretni ukrepi in predvsem kakšna je predvidena konkretna
               dinamika zastavljanja in potem izvajanje teh ukrepov. Kajti vedeti moramo, da kot
               rečeno, ne smemo si postavljati dodatnih ovir, zato ker drugače bomo še toliko težje
               ob tem tehnološkem razvoju in tem stanju h kateremu smo ta cilj dosegli.</p>
               <p>Naslednja stvar na katero pa želim opozoriti, so pa naložbe v raziskave in razvoj,
               kjer zelo zaostajamo za postavljenim ciljem in tega cilja sigurno ne bomo uspeli
               doseči. Ne bomo uspeli toliko investirali v ta segment v kolikor ne bomo zraven
               pridobili sredstev direktno iz gospodarstva. In prav na tem področju apeliram na še
               večjo stimulacijo tistih gospodarskih subjektov, ki investirajo v raziskave in
               razvoj, bodisi preko ustanovitev tehnoloških centrov, zaposlovanja raziskovalcev ali
               kakorkoli drugače in ne samo ostajati na tistem deklarativnem zavzemanju za ustvariti
               takšno tehnološko okolje, ki bo povezovalo akademsko sfero z gospodarstvom. Seveda
               pozdravljam ukrepe, ki so že na tem področju bili izpostavljeni, še bolj pa apeliram,
               da je s tem treba nadaljevati, kajti kot rečeno uvodoma, na tem področju pri
               investicijah krepko zaostajamo za določenim ciljem. Vsi pa vemo, da brez denarja tudi
               teh učinkov ne bo.</p>
               <p>Glede bolonjske strategije, o kateri je pa tudi že bilo danes govora, pa opozarjam,
               da je tukaj treba biti zelo pazljiv in jo implementirati samo v tistih fazah ali pa
               predvsem v tistih fazah, ki so za specifiko slovenskega izobraževalnega okolja,
               gospodarstva, potreb in nenazadnje cele države, smiselni. Opozarjam, da v kolikor
               bomo samo slepo se držali tistih predpisov oziroma tistega, kar je tam zapisano, bodo
               naše univerze delale fah idiote, brez katerih pa seveda ne bomo sposobni doseči
               tistega tehnološkega preboja in kar je najhujše, konkurenčne prednosti, ki jih v tem
               trenutku imamo, bomo na ta način še bolj izgubili. Naj za konec torej samo še
               ponovim, ključno im pomembno se mi zdi predvsem dvoje. Eno je čim hitrejša
               implementacija ukrepov  za
               zmanjšanje administrativnih ovir in pa tudi dejanska aplikativna implementacija
               naložb v raziskave in razvoj. Nenazadnje tudi kmetijske subvencije je smiselno v
               nekem deležu vsaj, vezati na investicije v raziskave in razvoj na tem področju, kajti
               to je zelo zelo velik delež evropskega proračuna, ki je namenjen tem delom. Hvala.
           </p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p>Hvala lepa. Jaz bom dal besedo gospodu ministru, potem pa se boste sami
               skoordinirali kdo bi odgovarjal na vprašanja, s strani ostalih članov Vlade.</p>
            </sp>
            <sp who="SDT4:TurkŽiga">

               <speaker>DR. ŽIGA TURK:</speaker>

               <p>Hvala lepa. Mogoče samo nekaj uvodnih misli, potem pa bodo kolegi iz Vlade
               podebatirali še podrobnosti.</p>
               <p>Veliko stvari se je pravzaprav nanašalo na trg dela in mislim, da je tukaj ključna
               beseda <q>"trg"</q>. Trg pomeni, da imamo svobodo izbire in trg pomeni, da lahko izbiraš pri
               kom boš delal, in da tisti, pri kateremu delaš oziroma tisti, ki zaposluje, lahko
               izbira kdo bo za njega delal. Torej ta fleksibilnost oziroma varna fleksibilnost je
               pravzaprav ključna za to, da tudi na področju dela vzpostavimo tržne razmere, ki
               sicer v gospodarstvu že delujejo. In tukaj bodo imela ta prizadevanja pravzaprav
               polno podporo od službe Vlade za razvoj za vsak premik v tej smeri. Cilj dejansko bi
               moral biti, povečati zaposlovanje za nedoločen čas, ki se da na ta način urediti, ne
               pa, da se poskuša najti čim boljše načine ali pa čim bolj udobne načine za to, da se
               zaposluje za določen čas oziroma mislim, da ni rešitev, da bi ljudi zaposlovali, vse
               ljudi zaposlovali tako kot študente, ampak nasprotno, študente je treba zaposliti za
               nedoločen čas in to čim prej.</p>
               <p>Moje mnenje v zvezi s pokojninsko reformo. Treba je vedeti kako pogosto se te stvari
               delajo. Mogoče je razmeroma udobno razmišljati v smeri, da bi neki skupini ljudi, ki
               je v nekem preteklem času trdo delali, zmanjšali pokojnine. Ampak tisto kar je
               ključno, je pravzaprav vzpostavljanje nekega ugodnega razmerja med populacijo, ki
               dela in med populacijo, ki ne dela. In tukaj pridemo potem spet do ostalih točk, ki
               so jih tudi kolegi navedli, namreč kako poskrbeti za to, da bodo mladi se čim prej v
               redno zaposlitev vključili in kako bodo odrasli jo čim prej zapustili.</p>
               <p>V zvezi z agencijo Tia, mislim da lahko ugotovimo, da njeno delovanje v preteklosti
               ni bilo optimalno. In njena vloga bo morala biti ključna pri tem, da bodo dodatna
               sredstva, ki prihajajo v raziskave in razvoj, pravilno uporabljena. Namreč teoretični
               kazalec je zelo ali pa, je drago popraviti, v proračunu par stvari spremenimo, pa
               imamo večja vlaganja v raziskave in razvoj, ključno pa je, da so ta vlaganja
               pravzaprav investirala oziroma uporabljena tako, da odpravljajo nekatere težave, ki
               jih ima Slovenija, zelo izrazite pa zelo izrazite Evropa, pa tudi poudarjene v odnosu
               na Japonskem in ZDA, to je predvsem sodelovanje med gospodarskim in pa akademskim
               sektorjem. Ta cena delovne sile, visoko tehnoloških oziroma visoko izobraženih ljudi
               je pravzaprav povezana s to svobodo izbire oziroma s fleksibilnostjo trga delovne
               sile. Mislim, da če se bo fleksibilnost povečala, bodo prihajali boljši ljudje na
               prava mesta in bodo lahko vsakič, ko bodo zamenjali službo, tudi pravzaprav
               pričakovali povišico.  Nekaj
               je bilo na to temo vendarle narejenega. Davek oziroma davčna olajšava na vlaganje v
               raziskave in razvoj in pa manj progresivna dohodnina, ki je tudi razbremenila,
               recimo, te bolje izobražene, ki so tudi dražji.</p>
               <p>Prehodno obdobje na pretok delovne sile pravzaprav težko komentiram, ampak vendarle
               ko hodim po Sloveniji se na teh obiskih se kot problem vedno bolj izpostavlja
               pomanjkanje delovne sile. Tako, da morda moramo začeti razmišljati v drugo smer.
               Tudi, bom rekel, težava kako to delovno silo, ki jo imamo bolj zaposliti, kako recimo
               povečati število nadur, ki so mogoče, kako tem ljudem omogočiti, da bi več delali, pa
               seveda tudi več zaslužili.</p>
               <p>Spodbuja se poznejši izstop iz delovne sile, verjetno premalo. Mogoče je kdo
               izračunal ali se mu izplača ali ne in absolutno se strinjam, zaposlovanje mladih za
               določen čas ni rešitev. Ukrepi morajo iti v smer, da povečamo zaposlovanje oziroma
               spodbujamo zaposlovanje za nedoločen čas.</p>
               <p>Mogoče še na koncu komentar na gospoda Slavinca. Vzpon Evrope se je pravzaprav začel
               že pred Njutnom. Jaz se tudi malo z zgodovino tehnologije ukvarjam. Tista točka na
               kateri je Evropa začela prehitevati je bila komunikacijska tehnologija, ki se ji je
               reklo papir. Papir je Evropa znala uporabiti za to, da je stvari, ki so bile včasih
               samo v glavah, da so začele pravzaprav krožiti, se pravi tam od 15. stoletja naprej
               je ta vzpon.</p>
               <p>Vlaganje v raziskave in razvoj. Ni pomembna samo številka, pomembno je tudi na
               kakšen način se vlaga. Izkušnje, ki jih ima Evropa so pravzaprav čisto dobre. Gre za
               dva ključna parametra. Eno je ciljnost. To pomeni, da vemo kaj raziskovati. Drugo je
               pa povezanost gospodarstva in znanosti in v to smer tudi služba vlade za razvoj
               predvideva nekatere ukrepe, ampak iniciative, ki naj bi to stvar v kratkem
               spremenili.</p>
               <p>Sedaj bi pa prosil še kolege, ker je bilo kar nekaj vprašanj dosti bolj specialnih,
               kot se jaz na to spoznam, predvsem v zvezi z delom in pa tudi s financami, nekaj tudi
               z znanostjo, če bi me lahko dopolnili.</p>
            </sp>
            <sp who="SDT4:KokaljAnton">

               <speaker>ANTON KOKALJ:</speaker>

               <p>Gospod Štrovs.</p>
            </sp>
            <sp who="SDT4:ŠtrovsMarko">

               <speaker>MARKO ŠTROVS:</speaker>

               <p>Precej vprašanj je dejansko padlo na področje dela, fleksibilnosti dela, pokojnin
               sociale. Ta vprašanja pokriva Ministrstvo za delo, družino in socialne zadeve od
               koder prihajam.</p>
               <p>Glede teh pripomb moram povedati, da so v bistvu precej zaželene. Ob tem pa
               pričakujemo, da bodo vsi tisti, ki se sklicujejo na te pripombe, opozarjajo na
               težave, ki obstajajo, enako govorijo tudi takrat, ko bomo prišli s predlogi zakonov v
               ta zbor. Ker to se bo zgodilo precej kmalu in takrat po izkušnjah pričakujemo precej
               bolj socialno razmišljanje, kot ga sedaj slišimo.</p>
               <p>Pri spremembah zakona moramo najprej upoštevati tudi neko stališče, ki izhajajo iz
               poročil, kjer lahko beremo in smo jih danes slišali v zvezi z izvajanjem Lizbonske
               strategije. Gre predvsem za dejstvo, da se v Sloveniji dejanska gibanja dosti bolj
               reformno izkazujejo kot pa normativna ureditev. Se pravi, da pri izvajanju obstoječe
               zakonodaje so akterji našli možnosti, da se racionalno obnašajo in da se obnašajo
               učinkovito, tako da dosežejo večjo rast svojega dohodka in BDP v celoti. Zaradi tega
               imamo mi kot snovalci tistih predlogov novel pred seboj to izhodišče, da naj bi z
               zakonom tlakovali oziroma vgradili steze, ki jih je praksa že sama vtirila. Ker na ta
               način se bo dejansko stvar bolj gotovo izvajala, kot če se gremo neko pretirano
               reformiranje, neko vizionarstvo, ki se potem v praksi ne bo prijelo in ne bo
               operativno. Skušamo zato z nekimi konkretnimi ukrepi, z nekimi konkretnimi koraki
               popraviti tam kjer se stvari ustavijo oziroma pospešiti tam kjer gredo stvari hitro
               naprej. To je pomembno tudi pri  delovnih razmerjih. Pri delovnih razmerjih moramo vedeti, da večina,
               daleč prek 90% razmerij med delavci in delodajalci se rešijo sporazumno. Sklicevanje
               na zakon pride samo v redkih primerih v poštev. In pri tem sporazumnem glasovanju teh
               tekočih razmerij med delodajalci in delavci imamo sorazmerno dobro stanje. In tudi
               kaže se v dejanskih podatkih o fleksibilnosti, o številu menjav služb, ki je precej
               pogost. Tudi pri tem velja se bolj, da to sporazumevanje ni popolnoma enoznačno, da
               tudi delodajalci se morajo držati določenega okvira. In delodajalci, ki ne dobijo
               delavcev preprosto zaradi tega, ker jih premalo plačajo ali pa jim naložijo preveč
               obveznosti, ne morejo sedaj kazati s prstom na nefleksibilnost zakonodaje, ampak naj
               sami premislijo kako ravnajo v tej konkurenci z drugimi delodajalci, ki boljše
               plačujejo. Ker to je tisto kar gre.</p>
               <p>Zakon o delovnih razmerjih se dejansko pri nas pripravlja od kar pomnim. Ta zakon je
               seveda formiran že 20 let in vas čas traja neka oblika podajanja med socialnimi
               partnerji. To je pravzaprav oblika sobivanja med socialnimi partnerji, ki se ves čas
               pogajajo, so skupaj, se srečujejo praktično vsak teden, govorijo kako bi posamezne
               stvari rešili in v roku, ki ga je vlada postavila bomo najbrž prišli pred ta Državni
               zbor s predlogom novele zakona o delovnih razmerjih. V teh pogajanjih se je tudi
               pokazalo nekaj, da obstajajo nekatere majhne, malo pomembne z makroekonomskega
               stališča, vendar strašno socialno pomembna točka v katere je boljše ne posegati. Zato
               smo delali na tem, da bomo opuščali tisto razpravo o malicah, pa o nekih dodatkih, pa
               o poti na delo in se posvetili lažjemu prerazporejanju delavcev z delovnega mesta na
               drugo delovno mesto, glede na potrebe delodajalca, mogoče tudi z lažjim menjavanjem
               služb in tudi z manjšanjem obremenitev delodajalca, ki so povezana z redukcijo
               delovne sile. Vse te probleme bomo verjetno kmalu predstavili tudi širši javnosti in
               tudi temu Državnemu zboru, prej še Vladi. Takrat pričakujem podobno razpravo, ki bo
               naklonjena fleksibilnosti kot smo jo slišali sedaj.</p>
               <p>Pri pokojninskem zavarovanju gre tudi za neko zanimivo stanje. Da se dejanska
               gibanja odvijajo nekoliko drugače kot so neke novele zakonov. Tudi ta slavna reforma
               iz leta 1999 <gap n="..."/><stage>/Nerazumljivo./</stage> Zanimivo je tole, da od leta 1999 pa do sedaj se je
               najbolj dvignila dejansko upokojitvena starost za moške, čeprav se zakon o letu 1999
               moški sploh ni tikal.  Vendar,
               ko zdaj ugotovi nekdo, ki opravlja sorazmerno dobro plačano delo, kako nizka je
               njegova pokojnina, sam pravzaprav ugotovi, da bi še kar delal in ne gre v pokoj. In
               imamo zdaj že nekaj generacij ljudi, ki že imajo minimalne pogoje za upokojitev
               izpolnjene, vendar ne gredo v pokoj, zaradi tega, ker jim bolj kaže delati. Zato je
               treba biti pri vsakih poskusih reform strašno previden, da se vse te generacije ne
               splašijo<stage>(?)</stage>, pa ne pritisnejo v pokoj naenkrat, tako kot so pritisnili v letu 1991 in
               1992, ko se je šlo v neko reformo in potem se je nekaj generacija naenkrat upokojilo.
               Pri spremembah, ki so predvidene dosegamo boljše učinke, kot druge države Evropske
               zveze, ki se na veliko hvalijo s svojimi zakonskimi rešitvami. Mi smo pravzaprav v
               nekaj letih, zdaj v zadnjih šestih letih bistveno bolj reducirali pokojnine kot
               recimo Nemci, pa nas kritizirajo, njih pa hvalijo tisti, ki zagovarjajo neko recimo
               realizacijo na tem področju. In odkrito rečeno, nam to čisto paše. Boljše, da nas
               kritizirajo, da dajemo preveč kot, da nas kritizirajo, da dajemo premalo. In tudi
               tukaj opozarjam na to, da bo jeseni v tem Državnem zboru predlog novele, ki bo imelo
               nekatere sorazmerno krute spremembe, ki bodo povečale enakopravnost žensk pri
               upokojevanju in takrat pričakujemo neko konstruktivno razpoloženje v tem Državnem
               zboru, ki bo pač te rešitve, ki so v duhu Lizbonske strategije podprla. Nekatere
               spremembe na področju sociale so bile sprejete v tej smeri, ki jo Lizbonska
               strategija postavlja, tudi, kot so vse od nas pričakovale, odziv ni ravno ugoden, med
               tistimi 130, 140 tisoč ljudmi, ki so zaradi tega dobili manj, kot so bili navajeni v
               prejšnjih letih. Vendar to je nekako že sprejeto in uveljavljeno in velja. Pomaga pa
               pri ljudem pri odločanju za neko aktivno sodelovanje v delu, ker se čedalje bolj
               splača v primerjavi z nekim pasivnim prejemanjem nekih državnih pomoči. V zvezi s
               predlogi za ukinjanje študentskega dela ali pa za to, da bi kompleten sistem delovnih
               razmerij prilagodili takšnemu konceptu kot za študentske servise velja, lahko povem,
               da naš cilj je povečati število socialno zavarovanih delovnih mest, ne tistih
               delovnih mest, ki so ugodnejše v konkurenci, zaradi tega, ker pač ne plačuje davkov
               ali pa prispevkov. Mi rabimo čim večje število takšnih delovnih mest, kjer bo zadosti
               zaslužka za tega, ki dela, zadosti dobička za delodajalca in bodo plačani tudi davki
               in prispevki državi in tistim, ki so za<stage>(?)</stage> neke socialne pravice zaslužili. V tej
               smeri je tudi že uveljavljena neka sprememba, o kateri praktično ni nič slišati, tudi
               ne vem, če kdo ve za njo, gre za neko malo delo, ki je podobno kot delo preko
               študentskega servisa, samo da ni vezano na študentsko napotnico. In je razlika tudi v
               tem, da od tega zaslužka za to malo delo se plačuje prispevke za socialno
               zavarovanje, od študentskega dela pa ne in tudi, samo ni pa drugih komplikacij, ki
               mogoče prestrašijo delodajalca, ki ne upa ljudi, človeka zaposliti v redno delovno
               razmerje. Na splošno lahko rečem, da stanje, kakršno obstaja pri nas, ni odvisno samo
               od tistih nekaj ljudi, ki pripravljajo zakonske rešitve, ampak vse množice
               delodajalcev, pa delavcev, ki delajo. In ti v sprotnem kontaktu, sprotnem življenju
               najdejo rešitve, ki so za njih v tistem trenutku najbolj racionalne. In ponavadi tudi
               sporazumno sklenjene med tistimi, ki se jih tičejo in na katere se nanašajo. Samo na
               neko pravniško, na neko uradniško, birokratsko odločanje presegati in pričakovati od
               našega ministrstva, da bo delal namesto <gap n="..."/><stage>/Nerazumljivo./</stage><gap n="..."/>  se pa ne obnese, ker v našem ministrstvu imamo
               žal samo ta okvir, da smo zadolženi za to, da ustvarjamo razmere, da se bo delovna
               sila ustrezno <gap n="..."/><stage>/Nerazumljivo./</stage><gap n="..."/> za dela, ki so na razpolago in da vzpostavimo
               stik med tistimi, ki iščejo delo in tistimi, ki delavca iščejo. In pa da uredimo vse
               tiste transfere, od štipendij, ki so bile ravno, ki so zdaj v <gap n="..."/><stage>/Nerazumljivo./</stage><gap n="..."/>
               predlogu zakona urejene, pa do penzij, pa celo do posmrtnine in vdovske penzije.
               Vendar samo to so oblike, ki ne rešujejo, ki so odziv, ki so komplementarne tistim
               aktivnim oblikam, kjer so pa merodajni predvsem tisti, ki dejansko delovna mesta
               ustvarjajo in tista, ki dejansko usposabljajo ljudi, da bodo znali tisto delati, kar
               delovno mesto od njih zahteva. Zdaj, kakšne podrobnosti lahko še dodatno pojasnim.
               Vendar mislim<gap n="..."/></p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p>Jaz mislim, da je glede na vprašanja pač ustrezen tudi odgovor. Seveda, sedaj, ali bi
               na prvi krog s strani Vlade še kdo želel, potem imam že dva replikanta prijavljena,
               pa še štiri prijavljene razpravljalce, tako da se zavedamo, lepo bi prosil, da smo v
               duhu Lizbonske strategije učinkoviti tudi pri spraševanju, komentiranju in
               odgovarjanju. Prosim, gospod državni sekretar na Ministrstvu za visoko šolstvo.</p>
            </sp>
            <sp who="SDT4:LesjakDušan">

               <speaker>DR. DUŠAN LESJAK:</speaker>

               <p> Hvala lepa. Lepo pozdravljeni, spoštovane in cenjenje. Bom zelo kratek. Najprej bi
               na kratko opozoril ali pa pokomentiral število oziroma delež študentov v bolonjskih
               študijskih programih, tukaj je treba vedeti, da v tej številki je treba, da je ta
               številka dejansko večja, kajti v celotno populacijo študentov so vključeni tudi
               študentje višjih šol, ki pa niso vključeni v proces bolonjske prenove študijskih
               programov in le teh je 16 tisoč, kar pomeni, da imamo v tem študijskem letu blizu 18%
               študentov, ki študirajo bolonjske študijske programe.</p>
               <p>Drugo opozorilo oziroma komentar, ki se nanaša na prepočasno in ne najboljše
               uvajanje študijskih programov oziroma bolonje v visokošolski prostor, je treba
               opozoriti na tri vidike oziroma tri značilnosti, najprej ta, da zakon iz maja 2004,
               ki je dejansko omogočal akreditacijo bolonjskih študijskih programov in prvi, ki so
               bili akreditirani 24. decembra 2004, je bilo sprejeto in akreditirano,  ne da bi bili ustrezni tudi drugi
               zakoni sprejeti in urejeni. Tu posebej opozarjam na Zakon o strokovnih in znanstvenih
               naslovih, v katerih bi morala biti pred sprejetjem zakona opredeljena primerjava ali
               pa ustreznost ravni in stopenj izobraževanja novih in starih programov, kar bi
               marsikatero dilemo razrešilo že pred snovanjem študijskih programov in kasneje
               sprejemanjem in verjetno danes ne bi čakali na ustavno presojo glede te primerjave.</p>
               <p>Naslednja značilnost uvajanja študijskih programov, bolonjskih študijskih programov
               v naš visokošolski prostor je ta, da je predvideno prehodno obdobje do leta 2008, ko
               se smejo zadnjič razpisati stari študijski programi. To prehodno obdobje ima številne
               prednosti, visokošolski prostor, učitelji, študentje, delodajalci lahko spoznajo
               značilnosti bolonjskih študijskih programov in se nanje bolje pripravijo. Ima pa
               seveda tudi svojo slabost v tem, da pač traja štiri leta, in tega se je treba
               zavedati. Pa vendar, ne nazadnje, ko je bil govor o trajanju študija in dolžini
               študijskih programov, je treba poudariti, da sta dve bistveni značilnosti bolonjskih
               študijskih programov naslednji. Prvič, da bolonjski študijski programi, kako naj
               rečem, pričakujejo in predvidevajo in spodbujajo zaposljivost diplomantov po prvi
               stopnji. In značilnost slovenskih študijskih programov, bolonjskih, ki jih imamo, je,
               da je večina visokošolskih zavodov prešla na formulo tri plus dva, kar pomeni, da
               skrajšujejo študij na prvi stopnji vsaj za leto dni. In drugič, da absolventski staž,
               ki je bil namenjen opravljanju izpitov in pripravi ter pisanju diplomskega dela, ni
               več izven semestrov študijskega programa, ampak je vključen v zadnji semester. Hvala
               lepa.</p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p>Hvala lepa. Gospod državni sekretar z Ministrstva za javno upravo, gospod Rep,
               izvolite.</p>
            </sp>
            <sp who="SDT4:RepRoman">

               <speaker>MAG. ROMAN REP:</speaker>

               <p>Hvala. Odgovoril bi na tisti del vprašanja, ki se veže na odpravo administrativnih
               ovir oziroma odločitve Evropske komisije po znižanju administrativnih stroškov za
               25%. Seveda, Slovenija podpira ta predlog oziroma ta program. Ne nazadnje imamo kar
               nekaj dobrih izkušenj s tega področja. Ne smemo pozabiti, da je Vlada že konec leta
               2005 pripravila prvi program za odpravo administrativnih ovir, podobna rešitev je
               sledila tudi za leto 2006. In če pogledamo prvi in drugi program odpravljanja
               administrativnih ovir, je že vrsta aktivnosti, ki jih tudi sedaj komisija predlaga
               oziroma vključuje v svoj akcijski program, bila že zajeta v teh programih za odpravo
               administrativnih ovir. Po drugi strani je pa država zelo sistemsko vzpostavila tudi
               mehanizme za preprečevanje nastajanja novih ovir. Vsi ti ukrepi, vse te aktivnosti
               seveda so prinesle vrsto poenostavitev, pa tudi konkretnih finančnih učinkov. Ne vem,
               če omenim samo, recimo, ustanovitev s.p. v okviru projekta VEM, vse na enem mestu,
               oziroma, ne ve, spletno podaljšanje prometnega dovoljenja, na tem konkretnem ukrepu,
               recimo, je prihranek znašal nekaj več kot 2 milijona evrov z eno samo potezo.
               Vprašanje se je tudi navezovalo, kako bo Slovenija v nadaljevanju se odzivala na te
               aktivnosti. Lahko povem, da je trenutno v postopku ustanavljanja stalna medresorska
               delovna skupina, ki bo nadgrajevala ta razvoj in korake pri odpravi administrativnih
               ovir. Konkretno se bo pripravilo posebno navodilo za izvajanje analize učinkov
               predpisov, se pravi, ne samo z administrativnega vidika, ampak tudi upoštevaje vse
               druge vplive, ki so pomembni pri sprejemanju ključnih odločitev. V pripravi je pa
               tudi model merjenja administrativnih obremenitev, <q>"Standard... Model"</q>, tako kot ga
               pozna večina evropskih držav in kot ga je tudi Evropska komisija povzela.
               Pripravljata se tudi dva konkretna pilotska projekta in pa Vlada bo tudi pripravila
               program z enakim ciljem, se pravi, 25% zmanjšanje administrativnih ovir do leta 2012.
               Hvala.</p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p>Hvala lepa. Še državni sekretar na Ministrstvu za finance, gospod Lavrič.</p>
            </sp>
            <sp who="SDT4:LavričŽiga">

               <speaker>MAG. ŽIGA LAVRIČ:</speaker>

               <p>Hvala, gospod predsedujoči. Tudi jaz bom zelo kratek. Odzval bi se samo na oceno
               glede naših javnih financ.</p>
               <p>Kot je gospod Cvikl pravilno ugotovil, konsolidacija  bo počasnejša, kot bi sicer lahko bila, zaradi
               investicij v železniško omrežje, gre za odločitve tega Državnega zbora, in je to tudi
               velika prioriteta za vse nas, investicije v 5. in 10. koridor. In zaradi tega smo v
               bistvu premaknili doseganje tako imenovanega srednjeročnega cilja, ki je pri nas 1%
               BDP proračunskega primanjkljaja iz leta 2008 v 2009. Bi pa poudaril, da vseeno
               zmanjšujemo proračunski primanjkljaj, 2004 je bil tako minus 2,3, leta 2005 po
               zadnjih podatkih minus 1,48 in za 2006 po zadnjih podatkih, ki jih trenutno imamo,
               minus 1,4% BDP. Prav tako pa tudi načrtujemo zmanjševanje odhodkov in prihodkov v
               procentu BDP, in sicer, da bi 2009 dosegli 42,6 odhodke in prihodke 41,7. Hvala.</p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p>Hvala lepa. Sedaj imamo dva replikanta, ampak prosim izrecno, da sta kratka in
               jedrnata, glede na to, da še nekaj kolegov čaka na razpravo; če temu ne bo tako, bom
               pač moral skrajšati razpravo. Gospod Barovič je bil prvi prijavljen za repliko.</p>
            </sp>
            <sp who="SDT4:BarovičBogdan">

               <speaker>BOGDAN BAROVIČ:</speaker>

               <p>Hvala, moj predsednik Odbora za evropske zadeve, uplinjal se bom v duh Lizbonske
               strategije.</p>
               <p>Minister, ki vodi Službo Vlade za razvoj, je dejal, da je trg dela tisti, ki
               uravnava, ki daje varno fleksibilnost, in ga Slovenija podpira. Vprašanje je zelo
               jasno: ali je za slovensko delavko in delavca zagotovljena varna fleksibilnost
               konkretno v treh državah, Nemčiji, Avstriji in Franciji. In komentar, da se ne bom
               oglašal, odgovor je lahko samo da ali ne. Če bo odgovor da, bo to laž, če bo odgovor
               ne, bo seveda nasprotje samemu sebi, torej varni fleksibilnosti. Edina država, ki
               spoštuje Lizbonsko strategijo, je Nizozemska, ki bo s 1. majem odpravila omejitve
               glede prostega pretoka delovne sile. Vsi ostali jih imajo. In te varne
               fleksibilnosti, ki jo mi tako močno podpiramo, Slovenija v Nemčiji, Avstriji in
               Franciji nima. Lahko pa bo odgovor drugačen. Hvala.</p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p>Hvala lepa. Sicer replika ni dodatno vprašanje, ampak vseeno. Gospod Cvikl.</p>
            </sp>
            <sp who="SDT4:CviklMilanMartin">

               <speaker>MAG. MILAN M. CVIKL:</speaker>

               <p>Hvala lepa. Hvala za odgovore. Seveda je bilo v odgovorih potrjeno to, kar sem
               najprej opozarjal glede javnofinančnih zadev.</p>
               <p>Res je, primanjkljaj se zmanjšuje, vendar, gospod Lavrič, 1% ali približno 60, 65
               milijard imamo večjo obdavčitev podjetij zaradi boljše gospodarske situacije; ta
               denar bi se moral privarčevati, pa se ni.</p>
               <p>Komentiram pa v repliki predvsem na tisto, kar je bilo povedano s strani
               predstavnikov Ministrstva za delo, družino in socialne zadeve. Če je politika Vlade,
               da napoveduje krute spremembe jeseni, potem ko je izvedla reformo oziroma antireformo
               pokojninskega sistema, zdaj bo pa na račun upokojevanja žena, mam, hčera, sester in
               še koga, izvajala neko zgodbo varčevanja, potem seveda bi rad videl najprej vlado, ki
               bo sprejela take ukrepe, pa parlament. Tako da mislim, da je bilo veliko priložnosti
               za varčevanje v letih 2005, 2006 in 2007, notranja struktura proračuna pa kaže, da se
               ta slabša. In zato, gospod minister za razvoj, mislim, da je veliko priložnosti za
               varčevanje, tudi s tem, kar ni bilo odgovorjeno, da že vendarle enkrat akreditirate
               Republiški zavod za zaposlovanje kot organ upravljanja in izvajanja ukrepov,
               povezanih  s črpanjem
               evropskega denarja, na področju povečevanja zaposlovanja. Na to opozarja Računsko
               sodišče, in tega odgovora nismo dobili. Hvala lepa.</p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p>Hvala lepa. Predlagam, če bi Vlada želela reagirati na ti dve repliki, da to naredi
               ob koncu drugega kroga. Sedaj pa ima besedo poslanec, gospod Martin Mikolič.</p>
            </sp>
            <sp who="SDT4:MikoličMartin">

               <speaker>MARTIN MIKOLIČ:</speaker>

               <p>Hvala za besedo. No, čisto na kratko se bom dotaknil prvega dela gradiva
               <q>"Uresničevanje Lizbonske strategije"</q>, tistega dela, ki se nanaša na gospodarstvo
               oziroma mislim, da tudi na finančno in monetarno politiko. Tistim, ki smo si gradivo
               pogledali, vsaj jaz tako lahko zaključim, je ta del dobro pripravljen oziroma
               prikazuje realno sliko dela Vlade v tem dveletnem mandatu, na eni strani naloge, ki
               si jih je Vlada zadala, in tudi realizirane naloge ter cilje za prihodnje.</p>
               <p>Me pa malo skrbi oziroma pogrešam, da je v ta del pa premalo vpeto lokalno okolje.
               Določen vzrok je že, da to ni tudi v tem delu zajeto. Predvsem vidim kot razloge, da
               so pač lokalne skupnosti v preteklem obdobju do leta 2005 bile finančno podhranjene.
               Zakaj govorim to in me predvsem zanima in bi tudi želel odgovor od ministra za
               razvoj. Glejte, mi smo sprejeli oziroma Vlada je sprejela Resolucijo nacionalnih
               programov 2007-2023. In če bomo mi to resolucijo uresničevali samo v Ljubljani in ob
               avtocestah, je pa prav gotovo ta resolucija tudi en del uresničevanja, praktičnega
               dela uresničevanja Lizbonske strategije, ko govorimo o razvoju, ko govorimo o novih
               delovnih mestih, kar je najbrž na prvem mestu glede uresničevanja strategije. In ko
               govorimo sedaj o razvoju obrti in podjetništva, je zelo bistveno ali pa bo zelo
               bistveno v prihodnje, da bo treba dati določeno težo lokalnemu nivoju, ne samo na
               papirju, ampak tudi finančno. To pomeni, da bo treba določena finančna sredstva,
               evropska sredstva preusmeriti tudi tja, da bomo lahko na nivoju celotne države
               uresničevali Lizbonsko strategijo. To pomeni, da bomo uresničevali tudi z izvajanjem
               Lizbonske strategije skladen regionalni razvoj. To jaz pogrešam v tem delu, ampak še
               enkrat pravim, najbrž pač ni bilo možno o tem nič kaj veliko napisati ravno zaradi
               tega, ker, kot sem že prej poudaril, do leta 2005 je bil res ta lokalni nivo finančno
               podhranjen. Glede na določene spremembe zakonodaje pa pomeni, da so lokalne skupnosti
               tudi zmožne določena finančna sredstva, seveda oplemenitena z evropskimi ali
               državnimi sredstvi, vlagati tudi v razvoj, vlagati, tako kot je v tem delu tudi
               opisano, v nove industrijske obrtne cone, v urejanje rabe prostora. In prav gotovo je
               to tudi ena od osnovnih ali pa bistvenih nalog, da bomo lahko enakomerno se razvijali
               na celotnem teritoriju države Slovenije. Hvala.</p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p>Hvala lepa. Besedo ima  mag.
               Majda Potrata.</p>
            </sp>
            <sp who="SDT4:PotrataMajda">

               <speaker>MAG. MAJDA POTRATA:</speaker>

               <p>Hvala za besedo, gospod predsednik. No, moja razprava bo nekako intonirana na
               evropsko leto enakih možnosti. Dotikam pa se 3. poglavja oziroma 4. prednostne
               razvojne naloge <q>"Sodobna socialna država in večja zaposlenost"</q>.</p>
               <p>Slovenija pri zaposlenosti žensk dosega lizbonske cilje, to je znano dejstvo. Če
               zaposlenost žensk jemljemo kot pomembno razvojno nalogo, ne bi želela biti cinična in
               ugotoviti, da je ravno tu niša, kjer lahko Evropska unija, ki se ne more v vseh
               državah pohvaliti s tako veliko zaposlenostjo žensk, pridobiva odstotke dosti bolj
               učinkovito kot v Sloveniji, potem bi pa morala vendarle opozoriti tudi na vprašanja
               socialne pravičnosti, ne samo na ekonomske vidike Lizbonske strategije. In ko tu
               gledam ta del poročila, potem se sprašujem, ali berem ta del, <q>"posodobitev sistemov
               socialne varnosti"</q>, predvsem kot iskanje tistih ukrepov, ki so zaostrili pogoje za
               pridobivanje socialnih transferjev na eni strani, tako da sklicevanje na to, da kaj
               naj mislimo, ko bomo sprejemali zakonodajo v Državnem zboru, je ali pa ni potrebno,
               kakor kdo gleda, s katerega zornega kota. Da smo Socialni demokrati na večja
               sredstva, potrebna za aktivno politiko zaposlovanja, nenehno pri sprejemanju
               proračuna opozarjali, pa tudi drži; zdaj, kakšni so bili učinki, je pa drugo
               vprašanje.</p>
               <p>Če se pa malo bolj kritičnih poudarkov iz tega poročila o uresničevanju programa v
               letu 2006 dotaknem, potem je zagotovo na prvem mestu vprašanje strukturne
               brezposelnosti. In tu o trgu dela kot svobodni izbiri za tiste, ki iščejo delo, ne
               morem več razmišljati tako optimistično, kot je izzvenelo mogoče v ministrovi
               razpravi poprej, zaradi tega, ker vidim zlasti prve iskalce zaposlitve in starejše
               zaposlene kot tiste, ki zelo težko izbirajo. Zato bi pričakovala več ukrepov, ki bi
               spodbujali. Saj ne zanikam, da so nekateri ukrepi bili sprejeti, ampak delež
               brezposelnih žensk narašča. Tudi je mogoče opažati dvig odstotka visoko izobraženih,
               pa spet višji odstotek visoko izobraženih žensk kot moških. In, ko o tem razmišljam,
               potem je seveda, se je treba vprašati ali je izhod za te iskalce zaposlitve res samo
               tisto, kar ponujajo ukrepi in ki jih je mogoče najti v tem poročilu v skupini tistih
               neprofitnih dejavnosti, ki so po pravilu slabše plačane od drugih dejavnosti, ob tem,
               da se zavedamo, da imajo ženske, vsaj v zadnjem času boljšo izobrazbeno strukturo kot
               moški. Kako pa so plačane te dejavnosti, sem rekla in ukrepi za preprečevanje
               horizontalne  agregacije se
               kažejo kot do sedaj še ne dovolj učinkoviti. Ker je treba računati z gibanjem ali z
               demografskimi podatki, če se ustavim pri aktivnem staranju in ukrepih za reševanje
               problematike zaposlovanja starejših, je tukaj lepo zapisano med ukrepi tudi, tudi
               eden od ukrepov, ki se imenuje Razvoj in izvedba možnosti kombinacije delne
               zaposlitve in delne upokojitve s ciljem doseganja aktivnega staranja in posledično
               poznejšega izstopa iz trga delovne sile. Me zanima koliko takih primerov kombinacije
               delne zaposlitve z delno upokojitvijo je, statistično vzeto, da vemo ali je to ukrep
               o katerem samo govorimo ali o možnosti, ki pa ni realizirana. Če namreč, izhajam iz
               stališča podatkov ali iz javne uprave ali iz kakšne druge dejavnosti, ki ni
               gospodarska, potem moram reči, da se praviloma ne dogaja več, da bi tisti, ki
               izpolnjujejo kakšnega od pogojev za upokojevanje, imeli možnost kakšne kombinacije in
               nadaljevanja dela. Podatek, ki je tukaj na 48 strani napisan, o aktivnostih za
               spodbujanje novega zaposlovanja starejših in poglejte, saj se lepo sliši, da smo
               realizirali 62% načrtovanega števila zaposlitev, ampak ko gledate absolutno številko
               od česa je teh 62%, od 250. predvidenih zaposlitev smo jih realizirali 155. Tako da,
               ko bi človek imel še absolutne številke zraven, verjetno kakšni od teh ukrepov ne bi
               bili tako zelo ali pa poročilo ne bi bilo tako zelo optimistično. Naj se še enega
               podatka dotaknem. Zadnje čase je bilo veliko govora o plačnih razlikah zaposlenih. In
               smo si seveda kot prednost v Sloveniji šteli, da je razlika v plačah med moškimi in
               ženskami bistveno nižja kot je evropsko povprečje. Ampak spet naj opozorim, kako se v
               povprečju vse skrije. Ni bil poudarjen podatek, da visoko izobražene ženske 20% manj
               zaslužijo kot moški in to je zame frapanten podatek. Zato, ker je pa to malo drugačen
               podatek od evropskega povprečja. In tukaj gre za, torej spet horizontalno segregacijo
               in vertikalno po vsej verjetnosti tudi. Bi pa seveda se vprašala, kako razumeti potem
               nekatere ukrepe, ker mi sicer lahko govorimo o boljši zdržljivosti poklicnega in
               zasebnega dela. Vemo pa, da v Sloveniji ženske opravimo bistveno več neplačanega
               dela, torej tistega  v
               gospodinjstvu. Samo z dobrimi besedami in z vzgojo bomo dosegli takole, čez
               naslednjih 100 let vedenjskih vzorcev. Zato se vprašujem: Kako je s koordinacijo
               ukrepov, ko hkrati neko ministrstvo pripravlja spremembe zakonodaje? Mislim na
               spremembe zakonodaje v otroškem varstvu. To sicer piše, prosim tukaj pri usklajenosti
               med poklicnim in zasebnim življenjem, uvajanje novih programov in storitev za skrb
               otrok in starejših odvisnih oseb in tam beremo kakšni ukrepi za zvišanje kakovosti
               storitev otroškega varstva bodo sprejeti, hkrati pa, na pol v ilegali krožijo
               predlogi, kaj naj bi pri otroškem varstvu vse storili. In v treh elementih
               spremenjena ali napovedana zakonodaja ne zagotavlja zvišanje kakovosti otroškega
               varstva. Tako da, včasih se človeku zdi, da levica ne ve kaj dela desnica, so rekli
               stari. In ko je bilo govora o enakopravnosti pri upokojevanju, jaz že upam, da smo
               dosegli enakopravnost. Sedaj, če je bila mišljena enakost in enako postavljena
               starostna meja, potem bi pa pričakovala dosti bolj usmerjene učinkovite in
               premišljene ukrepe, ki bi zagotavljali večje možnosti zaposlovanja žensk po 50. letu
               starosti. Kdo je bil najbolj na uradu pri zgodnjem upokojevanju, se ve. Ali pa smo te
               možnosti za zaposlovanje žensk po 50. letu dovolj izkoristili in ali jih nismo
               potisnili samo kot sem že prej rekla, v tiste dejavnosti, ki so zvezane slabše
               plačanim in mogoče ne tako zelo stalnim delom. To je na strani 54. To poglavje, ki
               govori o uvedbi in izvajanju programov zaposlitev v nepridobitnem sektorju. V zvezi s
               tem se mi pa zastavlja neko zelo jasno vprašanje. Spraševala sem že ministra za javno
               upravo, do katere mere je pripravljen dogovor med Vlado in nevladnimi organizacijami,
               ki tudi v dobršni meri zagotavljajo nekatera delovna mesta. O tem sporazumu za enkrat
               ni govora.  Datumi so bili
               postavljeni takrat ali obljubljeni in mogoče bi gospod državni sekretar mi lahko na
               to zelo konkretno vprašanje kaj odgovoril. Hvala.</p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p>Hvala lepa. Besedo ima gospod Vili Rezman.</p>
            </sp>
            <sp who="SDT4:RezmanVili">

               <speaker>VILI REZMAN:</speaker>

               <p>Jaz bom skušal zelo jasno in kratko povedati nekaj stališč, in sicer najprej tako,
               da se je treba vrniti k smislu te razprave in poročila. Torej, smisel je bil v tem,
               da ugotovimo ali smo dosegali cilje, v kakšni meri smo jih dosegali in kaj storiti,
               da bomo te relativno dobre rezultate uspeli <gap n="..."/><stage>/Nerazumljivo./</stage> da bodo trajnostni, da
               tako rečem. Pri tem bili izrečeni tudi pomisleki v zvezi z morebitnim pretiranim
               optimizmom. Sam sodim, da je dobro biti optimističen kadar je ta optimizem realen,
               zato ker je to tudi razvojni potencial. Samo tarnanje nas najbrž ne vodi v to, da bi
               mi uspeli hitreje hoditi po tej razvojni poti. Imamo nekaj, tako se mi saj zdi, na
               osnovi tega kar smo uspeli prebrati in preštudirati, realnih razlogov za to, da smo
               optimistični. Tudi zato, ker bilo je povedano,da je naš razvojni vzgon hitrejši od
               evropskega. To se pravi, da nismo bili samo nošeni na valu evropske in siceršnje
               konjukture, ampak da smo sami kaj storili zato in torej najbrž ciliji niso napak
               zastavljeni in tudi sredstva in instrumenti so najbrž takšni, da nas k tem ciljem
               vodijo. To je ena reč.</p>
               <p>Druga reč v zvezi s splošnim zadovoljstvom je povezana seveda tudi s tem kar imamo
               zapisano v strategiji z blaginjo, ki se statistično tudi dviguje, je pa treba
               priznati, da ni enakomerno in povsem pravično distribuirana po različnih slojih,
               zlasti kar se tiče, pa tudi sicer po nekaterih drugih strukturah, kar se tiče
               starostnikov ali starostnic je jasno, da se jim povečuje stopnja ogroženosti in mi
               moramo skrbeti zato, da bodo vsi varni v tej naši družbi in da bodo teh razvojnih
               potencialov, rezultatov in blaginje deležni vsi, in sicer ne tako, da bomo v zmeraj
               večji meri popravljali s socialnimi korektivnimi ukrepi nizke redne pokojnine, ampak
               tako da bomo dvignili to na nek nivo, ki bo zagotavljal spodobno življenje.</p>
               <p>Tretja reč, ki je bila omenjena večkrat je ta fleksibilna varnost, pri čemer se jaz
               tudi zavzemam za to, da smo čim bolj fleksibilni. Vendar sam sodim, da bo ta
               fleksibilna varnost optimalna takrat, ko bomo imeli možnosti, teoretično sedaj
               govorim, da bodo vsi iskalci dela zaposleni za nedoločen čas, pa ne bodo hoteli biti
               tako zaposleni. Da bodo torej iskali boljše službe v boljših okoljih, zaradi boljših
               plač in tako naprej. Torej, to mora biti naš cilj, ne pa zgolj fleksibilna varnost na
               ta način, da bo lažje odpuščanje možno.</p>
               <p>In še zadnje. Bilo je omenjeno tudi nekajkrat kako je treba sedaj, ko smo v ugodnih
               razmerah varčevati, s čimer se najbrž tudi vsi strinjamo. Vendar če malo parafraziram
               to varčevanje, naj ne bo varčevanje tako, da bomo zlagali evre na kup, ampak naj bo
               to varčevanje v tem smislu, da bomo kar se da veliko vlagali v tiste razvojne
               potenciale, ki to vračajo, <gap n="..."/><stage>/Nerazumljivo./</stage>, torej v sodobno tehnologijo, tudi v
               štipendijski sistem, v boljše možnosti za izobraževanje, ker to se bo potem v resnici
               na dolgi rok vračalo bolj kot nalaganje na kup v nekem kratkoročnem obdobju in
               morebitnim trkanju po prsih, če bomo za kakšen odstotek znižali našo aktualno
               zadolženost.</p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p>Hvala lepa. Javila se je še gospa iz druge vrste. Izvolite. 
               </p>
            </sp>
            <sp who="SDT4:RoksandičMetka">

               <speaker>METKA ROKSANDIČ:</speaker>

               <p>Zveza svobodnih sindikatov Slovenije. Jaz bi želela predstaviti stališče in se
               dejansko usmerila na globalno doseganje, torej to kar je danes predmet razprave.
               Želim pa predvsem poudariti in povezati oceno nacionalnega programa reforme Evropske
               komisije oziroma Sveta EU s poročilom o razvoju z letos, ki ga je pripravil Urad za
               makroekonomske analize in razvoj naše države. Zakaj tako? Ocena Sveta EU velja za
               lansko leto, poročilo o razvoju velja za dogodke in ocene za letošnje leto in mislim,
               da zadeve niso črne, niti slučajno ne črne in tudi malce drugačne kot jih je Svet EU
               predstavil. Glavne ugotovitve seveda v nekaterih zadevah soglašajo, in sicer rada bi
               poudarila pri tem ta napredek na makroekonomskem področju, na katerega vsi
               opozarjajo. Rada bi opozorila na probleme in ne dovolj velik napredek na
               mikroekonomskem področju, kjer se raziskave in razvoj na makro in mikro področju, ki
               pa so tudi eden izmed kazalcev možnosti zaposlovanja delavcev in delavk. Poudarila
               bi, da gre za ljudi, ne za delovno silo, kot jo radi opredeljujemo kot blago ali kot
               predmet. Gre za ljudi, ki si po naravi želijo delati. Kako najti te spodbude? Mislim,
               da bi morali v Sloveniji razmišljati o tem, da svoje tekmovalnost vidimo ne samo
               prvo, drugo, tretje, četrto mesto, tudi če bi mi bili na osmem mestu v EU izmed 27
               moram reči, bi po mojem bili kar zadovoljni. Ampak eden izmed glavnih ciljev je tudi
               kakovost življenja in blaginja prebivalstva. Ne samo tekmovalnost na gospodarskem
               področju, seveda eno in drugo je povezano. Vendar tekmovalnost vidimo v tem, da se
               ustvarjajo pogoji za sodelovanje v tej tekmovalnosti ne zato, da ti iščeš krivce in
               onemogočaš določenim skupinam, da bi tukaj sodelovali. Kjer so pa te rezerve oziroma
               kjer je Slovenija po mojem naredila premalo in na kar je, moram reči, bila tudi
               opozorjena, gre dejansko za brezposelnost mladih. Ne bom govorila o podatkih, kjer so
               razumljivi. Gre za ukrepe za delavce, industrijske delavce, ki ostajajo v določenih
               panogah brez dela zaradi prestrukturiranja, zaradi prenosa dejavnosti drugam in
               praktično ukrepov ni. Gre zaskrbljujočo stopnjo naraščanja brezposelnosti ljudi z
               višjo in visoko izobrazbo in ravnanje delodajalcev, ki, če boste pogledali podatke
               iščejo predvsem delavce in delavke s prvo in drugo stopnjo izobrazbe, kar je v
               popolnem nasprotju z idejo in ciljem, da smo na znanju temelječa družba. 
               </p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p>Gospa, prosil bi, če bi še predloge vašega<gap n="..."/></p>
            </sp>
            <sp who="SDT4:RoksandičMetka">

               <speaker>METKA ROKSANDIČ:</speaker>

               <p>No, jaz bi rada opozorila, konkretnih predlogov nimam. Mi imamo svoja stališča, ampak
               želela bi predvsem opozoriti na to, da razprava o togosti in fleksibilnosti trga dela
               ne more biti osrednja. To sem želela poudariti, zato da bi prešli od tistega, kar je
               najbolj pomembno, torej sodelovanje v tej gospodarski rasti vseh slojev, vseh ljudi,
               ne pa v iskanju krivcev. Zato mislim, da bi pri razpravi o poročilu o razvoju za
               letošnje leto lahko upoštevali tudi razmišljanja socialnih partnerjev, predvsem pa
               tudi sindikatov, ki dejansko poznamo in razmišljamo v smeri, da bi bili vključujoča
               družba, in to bogata družba posameznikov. Hvala.</p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p>Hvala lepa. Mogoče samo še sam na kratko. Jaz bi nadaljeval pravzaprav s tem, kar ste
               vi rekli. Glede na razpravo, ki ji uspevam slediti mogoče samo zadnji dve leti v
               zvezi z Lizbonsko strategijo, je treba imeti pred očmi vseeno nekaj objektivnih
               okvirov.</p>
               <p>Odločitev o tej strategiji je bila sprejeta že leta 2000. Se pravi, že prejšnje
               vlade v Republiki Sloveniji so bile odgovorne za to, da bi se rezultati dosegali.
               Vemo, da je rok 2010, kar pomeni, da smo že krepko v drugi polovici. In glede na to,
               da so cilji Lizbonske strategije po moje tako univerzalni in tako pomembni za
               Evropsko unijo in za vsako državo članico posebej, je nujno razmišljati v kontekstu,
               ki ga je prej gospa zastavila. Mislim, da je to pravzaprav skrb vsakega posameznika.
               Nobena vlada, čeprav sem prepričan, da so cilji Lizbonske strategije cilji vsake
               vlade, nobena vlada jih ne more realizirati sama v nobeni članici Evropske unije, če
               v to ne bo vključeno celotno prebivalstvo. Kajti gre pravzaprav za preživetje nas kot
               prebivalcev Evropske unije dolgoročno, ker konkurenca na globalnem trgu se izjemno
               povečuje. In mislim, da je ta zavest ključna. Vsak od nas mora začeti razmišljati,
               kaj bo naredil, da bomo lahko še ohranili status, ki si ga seveda vsi želimo. In
               sklicevanje na vladne napake ali samo na politične in ekonomske ukrepe, pač enostavno
               ne bo zadoščalo več. Spreminjati bo po moji oceni treba enostavno mentaliteto tudi
               Evropejcev, če želimo konkurirati popolnoma drugi mentaliteti na drugih kontinentih,
               ki nas gospodarsko v relativnem smislu prehiteva. In tu ne bo pomagalo nobeno še tako
               zagnano delo ne sindikatov ločeno ne vlade ločeno ne civilne družbe ločeno, če ne
               bomo stopili skupaj. Jaz mislim, da je dejansko cilji Lizbonske strategije so naši
               skupni in osebni cilji.</p>
               <p>Zato se mi zdi, da taka današnja sicer široka razprava, na trenutke tudi kritična,
               predvsem mora iti v smer konstruktivnega iskanja skupnih rešitev. In v tem duhu želim
               tudi Vladi, da bi našla čim bolj konkretne odgovore na zakonodajni in podzakonski
               ravni.</p>
               <p>Sedaj bi pa dal besedo še predstavnikom Vlade, da na kratko odmevajo na
               izpostavljena vprašanja, potem bi pa zaključili razpravo. Izvolite, gospod minister.
           </p>
            </sp>
            <sp who="SDT4:TurkŽiga">

               <speaker>DR. ŽIGA TURK:</speaker>

               <p>No, vi ste to tako lepo povedali, da bi to pravzaprav lahko imeli tudi kot zaključek
               tega srečanja.</p>
               <p>Bilo je vprašanje, povezano z regionalizacijo oziroma s tem, da razvoj ni samo v
               Ljubljani. Mislim, da ta Vlada na tem področju ogromno dela. Konec koncev, tudi
               projekt uvajanja pokrajin in prenos razvojnih aktivnosti na ta nivo je velik korak v
               tej smeri. Tudi konkretne številke potrjujejo, da  denarja pravzaprav manj ostaja v Ljubljani, da ga gre
               več na teren. Zadnjič smo dobili podatek o tej prerazporeditvi financiranja občin, da
               je Podravje, recimo, 18 milijonov evrov dobilo več kot v prejšnjem obdobju.</p>
               <p>V zvezi z možnostjo izbire. Slovenci lahko delajo v nekaterih državah, dejansko v
               tistih, ki jih je gospod Barovič naštel, pa ne morejo. Tu imajo evropske države pač
               vsaka svojo politiko. Tudi mi lahko premislimo, ali bomo za nekatere zaprli naš trg
               dela ali pa ne. Mislim, da je to stvar poslovne odločitve oziroma morajo poslovneži
               povedati, ali obstaja gospodarski interes za to, da tu dela še kdo drug, ali pa tega
               interesa ni. Vendar je v splošnem tako, da kadarkoli poskušamo trg v kakšno stvar
               prisiliti, smo prej ali slej tepeni.</p>
               <p>Enake možnosti, mislim, da jih na vseh področjih podpiramo, torej, predvsem razprava
               v povezavi z zaposlenostjo žensk oziroma teh pogojev. Seveda, po eni strani nekdo v
               tej razpravi bi želel imeti manj proračunskega primanjkljaja, nekdo drug bi rad
               poveča neka sredstva, recimo, za politiko zaposlovanja, pač stvari ne gredo vse
               naenkrat. Ko pogledamo celoto, so problemi taki, da če nekomu vzameš, nekomu drugemu
               daš. Zakaj mladi težje dobijo zaposlitev, prav zaradi tega, ker so tista delovna
               mesta, ki jih, recimo, zaseda srednja generacija, razmeroma močno zaščitena oziroma
               nefleksibilna. Zakaj starejši težko dobijo zaposlitev, zato ker so delovna mesta
               starejših zelo zaščitena, ker so še neke dodatne težave na tem področju. Skratka,
               zaščita ima včasih ravno obraten efekt, kot si pravzaprav to na prvi pogled želimo.</p>
               <p>Jaz se zelo strinjam s tem, kar je gospa iz Svobodnih sindikatov povedala. Če se
               gremo tekmovalnost, in verjetno se temu ne bomo mogli izogniti, potem je treba pogoje
               za to tekmovalnost vzpostaviti oziroma omogočiti ljudem, da se za to usposobijo.
               Vendar če nam je všeč ali ne, eno od dveh priporočil Evropske komisije v tem
               poročilu, po katerem je dejansko Slovenija v drugi najboljši skupini držav, v drugi
               najboljši skupini ocenjenih držav, je prav ta fleksibilnost na trgu dela,
               fleksibilnost zaposlovanja. Tudi statistični podatki, ki jih imajo ekonomisti,
               kažejo, da smo pravzaprav tu po teh parametrih med vsemi državami na svetu tam od
               130. mesta navzdol, in si lahko mislite, koliko držav je boljših, če smo mi na tem
               mestu.</p>
               <p>Toliko morda z moje strani. Če bi še kdo od kolegov kaj dodal<gap n="..."/></p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p>Hvala. Prosil bi, da ste kratki. Izvolite, gospod Štrovs.
               </p>
            </sp>
            <sp who="SDT4:ŠtrovsMarko">

               <speaker>MARKO ŠTROVS:</speaker>

               <p>Samo to bi rad poudaril, da v ministrstvu ne mislimo predlagati zvišanje minimalnih
               pogojev za upokojevanje žensk, ne tega, ampak samo poveča spodbudo, da bodo sama
               ostala dlje.</p>
               <p>Še ta podatek moram povedati, res je to, da so Slovenke v Evropi najbolj zaposlene v
               rodni dobi od 15 do 50 leta. Vendar največ, najmanjši delež zaposlenih je pa v tisti
               dobi pod 55 do 65. In to je zanimivo in verjetno tudi zgovorno. Zdaj v zvezi s
               strukturnimi skladi je pa tako, da niso univerzalna rešitev za probleme zaposlovanja.
               In povzročajo precej, tudi administrativnih težav.</p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p>Hvala lepa. Gospod Rep.</p>
            </sp>
            <sp who="SDT4:RepRoman">

               <speaker>MAG. ROMAN REP:</speaker>

               <p>Čisto kratek odgovor na vprašanje glede nevladnih organizacij in pa sporazuma. Leta
               2003, ko je bila sprejeta strategija, seveda, na žalost takrat ni Vlada izkoristila
               te možnosti, da bi šla v konkretno operacionalizacijo<stage>(?)</stage> aktivnosti in pa
               uresničevanja nekaterih zapisanih želja oziroma idej v tej strategiji, ampak so se
               odločili za to pot sporazumno. Vlada je seveda pripravila ta izhodišča. Res, da so
               aktivnosti nekoliko zastale v prejšnjih mesecih, ampak seveda iz utemeljenega
               razloga. Bilo je že danes omenjeno tukaj financiranje in pa nova finančna
               perspektiva. Vrsta aktivnosti teče ravno v krepitvi in pa zagotavljanju
               <gap n="..."/><stage>/Nerazumljivo./</stage><gap n="..."/> finančnih mehanizmov tudi na področju nevladnih organizacij,
               krepi se seveda tudi mreženje in pa ustrezno financiranje na tem področju. Sam
               sporazum in pa izhodišča vladna, bodo pa vsekakor pripravljena v naslednjih mesecih,
               ampak zamik je ravno zaradi tega, ker gremo h konkretnim dejanjem, bolj kot pa k
               nekim splošnim deklarativnim zavezam. Hvala.</p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p>Hvala lepa. S strani Vlade, če prav razumem je za ta drugi krog in s tem tudi konec
               razprave izčrpana zadeva. Mi bi lahko seveda nadaljevali. Jaz se opravičujem, gospod
               Petek, ampak sem napovedal prej, po drugem krogu zaključimo. Zato dajem v razpravo in
               odločanje naslednje predloge sklepov.</p>
               <p>Prvi: <q>"Odbor za gospodarstvo, Odbor za zadeve Evropske unije ter Odbor za delo,
               družino, socialne zadeve in invalide so se seznanili s potekom uresničevanja programa
               reform za izvajanje lizbonske strategije v Republiki Sloveniji."</q></p>
               <p>Drugi: <q>"Odbori ugotavljajo, da Slovenija sicer dosega dober napredek pri izvajanju
               nacionalnega programa reform, Vladi Republike Slovenije pa predlagajo, da pri
               njihovem nadaljnjem izvajanju v čim večji meri upošteva predloge Evropske komisije iz
               njene ocene tega programa."</q></p>
               <p>Tretji: <q>"Odbor je predlagal Vladi Republike Slovenije, da Državni zbor Republike
               Slovenije še naprej tekoče seznanja s potekom izvajana programa reform."</q></p>
               <p>Odbori bomo glasovali o teh sklepih ločeno, zaradi proceduralnih zadev. Sedaj pa, če
               želi kdo na te sklepe razpravljati. Če ne, predlagam najprej, da odbor za
               gospodarstvo opravi glasovanje, gospod Rezman.</p>
            </sp>
            <sp who="SDT4:RezmanVili">

               <speaker>PODPREDSEDNIK VILI REZMAN:</speaker>

               <p>Hvala lepa. Torej glasujemo o treh sklepih. Predlagam, ker niso izključujoči, da o
               vseh treh naenkrat, razen, če kdo protestira zoper to? Ne.</p>
               <p>Kdo od članic in članov odbora za gospodarstvo podpira predlog sklepov? <stage>(10 članov.)</stage></p>
               <p>Sklepi so sprejeti.</p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p>Naslednji je Odbor za delo, družino, socialne zadeve in invalide.</p>
            </sp>
            <sp who="SDT4:HanMatjaž">

               <speaker>PODPREDSEDNIK MATJAŽ HAN:</speaker>

               <p>Preden gremo na samo glasovanje, naj še vendarle ugotovim, glede samega glasovanja,
               da namesto poslanca Ljuba Germiča, bo glasoval na odboru za socialo<stage>(?)</stage><gap n="..."/> gospod
               Milan Petek, ker imam pooblastilo. Isto pa velja namesto Aleša Guliča, dr. Mitja Slavinec, ki ga pa žal
               ni, ampak zaradi tega ni ogrožena sklepčnost.</p>
               <p>Tudi jaz bi zdaj predlagal, kdo je za te predloge, ki jih je gospod Kokalj prebral?
               <stage>(9 članov.)</stage></p>
               <p>Se pravi, da so te sklepi sprejeti.</p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p>Hvala lepa. Še za Odbor za zadeve Evropske unije. Tudi jaz opozarjam ponovno, da
               namesto Ivana Grilla sodeluje Stane Pajk in namesto Jakoba Presečnika Kristijan Janc.
               Tudi jaz sam dajem na glasovanje predloge sklepov.</p>
               <p>Kdo se strinja s predlaganimi sklepi? Gospod Barovič, obrazložitev glasu, se
               opravičujem.</p>
            </sp>
            <sp who="SDT4:BarovičBogdan">

               <speaker>BOGDAN BAROVIČ:</speaker>

               <p>Hvala lepa. Saj bo zelo kratko. Kolegice in kolegi, naj bo jasno, v Slovenski
               nacionalni stranki seveda podpiramo vsa prizadevanja, ki jih ta država v okviru vseh
               treh odborov po svoji vsebini izvaja. Opozarjam, na koncu bom tudi povedal, samo z
               enim stavkom še. Zapomnimo pa si nekaj, všeč mi je 3. točka sklepa, kjer bomo
               seznanjeni naprej z dogajanjem. Zavedamo se, da z Lizbono Evropa zahteva od vseh
               enako, po drugi strani pa se zavedajmo tega, da med 27-imi državami, kjer smo vsi
               enaki, morali bi biti, torej zahteva od vseh enako, toda nekaterim daje več, drugim
               pa manj in to je ta sklep, ki ste ga vi povedali pod zadnjo točko, če prav razumem,
               spremljajmo, borimo se, podpiramo prizadevanje Slovenije, slovenske vlade, slovenskih
               kolegic in kolegov v Državnem zboru, zato ga bom osebno podprl. Še enkrat pa pravim,
               bodimo pozorni na to. Pravice imajo nekateri večje, drugi manjše, obveznosti pa vsi
               enake.</p>
            </sp>
            <sp who="SDT4:KokaljAnton">

               <speaker>PREDSEDNIK ANTON KOKALJ:</speaker>

               <p>Hvala lepa. Želi še kdo obrazložiti glas s strani članov Odbora za zadeve Evropske
               unije? Če ne, dajem predloge sklepov na glasovanje.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da so sklepi sprejeti.</p>
               <p>S tem zaključujem 87. redno sejo Odbora za zadeve Evropske unije, 29. sejo Odbora za
               gospodarstvo<gap n="..."/></p>
               <stage type="time">(Skupna seja je bila zaključena 18. aprila 2007 ob 14.24.)</stage>
            </sp>
         </div>
      </body>
   </text>
</TEI>
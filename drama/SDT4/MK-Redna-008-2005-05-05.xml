<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-MK-Redna-008-2005-05-05">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Mandatno-volilna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">A0F380529C0642DBC1256FE9005DB362</idno>
               <idno type="custom" subtype="day">A0FD060080B2B5C5C1256FF800422AB1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=A0FD060080B2B5C5C1256FF800422AB1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-MK-Redna-008-2005-05-05.MK" n="008">
               <name>Redna</name>
               <date when="2005-05-05"/>
            </setting>
         </settingDesc>
         <particDesc>
            <listOrg>
               <org xml:id="SDT4-MK-Redna-008-2005-05-05.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-MK-Redna-008-2005-05-05.MK">
                        <orgName key="MK">Mandatno-volilna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">DRŽAVNI ZBOR REPUBLIKE SLOVENIJE MANDATNO-VOLILNA KOMISIJA</stage>
            <stage type="session">8. seja</stage>
            <stage type="date">(5. maj 2005)</stage>
            <stage type="chairman">Sejo je vodil Franc Sušnik, predsednik komisije.</stage>
            <stage type="time">Seja se je pričela ob 9.04 uri. </stage>


            <sp xml:id="SDT4-MK-Redna-008-2005-05-05.sp1">

               <speaker>PREDSEDNIK FRANC SUŠNIK:</speaker>

               <p>Začenjam 8. sejo mandatno-volilne komisije.</p>
               <p>Na sejo sem vabil k 1.a točki predsednika sveta RTV Slovenije, gospoda Kocijančiča.
               Ga lepo pozdravljam.</p>
               <p>In kar prehajamo na določitev dnevnega reda seje komisije. S sklicem ste prejeli
               dnevni red s tremi točkami, Pregled uresničitve sprejetih sklepov 7. seje
               mandatno-volilne komisije, Pregled sklepa o imenovanju nadzornega odbora slovenske
               odškodninske družbe in pod 3. Administrativne zadeve. Po sklicu seje komisije sem
               prejel še predlog sveta RTV Slovenija za soglasje k imenovanju generalnega direktorja
               RTV Slovenije. Zato predlagam, da se dnevni red te seje komisije razširi s točko
               Predlog sveta RTV Slovenija za soglasje k imenovanju generalnega direktorja RTV
               Slovenija s predlogom sklepa.</p>
               <p>Bi želel kdo o tem mojem predlogu za razširitev dnevnega reda razpravljati?
               Ugotavljam da nihče.</p>
               <p>Ker nihče ne želi razpravljati, predlagam, da odločamo o razširitvi dnevnega reda.</p>
               <p>Kdo je za predlagano razširitev dnevnega reda? <stage xml:id="SDT4-MK-Redna-008-2005-05-05.stage6">(11 članov.)</stage> Je še kdo proti?
               <stage xml:id="SDT4-MK-Redna-008-2005-05-05.stage7">(Nihče.)</stage></p>
               <p>Ugotavljam, da je predlog za razširitev dnevnega reda sprejet.</p>
               <p>Predlagam, da to točko obravnavamo kot 1.a točko dnevnega reda. In na podlagi tega
               ugotavljam, da je določen naslednji dnevni red današnje seje. In sicer pod 1 Pregled
               uresničitve sprejetih sklepov 7. seje mandatno-volilne komisije. Pod 1.a Predlog
               sveta RTV Slovenija za soglasje k imenovanju generalnega direktorja RTV Slovenija s
               predlogom sklepa. Pod 2 Predlog sklepa o imenovanju nadzornega odbora slovenske
               odškodninske družbe. Pod 3 Administrativne zadeve.</p>
               <p>Kar prehajam na <title xml:id="SDT4-MK-Redna-008-2005-05-05.title1">1. TOČKO DNEVNEGA REDA - PREGLED URESNIČITVE SPREJETIH SKLEPOV
                  7. SEJE MANDATNO-VOLINE KOMISIJE.</title>
               </p>
               <p>V omrežju ste lahko preverili zapis pregleda poteka 7. seje komisije, in pregled
               uresničitve sprejetih sklepov. Ima kdo na ta zapis kdo kakšne pripombe? Ugotavljam,
               da nihče.</p>
               <p>In dajem na glasovanje predlog naslednjega sklepa. Potrdi se pregled uresničitve
               sklepov 7. seje mandatno-volilne komisije državnega zbora, ki je bila 14. aprila
               2005.</p>
               <p>Kdo je za predlagani sklep? <stage xml:id="SDT4-MK-Redna-008-2005-05-05.stage8">(11 članov.)</stage> Hvala. Je kdo proti? <stage xml:id="SDT4-MK-Redna-008-2005-05-05.stage9">(Nihče.)</stage></p>
               <p>Ugotavljam, da je predlog sklepa sprejet.</p>
               <p>Zaključujem 1. in prehajam na naslednjo, <title xml:id="SDT4-MK-Redna-008-2005-05-05.title2">1.A TOČKO DNEVNEGA REDA - PREDLOG
                  SVETA RTV SLOVENIJA ZA SOGLASJE K IMENOVANJU GENERALNEGA DIREKTORJA RTV SLOVENIJA
                  S PREDLOGOM SKLEPA.</title>
               </p>
               <p>K tej točki sem vabil predsednika sveta RTV Slovenija, gospoda magistra Janeza
               Kocijančiča. Lepo pozdravljeni še enkrat. Svet RTV Slovenija je skladno z določbo 20.
               člena zakona o RTV Slovenija poslal državnemu zboru Republike Slovenije v soglasje
               svojo odločitev, da imenuje gospoda Aleksa Štakula za generalnega direktorja RTV
               Slovenija za dobo štirih let. Predlog ste prejeli.</p>
               <p>Na tej podlagi ste za sejo prejeli tudi delovno besedilo predloga sklepa o soglasju
               k imenovanju, o katerem bo odločal državni zbor.</p>
               <p>Sprašujem, če želi predstavnik predlagatelja besedo? ...<stage xml:id="SDT4-MK-Redna-008-2005-05-05.stage10">/Glas v ozadju./</stage>... V redu.
               Hvala lepa.</p>
               <p>Odpiram razpravo. Zaključujem razpravo. In dajem na glasovanje predlog naslednjega
               sklepa.</p>
               <p>Mandatno-volilna komisija predlaga državnemu zboru, da sprejme sklep o soglasju k
               imenovanju Aleksa Štakula za generalnega direktorja RTV za dobo štirih let.</p>
               <p>In glasujemo. Kdo je za predlagani sklep? <stage xml:id="SDT4-MK-Redna-008-2005-05-05.stage11">(6 članov.)</stage> Kdo je proti? <stage xml:id="SDT4-MK-Redna-008-2005-05-05.stage12">(11 članov.)</stage>
               Hvala lepa.</p>
               <p>Ugotavljam, da predlog sklepa ni sprejet.</p>
               <p>Glede na to odločitev vas obveščam, da bo v skladu s poslovnikom državni zbor o tem
               predlogu sklepa še odločal na majski seji.</p>
               <p>S tem zaključujem 1.a točko.</p>
               <p>In prehajam na <title xml:id="SDT4-MK-Redna-008-2005-05-05.title3">2. TOČKO DNEVNEGA REDA.</title> Gospodu Kocijančiču se zahvaljujem
               in ga lepo pozdravljam. <title xml:id="SDT4-MK-Redna-008-2005-05-05.title4">PREDLOG SKLEPA O IMENOVANJU NADZORNEGA ODBORA SLOVENSKE ODŠKODNINSKE
               DRUŽBE.</title>
               </p>
               <p>Nadzornemu odboru slovenske odškodninske družbe bo v maju tega leta potekel
               štiriletni mandat, zato mora državni zbor imenovati novega. V postopku predlaganih
               kandidatov so poslanske skupine posredovale predloge kandidatov, ki ste jih
               prejeli.</p>
               <p>Šest poslanskih skupin je predlagalo 7 kandidatov za petčlanski nadzorni
                  odbor.<stage type="mag"/><stage xml:id="SDT4-MK-Redna-008-2005-05-05.stage14">(Nadaljevanje)</stage> Želi kdo v imenu
               poslanske skupine predlog predlagatelja dodatno obrazložiti?</p>
               <p>Hvala lepa. Gospod Kumer.</p>
            </sp>
            <sp xml:id="SDT4-MK-Redna-008-2005-05-05.sp2">

               <speaker>DUŠAN KUMER:</speaker>

               <p>Hvala za besedo. Jaz bi predlagal, glede na to, da se vidi, da je kandidatka, ki smo
               jo predlagali v Socialnih demokratih, magistra Rina Klinar, bi predlagal članom
               komisije da podprejo ta predlog, glede na to, da je magistra Rina Klinar do sedaj...
           </p>
            </sp>
            <sp xml:id="SDT4-MK-Redna-008-2005-05-05.sp3">

               <speaker>PREDSEDNIK FRANC SUŠNIK:</speaker>

               <p>Posluh prosim!</p>
            </sp>
            <sp xml:id="SDT4-MK-Redna-008-2005-05-05.sp4">

               <speaker>DUŠAN KUMER:</speaker>

               <p>... bila predsednica in bi lahko seveda znotraj tega nadzornega odbora slovenske
               odškodninske družbe bila tista, ki bi po strokovni in po poznavanju tematike lahko
               naprej to funkcijo še dobro opravljala kot članica nadzornega odbora. Zato bi
               predlagal, da jo člani in članice komisije podprete.</p>
            </sp>
            <sp xml:id="SDT4-MK-Redna-008-2005-05-05.sp5">

               <speaker>PREDSEDNIK FRANC SUŠNIK:</speaker>

               <p>Hvala lepa. Še kdo? Zaključujem razpravo. In predlagam, da preidemo na odločanje.
               ...<stage xml:id="SDT4-MK-Redna-008-2005-05-05.stage15">/Glas v ozadju./</stage>... Izvoli.</p>
            </sp>
            <sp xml:id="SDT4-MK-Redna-008-2005-05-05.sp6">

               <speaker>ALOJZ SOK:</speaker>

               <p>Jaz predlagam predsednik, da pred odločanjem določimo, vzamemo 5 minut odmora.</p>
            </sp>
            <sp xml:id="SDT4-MK-Redna-008-2005-05-05.sp7">

               <speaker>PREDSEDNIK FRANC SUŠNIK:</speaker>

               <p>V redu. Bom ta predlog upošteval. S tem, da bi pa predlagal, da še prej izvolimo
               volilno komisijo, ker bom predlagal, da odločamo v skladu z ustaljeno prakso, ki jo
               je osvojila ta komisija.</p>
               <p>No, že prej je bilo jasno povedano, da je za pet članov predlaganih sedem
               kandidatov. Predlagam da oblikujemo predlog petih članov s pomočjo glasovalnih
               lističev, in potem o tako izoblikovanem predlogu glasujemo. Najprej bi pa predlagal,
               da o tem načinu izbora glasujemo.</p>
               <p>Kdo je za tak predlagani način izbora kandidatov, naj prosim dvigne? Hvala. Je kdo
               proti? <stage xml:id="SDT4-MK-Redna-008-2005-05-05.stage16">(Nihče.)</stage></p>
               <p>Predlagam, da trije člani komisije prevzamejo potek tega glasovanja in sicer
               predlagam, da vodi to komisijo magister Borut Sajovic, da bo član te komisije še
               Bogomir Zamernik, in Dušan Kumer. Je kakšen dodaten predlog? Ni. Predlagam, da to
               komisijo potrdimo.</p>
               <p>Kdo je za predlagano komisijo? <stage xml:id="SDT4-MK-Redna-008-2005-05-05.stage17">(17 članov.)</stage> Hvala lepa.</p>
               <p>V skladu s proceduralnim predlogom odrejam 5 minut odmora. Nadaljujemo ob 9.20.</p>
               <stage xml:id="SDT4-MK-Redna-008-2005-05-05.stage18">(Seja je bila prekinjena ob 9.14 in se je nadaljevala ob 9.17 uri.)</stage>
            </sp>
            <sp xml:id="SDT4-MK-Redna-008-2005-05-05.sp8">

               <speaker>PREDSEDNIK FRANC SUŠNIK:</speaker>

               <p>... Obveščam vas, da gospod Srečko Hvauc nadomešča gospoda Franca Jazbeca. Da gospod
               Tone Anderlič nadomešča gospoda Matjaža Švagana. Da gospod Matjaž Han nadomešča
               gospoda Mirana Potrča. In sedaj prosim komisijo, da se začne odločanje s pomočjo
               glasovalnih lističev. In za nadaljnjih 10 minut prekinjam sejo mandatno-volilne
               komisije, da se v tem času opravi glasovanje. <stage type="mag"/>
               </p>
               <stage xml:id="SDT4-MK-Redna-008-2005-05-05.stage20">(Seja je bila prekinjena ob 9.18 uri in se je nadaljevala ob 9.27 uri.)</stage>
            </sp>
            <sp xml:id="SDT4-MK-Redna-008-2005-05-05.sp9">

               <speaker>PREDSEDNIK FRANC SUŠNIK:</speaker>

               <p>Boš ti podal... Lepo prosim.</p>
            </sp>
            <sp xml:id="SDT4-MK-Redna-008-2005-05-05.sp10">

               <speaker>GOSPOD __________:</speaker>

               <p>Mislim da lahko rezultate tajnih volitev obelodanimo. Razdeljenih je bilo 21
               glasovnic. Ena je ostala nerazdeljena. Rezultati glasovanja pa so sledeči. Gospod
               Beuermann je dobil 9 glasov. Gospod Čehovin 16. Gospa magistrica Rina Klinar 3.
               Gospod Jožef Kociper 14. Gospod Milan Kuster 13. Gospa Romana Logar 14. In gospod
               Viktor Robnik 15. To se pravi, kandidati, pet kandidatov z največ glasovi so: Robert
               Čehovin, 16 glasov, potem Viktor Robnik, 15, gospa Romana Logar 14, gospod Jožef
               Kociper 14 in gospod Milan Kuster 13.</p>
            </sp>
            <sp xml:id="SDT4-MK-Redna-008-2005-05-05.sp11">

               <speaker>PREDSEDNIK FRANC SUŠNIK:</speaker>

               <p>Ja, dobro. Hvala lepa. Na osnovi navedenega dajem na glasovanje predlog sklepa, da
               se v nadzorni odbor slovenske odškodninske družbe imenujejo Robert Čehovin, Jožef
               Kociper, Milan Kuster, Romana Logar in Viktor Robnik. ...<stage xml:id="SDT4-MK-Redna-008-2005-05-05.stage21">/Glas v ozadju./</stage>... Ja, na
               vsak način.</p>
               <p>Sedaj bom najprej o predlaganem predlogu sklepa odprl razpravo, če ima še kdo kaj za
               dodati.</p>
               <p>Gospod Školč, izvolite.</p>
            </sp>
            <sp xml:id="SDT4-MK-Redna-008-2005-05-05.sp12">

               <speaker>JOŽEF ŠKOLČ:</speaker>

               <p>O tem ni mogoče kaj dodati, razen tisto, kar se seveda iz povedanega sicer ne bi
               zapisalo v magnetogram, oziroma zapisnik. To glasovanje je pokazalo, da pravzaprav
               opozicija nima nobene možnosti, da imenuje svoje člane v nadzorne odbore, ker prihaja
               do običajnega dogovora med koalicijo, ki ima podpisano pogodbo in dogovorom s
               Slovensko nacionalno stranko, ki koalicijo podpira v vseh ključnih točkah, predvsem
               kadrovskih. In iz tega vidika se ni zgodilo prvič, verjetno pa tudi ne zadnjič, da je
               druga največja opozicijska, ne da je druga največja stranka v parlamentu in obe
               opozicijski stranki da sta izigrani s figo v žepu, ne glede na velike obljube v tej
               sobi, in ne glede na velike obljube vašega vodje. Jaz bom seveda glasoval proti temu.</p>
               <p>To pa govorim zaradi tega, da je popolnoma jasno, da je prišlo do neke še bolj
               sprevržene situacije, ko dejansko stranko slovenskih nacionalistov uporabljate zato,
               da je opozicija, s tem pa si zagotavljate, bom rekel, popoln nadzor nad vsem, ker je
               očitno da ni naključje, da v vseh teh glasovanjih prihaja do simbioze.</p>
               <p>Hvala lepa.</p>
            </sp>
            <sp xml:id="SDT4-MK-Redna-008-2005-05-05.sp13">

               <speaker>PREDSEDNIK FRANC SUŠNIK:</speaker>

               <p>Obrazložitev, predlog, še razprava o predlogu sklepa. Gospod Moge.</p>
            </sp>
            <sp xml:id="SDT4-MK-Redna-008-2005-05-05.sp14">

               <speaker>RUDOLF MOGE:</speaker>

               <p>No, ta rezultat kaže na to, da niti poslanci ne spoštujemo nekdanjih poslancev. Nič
               kolikokrat smo imeli na tem delovnem telesu primer, ko so sami poslanci govorili
               proti temu, da če je bil poslanec, da je nekako okužen, in da se ga ne splača loviti
               izmed našega kolega Richarda Beuermanna, ki je ob delu doštudiral na pravu, saj je
               bil dva mandata poslanec, sedaj je pa brez dela, se je pač dokazalo pri nas to, kako
               gledamo mi sami na svoj stan, in kako se cenimo. To je pokazalo pač, da se cenimo
               bolj malo.</p>
               <p>Drugič bi pa rekel, da sem, bom tudi sam glasoval proti temu sklepu, ki mu nimam kaj
               očitati, zaradi tega, ker ste kršili dogovor in ste izvolili vseh 5 iz pozicije.
               Štiri sicer iz pozicije pod a, in enega iz pozicije pod b. Tako da opozicija dejansko
               nima tukaj nobenega člana. In to se mi zdi za delovanje nadzornega odbora Slovenske
               odškodninske službe zelo slabo, in ste s tem, kar ste počeli, po mojem globokem
               prepričanju in mnenju, poteptali vse, kar ste govorili kot opozicija, in kar ste
               obljubljali kot pozicija. To je moje osebno mnenje.</p>
            </sp>
            <sp xml:id="SDT4-MK-Redna-008-2005-05-05.sp15">

               <speaker>PREDSEDNIK FRANC SUŠNIK:</speaker>

               <p>Hvala lepa. Gospod Kumer.<stage type="mag"/>
               </p>
            </sp>
            <sp xml:id="SDT4-MK-Redna-008-2005-05-05.sp16">

               <speaker>DUŠAN KUMER:</speaker>

               <p>Hvala za besedo. Jaz seveda, ko sedim za to mizo, pač moram sprejemati igro, v kateri
               pravila so sprejeta in se dirigira iz Erjavčeve. Gre preprosto za kravjo kupčijo, ki
               smo ji danes tukaj prisotni in nič več ni tako kot je bilo, ker v prejšnjem mandatu,
               če se jaz spomnim - nisem sicer bil poslanec, ampak je seveda v tej komisiji ta
               proporcionalnost zastopanosti pozicije in opozicije pri teh predlogih, ko gre za
               predloge kadrovske, pri katerih seveda odloča parlament, bila slika popolnoma
               drugačna.</p>
               <p>Skratka, gre za, bom kar poimenoval kadrovsko koruptivnost, to pa zaradi tega, ker
               gre seveda za neko navezavo z opozicijo, ki samo dela meglo v slovenskem političnem
               prostoru. Skratka, ta današnja odločitev vaša se nadaljuje iz dveh ilustrativnih
               primerov predprazničnih, to je to, kar se je zgodilo pri tej kadrovski koruptivnosti,
               pri teh kravjih kupčijah v izolski bolnišnici, pred prazniki - in to, kar sem včeraj
               imel priložnost, da samo povem, za kaj gre, ki je res kompetentna ekipa v svetu bila
               zamenjana z nekompetentno ekipo, ki je posledica teh kravjih kupčij.</p>
               <p>In drugič včeraj smo imeli priložnost videti in slišati, kljub velikim besedam
               ministra za javno upravo, nekih javnih razpisih, sitih in strokovnosti in ne vem še
               čem, včeraj smo pa slišali policijskega ministra, da seveda bo interni razpis za
               direktorja policije in istočasno dodana k temu, da so trije resni kandidati, ostalo
               pa seveda očitno so stvari zaprte.</p>
               <p>Še enkrat poudarjam, gre za klasičen primer politične kadrovske korupcije in ta
               odločitev danes je tudi takšna in gre za nadaljevanje zgodb, ki smo jim priča zadnje
               tri mesece in seveda v tem pogledu nismo presenečeni. Mislim pa, da se bo enkrat to
               zalomilo in da se vam bo kot bumerang nazaj vrnilo. Kajti neupoštevati v tem
               parlamentu opozicije, niti pri kadrovskih, niti pri enem predlogu vsaj do sedaj, kar
               jaz imam priložnost tukaj, v tej komisiji sedeti, mislim, da se vam na dolgi rok s
               štiriletnim mandatom ne more pozitivno obrestovati. Zato bo seveda naša poslanska
               skupina glasovala proti temu predlogu.</p>
            </sp>
            <sp xml:id="SDT4-MK-Redna-008-2005-05-05.sp17">

               <speaker>PREDSEDNIK FRANC SUŠNIK:</speaker>

               <p>Hvala. Gospod Sok.</p>
            </sp>
            <sp xml:id="SDT4-MK-Redna-008-2005-05-05.sp18">

               <speaker>ALOJZ SOK:</speaker>

               <p>Hvala lepa. Seveda bomo v Novi Sloveniji ta predlog, ki je bil izglasovan in je
               povsem legitimen, podprli. Moram pa reči samo to, glede na te očitke, če vi, ni stvar
               obrazložitve glasu, odgovarjate na očitke, ampak očitki so bili zelo močni,
               poslancem, ki smo že to bili v prejšnjem sklicu, boste seveda težko očitali kadrovsko
               koruptivnost ali še kaj hujših besed. Jaz bi lahko samo spomnil nazaj, pa bi rekel,
               še pomnite tovariši, poglejte, kako je to potekalo v prejšnjem mandatu. Ampak
               očitati, da opozicija nima svojega člana seveda pomeni Slovensko nacionalno stranko
               ne priznavate za opozicijsko stranko. V tem trenutku je pač tako, da je tudi
               Slovenska nacionalna stranka del opozicije in potem smo opoziciji zagotovili eno
               mesto v nadzornem odboru. Danes seveda v Slovenski nacionalni stranki, naslednjič pa
               v kateri drugi opozicijski stranki.</p>
            </sp>
            <sp xml:id="SDT4-MK-Redna-008-2005-05-05.sp19">

               <speaker>PREDSEDNIK FRANC SUŠNIK:</speaker>

               <p>Hvala lepa. Gospod Anderlič.</p>
            </sp>
            <sp xml:id="SDT4-MK-Redna-008-2005-05-05.sp20">

               <speaker>ANTON ANDERLIČ:</speaker>

               <p>Seveda gre tukaj za sprenevedanje ali pa za nepoznavanje. Jaz bi prej rekel, za
               nepoznavanje sistema kadrovanja v nadzorne organe institucij, ki niso vezane na,
               recimo temu mandat državnega zbora ali pač na neke ozka področja, ampak gre za to, da
               so to organi te družbe in da je načelo, ki je pravzaprav tukaj poteptano, tisto, ki
               ga je treba upoštevati. In sicer proporcionalna zastopanost v državnem zboru pomeni
               tudi proporcionalno zastopanost glede na število doseženih glasov na volitvah in mest
               v državnem zboru v teh nadzornih organih. <stage type="mag"/><stage xml:id="SDT4-MK-Redna-008-2005-05-05.stage24">(nadaljevanje)</stage> Namreč, govoriti o tem opozicija; pozicija vam je
               dobrohotno dala, tokrat Slovenski nacionalni stranki, drugič pa mogoče nekomu drugemu
               je zmotno ali pač resnično bom rekel zavajajoče, da ne rečem, kaj drugega. Kajti
               pozicija in opozicija se lahko tekom mandata tako ali drugače menja. Mandat v teh
               organih je pa štiri letni in se enkrat na štiri leta, slučajno se je tem organom
               iztekel mandat sedaj in se ga nadomešča z novimi člani. Čez pol leta lahko pride, ko
               recimo ne boste mogli povečati penzij za 15%, če bodo DeSUS to zahteval, pa bo recimo
               neka druga stranka šla v to koalicijo, ali pa bo kaj drugače, ali boste takrat vse te
               stvari ponovno premešali in rekli, blagohotno bomo dali eni od opozicijskih strank,
               pa tudi če je najmanjša neko mesto in bomo s tem pokrili naše zaveze, ne gre za to v
               tem primeru. In tudi tam, kjer imate vlogo državnega zbora, ki kadruje v določene
               organe, imate striktno zapisano, da se kadruje proporcionalno, glede na zastopanost
               poslanskih skupin v državnem zboru. Poglejte zdaj, kako to je in boste videli, da je
               40% poslanskih sedežev preko dveh največjih opozicijskih strank in druge največje
               stranke na sploh v parlamentu, tega ni zagotovljenega. In lahko si delate utvaro, da
               tako kot je bilo rečeno, mi smo vam dali. Nič vi nam niste dali, nikomur niste dali,
               niti Slovenski nacionalni stranki niste dali, ampak ste se sami sebe, pravzaprav
               potolažili, da bi si oprali vest, da ne spoštujete določila, ki je temeljno,
               proporcionalna zastopanost v organih, recimo temu nadzora v tem primeru, ko gre za
               nadzorni svet, je pač ustavna pravica in zakonska pravica in dolžnost tistih, ki
               imajo večino, da to zagotovijo - ali to želijo ali to ne želijo, in da to sprevržejo
               in da razlagajo, saj ima opozicija nekoga v teh organih, je res sprevrženo dejanje,
               ampak seveda kot rečeno, če ne želite tega upoštevati prav, večina zmaga. Vendar
               zavedati se je potrebno, da ste šli v tem delu čez normalna zakonska določila in čez
               dober okus, to je vse. Drugega v tem primeru niti ni za reči. To ali ima opozicija
               ali ne, lahko bi se zgodilo, da bi bila pozicija...</p>
            </sp>
            <sp xml:id="SDT4-MK-Redna-008-2005-05-05.sp21">

               <speaker>PREDSEDNIK FRANC SUŠNIK:</speaker>

               <p>Mir prosim. Nadaljujte gospod Anderlič.</p>
            </sp>
            <sp xml:id="SDT4-MK-Redna-008-2005-05-05.sp22">

               <speaker>ANTON ANDERLIČ:</speaker>

               <p>Govorim...</p>
            </sp>
            <sp xml:id="SDT4-MK-Redna-008-2005-05-05.sp23">

               <speaker>PREDSEDNIK FRANC SUŠNIK:</speaker>

               <p>Glejte lepo prosim.</p>
            </sp>
            <sp xml:id="SDT4-MK-Redna-008-2005-05-05.sp24">

               <speaker>ANTON ANDERLIČ:</speaker>

               <p>Saj je razprava gospod Sok, da ne bi tukaj, še besedo bi jemal gospod Sok. Saj to
               poznam te manire, ne, daje, pravzaprav, on je za to da nekaj daje, ker je dober
               človek.</p>
               <p>Ampak poglejte, če bi na ta način kot ste vi pristopili k tem kadrovanju v tem
               primeru, če bi v drugih situacija to veljalo, lahko se zgodi, da bo imela Slovenija
               tako kot nekatere druge države manjšinsko vlado, kaj bo takrat pomenilo, da bo spet
               tista manjšina dobrohotno dala opoziciji neko simbolno zastopanost v teh nadzornih
               svetih ali obratno. Lahko bi se zgodilo, da bi bila opozicija recimo šibkejša, potem
               seveda bi se to lahko še bolj drastično izpeljalo, zato jaz obžalujem, da na ta način
               razumete zakon in sem prepričan, da ga kršite v svojem elementarnem bistvu. To pa je
               pravica do proporcionalne zastopanosti v nadzornih odborih institucij, v katerih
               kadruje državni zbor. Tukaj nima nobene veze, sem trdno prepričan to razmerje, ki je
               trenutno koalicija-opozicija.</p>
            </sp>
            <sp xml:id="SDT4-MK-Redna-008-2005-05-05.sp25">

               <speaker>PREDSEDNIK FRANC SUŠNIK:</speaker>

               <p>Gospa Maria Pozsonec. Počakajte malo gospa, lepo prosim. Replika gospod Sok. <stage type="mag"/>
               </p>
            </sp>
            <sp xml:id="SDT4-MK-Redna-008-2005-05-05.sp26">

               <speaker>ALOJZ SOK:</speaker>

               <p>Prvič. Jaz nisem rekel nikomur, da smo mi komu karkoli dali seveda je pa jasno, če je
               nekdo dobil 16 glasov, da smo potem za ta predlog glasovali, drugače pač matematično
               ne more biti.</p>
               <p>To, kar vi kolega Anderlič govorite je sprenevedanje največje možne mere. Vi nikomur
               iz opozicije niste dali mesto nadzornemu odboru, ne tisto kar je imenovala vlada in
               ne tisto, kar je imenoval državni zbor, nikomur. Sedaj je situacija takšna, da celo
               vlada imenuje ljudi iz opozicije v nadzorne odbora, kar nekaj jih je že bilo iz LDS-a
               medtem ko se pa je Združena lista, če se prav spomnim, gospod Pahor temu odrekel, ne
               vem pa, kako v tem trenutku to poteka, ampak sedanja vladajoča koalicija imenuje
               ljudi iz opozicije v nadzornem odboru. Še enkrat povem, vi pa štiri leta striktno
               tega niste hoteli, celo zahteva opozicije je bila ena od tistih znamenitih petih
               zahtev, da se del opozicijskih kandidatov, ne, članov strank, ampak tistih, ki jih bo
               opozicija predlagala imenuje nadzorne odbore in tega niste izvajali, sedaj pa tukaj
               nam očitate nekaj, to je pač sprenevedanje, ki je podobno vam, kolega Anderlič. Še to
               bi vam rekel. Tako, kot ste vi pri teh zadevah delali tako sigurno sedanja vladajoča
               koalicija ne bo ravnala. Hvala lepa.</p>
            </sp>
            <sp xml:id="SDT4-MK-Redna-008-2005-05-05.sp27">

               <speaker>PREDSEDNIK FRANC SUŠNIK:</speaker>

               <p>Imamo sedaj dve replike, gospod Anderlič in gospod Kumer.</p>
            </sp>
            <sp xml:id="SDT4-MK-Redna-008-2005-05-05.sp28">

               <speaker>ANTON ANDERLIČ:</speaker>

               <p>Gospod Sok očitno ne želi razumeti elementarnih stvari, ki veljajo v parlamentarni
               demokraciji in če boste šli pogledati gospod Sok, zaradi predvsem javnosti boste
               videl, da tako v odškodninski družbi kot še v vseh ostalih institucijah, kjer je
               državni zbor imenoval, sedijo predstavniki tistih strank ali pa so sedeli, ker
               nekateri se že menjajo v tem času, tistih strank, ki so bili v preteklem mandatu v
               opoziciji. Še enkrat vam povem, da gre za elementarno nepoznavanje ali pa
               nesprejemanje zakonskih določb. Da gre tukaj za to, da je 23% dobila ena stranka, ki
               je sedaj v opoziciji, da je še 10 nadaljnjih, ki je sedaj v opoziciji in da se to ne
               upošteva, ampak če bi se upoštevalo sorazmerje pomeni, da bi tista stranka, ki je
               prva dobila seveda sorazmerno toliko kot je dobila glasov in druga itd., po vrstnem
               redu in če tega ne želite upoštevati pa da samo s posplošenimi floskulami odgovarjate
               kako boste vi delali drugače, vsaki dan se pa vidi, da temu ni tako. Dokumentiral vam
               bom, če želite, ampak vi lahko v službi to dobite, vem pa, da imate tudi dobri spomin
               kako je v preteklih štirih letih bilo in kako tudi konec koncev tisti nadzorni odbor,
               ki se danes zamenjuje tukaj kako je bil sestavljen, preverite pa boste videli,
               sestavljen je bil natanko tako kot vam govorim. Ampak tukaj spet nima nobene zveze to
               z razlago opozicija opozicija, ampak s sorazmerjem zastopanosti v pluralnem
               demokratičnem parlamentu, kajti tukaj gre za parlamentarno demokracijo takega tipa,
               kot jo pač imamo in kjer morajo interesi zastopani preko različnih strank imeti
               možnost tudi pri participiranju pri teh zadevah. Samo za to gre in za nobene druge
               zadeve.</p>
            </sp>
            <sp xml:id="SDT4-MK-Redna-008-2005-05-05.sp29">

               <speaker>PREDSEDNIK FRANC SUŠNIK:</speaker>

               <p>Hvala. Gospod Kumer.</p>
            </sp>
            <sp xml:id="SDT4-MK-Redna-008-2005-05-05.sp30">

               <speaker>DUŠAN KUMAR:</speaker>

               <p>Hvala, za besedo. Jaz bi rad pojasnil ene zadeve, ker je bilo omenjeno socialni
               demokrati in predsednik Pahor, ker smo se nečemu odpovedali.</p>
               <p>Jaz bi rad, da se tu ne mešajo jabolka in hruške. Ena stvar je kadrovske poteze, ki
               jih vleče vlade preko svoje kadrovske komisije v nadzorne svete, odbore itd., opravi
               in drugo je seveda to kar mi kadrujemo tukaj. Tukaj seveda smo mi kot parlamentarna
               stranka na neki način hočemo v tem izboru enakopravno sodelovati. Vi, in to je moj
               očitek, pa te igre s temi pravili si niste izmislili in je ne peljete v parlamentu,
               ampak je v bistvu podaljšana roka Erjavčeve, se pravi, vladne kadrovske kombinatorike
               zato vam na neki način očitam to politično, kadrovsko koruptivnost, ker bi vsaj vi
               kot poslanci narediti eno distinkcijo do zadev, ki jih počenjajo v vladi. Hvala lepa.
           </p>
            </sp>
            <sp xml:id="SDT4-MK-Redna-008-2005-05-05.sp31">

               <speaker>PREDSEDNIK FRANC SUŠNIK:</speaker>

               <p>Gospa Pozsonec. Mir, prosim.<stage type="mag"/>
               </p>
            </sp>
            <sp xml:id="SDT4-MK-Redna-008-2005-05-05.sp32">

               <speaker>MARIA POZSONEC:</speaker>

               <p>Hvala lepa za besedo, gospod predsednik. Tudi mene skrbi ta kadrovska vprašanja. V
               vsakem mandatu mi je uspelo za to nekoga z naše strani tudi spraviti v kakšen sklad
               ne v elitne, ampak v takšen sklad, kjer smo imeli več predlogov lahko. Zadnjič smo
               izbirali 10 kandidatov in to se ni zgodilo. Bojim se, da tudi prihodnjič, kdaj bomo
               glasovali o kmetijskem skladu, da ne bo uspelo. Niti takrat to ne uspe, kdaj
               upoštevate tole proporcialno razdelitev, ker nikamor ne spadam. To, po mojem mnenju,
               ni v redu, nas tudi zanimajo problemi na državni ravni in mislim, da več občutka bi
               morali imeti, da tudi nekdo pride zraven, ki pač ni iz velikih strank in upam, da bo
               prihodnjič tako. Opozarjam, samo vas preden boste začeli pogajati za naslednjega.
           </p>
            </sp>
            <sp xml:id="SDT4-MK-Redna-008-2005-05-05.sp33">

               <speaker>PREDSEDNIK FRANC SUŠNIK:</speaker>

               <p>Hvala lepa. Gospod Kovačič.</p>
            </sp>
            <sp xml:id="SDT4-MK-Redna-008-2005-05-05.sp34">

               <speaker>DIMITRIJ KOVAČIČ:</speaker>

               <p>Hvala. Glede na to, kako je bilo do sedaj sestavljen nadzorni svet slovenske
               odškodninske družbe bi rekel, da je današnja razprava nekaterih poslancev eno veliko
               sprenevedanje. Če pogledamo primerjalno zastopanost do sedaj, potem lahko vidimo, da
               je bila zastopanost koalicije s štirimi predstavniki in zastopanost opozicije z enim
               predstavnikom, tako kot je sedaj v tem predlogu. Mislim, da je govora o nekih
               premikih in spremembah načina odločanja res neverjetno sprenevedanje. Poglejte si
               dokument, poglejte si podatke o dosedanji zastopanosti in boste videli, da je temu
               res tako. Sedaj bo lahko morda nekdo rekel, da je bil predstavnik opozicije tedaj
               oziroma do sedaj član oziroma pripadnik ali pa tisti, ki ga je predlagala največja
               opozicijska stranka, to je res v tem konkretnem primeru, ampak primerov je še veliko,
               v drugih primerih je bil predstavnik opozicije spet nekdo drugi iz druge opozicijske
               stranke in popolnoma enako se je zgodilo sedaj. To, kar je prej gospod Sok povedal,
               da bo v drugih primerih pa odločanje drugačno, v tem smislu, da bo verjetno nekdo iz
               druge opozicijske stranke nekdo, ki bo potem izbran je tudi popolnoma normalno, vse
               opozicijske stranke v celem paketu, ki se bo odvijal cel mandat bodo udeležene
               sorazmerno svoji politični moči in to mislim, da je princip, ki ga današnje odločanje
               ne bo nikakor spremenilo. Opozicijske stranke v tem mandatu so LDS, Združena lista,
               Nacionalna stranka in to je dejstvo. V tem predlogu, o katerem bomo kasneje glasovali
               je ta zastopanost podana. Hvala.</p>
            </sp>
            <sp xml:id="SDT4-MK-Redna-008-2005-05-05.sp35">

               <speaker>PREDSEDNIK FRANC SUŠNIK:</speaker>

               <p>Hvala. Gospod Peče, ima besedo.</p>
            </sp>
            <sp xml:id="SDT4-MK-Redna-008-2005-05-05.sp36">

               <speaker>SAŠO PEČE:</speaker>

               <p>Lep pozdrav tudi v mojem imenu. Jaz sem sicer upal na začetku, da okoli tega
               kadrovanja se ne bo odprla tovrstna debata, dejstvo pa je, da približno kadrovsko
               delo, ki ga opravlja državni zbor v tem in prejšnjem mandatu enako. Pred menoj je
               gospod Kovačič govoril, povedal je razmerje v slovenski odškodninski družbi v
               preteklem mandatu, danes ste slišali po vsej verjetnosti novo razmerje, ki bo
               nastopalo torej ima tudi vstop pozicije. <stage type="mag"/>
               <stage xml:id="SDT4-MK-Redna-008-2005-05-05.stage28">(Nadaljevanje)</stage> Rad pa bi spregovoril predvsem na tiste očitke in mislim, da sem
               skoraj edini tukaj notri, ki lahko govori o dojemljivosti vlade RS glede na to, da je
               nacionalna stranka bila v opoziciji prejšnji mandat, da je tudi sedaj v opoziciji, da
               ste se pa vsi drugi zamenjali in ste verjetno zato nekoliko bolj občutljivi oziroma
               nekateri celo izjemno občutljivi na kadrovsko vprašanje in lahko vam z zagotovostjo
               rečem, da je dojemljivost sedanje vlade veliko večja od prejšnje vlade. Mogoče je to
               zaradi tega, ker je ta vlada sedaj šele na začetku. Ampak dejstvo je, da
               komunikacija, dialog, je boljša tako na področju kadrovske politike v tej državi, v
               tej vladi, kot na področju vsebinske politike. Jaz seveda iskreno upam, da boste pri
               naslednjih kadrovskih zadevah, ki se bodo ovijale v državnem zboru, zadovoljnejši,
               ampak vsem tistim, ki ste že sedaj nezadovoljni, predvsem pa vam, gospod Kumer, če
               boste imeli kakšno vprašanje s področja dela, so, da se lahko najavite pri meni, vas
               bom sprejet kot opozicijskega kolega in se z vami pogovoril, vašo dilemo izpostavil
               oziroma skušal izpostaviti tudi v nadzornem institutu Soda. Tako da, kar se tega
               tiče, vam ponujam celo neke vrste sodelovanje, ki ga z vaše strani v preteklem
               obdobju seveda nikoli ni bilo. In če boste ocenili, sprejmite to.</p>
               <p>In po drugi strani, danes smo se zelo malo pogovarjali o primernosti posameznih
               kandidatov. Nič se nismo pogovarjali o preteklem delu Soda, nič se nismo pogovarjali
               o prodaji deleža, tistega, ki je Sod opravljal v preteklem obdobju in kjer so cene za
               nekajkrat več kot oziroma se opravičujem, ne za nekajkrat, ampak za več kot 10%
               odstopale od tržnih cen navzdol. In iskreno upam, da bo ta nadzorni odbor v
               sodelovanju s tistim delom, ki ga imenuje vlada RS, predvsem opravil tisto nalogo za
               kar je vpoklican, glede na to, da vemo, da je v programu dela vlade RS, poudarjam pa,
               žal predvsem prodaja državnega premoženja, bo potrebno ravno na tem področju dela
               drugače v nadzornem odboru, kot je bilo v preteklih obdobjih. Ampak še enkrat, gospod
               Kumer, naročite se, vas bom sprejel.</p>
            </sp>
            <sp xml:id="SDT4-MK-Redna-008-2005-05-05.sp37">

               <speaker>PREDSEDNIK FRANC SUŠNIK:</speaker>

               <p>Hvala. Gospod Školč ima besedo.</p>
            </sp>
            <sp xml:id="SDT4-MK-Redna-008-2005-05-05.sp38">

               <speaker>JOŽEF ŠKOLČ:</speaker>

               <p>To kar govori gospod Peče, bom rekel, res ilustrira neko zelo nevarno prakso. Jaz
               seveda se ... od tega, da bi se pustil naročiti pri njemu zato, da bo potem on urejal
               stvari na Sodu ali kjerkoli drugje. S tega vidika verjetno gospod Peče, mogoče tudi
               njegova stranka in tihi zavezniki ne razumejo položaja teh teles v funkcioniranju
               Soda. Stranke oziroma poslanci imajo možnost predlaganja ne pa potem v bistvu
               odločanja o teh stvareh. To bi že morali vedeti, ko tukaj te stvari počnemo. Ta
               legitimaciji v postopkih ni legitimacija, da se potem odloča o premoženju Soda, ampak
               da se izbere tiste ljudi, ki bodo v korist vseh s tem premoženjem racionalno in
               gospodarno razpravljala. Zato je to kar on govori, zelo nevarno. Mi to zavračamo,
               čeravno nismo bili k temu povabljeni, ampak drugi kolegi.</p>
               <p>Javil sem se pa k besedi tudi zaradi, ker ne gre sedaj samo za <stage type="mag"/> <stage xml:id="SDT4-MK-Redna-008-2005-05-05.stage30">(Nadaljevanje)</stage> vprašanje opozicije in pozicije, ampak za
               vprašanje teh števil. Res je, da je mogoče na nek način predloge uravnotežiti tudi na
               daljši rok, ampak v situaciji ko se pa imenuje natančno pet kandidatov oziroma
               kandidatk, pa bom rekel za proporcionalni izračun vsaj za dve stranki ne bi smelo
               biti večjega problema. In tukaj se je seveda zgodilo nekaj, da so Janševi demokrati z
               29 glasovi, ki jih imajo v parlamentu, vzeli dve mesti, mi ki jih imamo 23, pa
               nobenega. Tukaj ni potrebno ničesar balansirati. Jaz seveda sem v prvem nastopu
               povedal, da to kar je kasneje gospod Peče tudi potrdil, da gre res, kot on pravi, za
               večjo dojemljivost vlade za kupčije za njihovo stranko. Ampak to je irelevantno. Mi
               iz tega vidika ne usklajujemo v opoziciji teh mest. Lahko nam dovolite tudi to, da to
               poskušamo. Tisto kar se zares to dogaja je, da vi preko tega z dojemljivostjo, kot je
               bilo tukaj že rečeno, si zagotavljate popoln nadzor. Ponavljam to kar je bilo že prej
               rečeno. Tukaj gre za podlage v zakonu, drugo gre za to izrečeno, ampak neizpričano
               voljo premierja Janše, da bo v druge nadzorne svete in odbore imenoval ljudi. On je
               sicer o tem govoril, ampak sedaj smo pa priča temu, da še tisti ljudje, ki se jim ni
               iztekel mandat iz časopisa ali pa kje drugje izvedo, da so bili razrešeni pa
               imenovani drugi. Kakšnih pozivov k temu, da bi sodelovali v teh različnih postopkih,
               pa ni bilo videti. Tako da, ampak to je irelevantno ali potem kdo sprejme to igro ali
               ne, tam kjer gre za odgovornost vlade. Ne glede na to ali jo druge stranke sprejmejo,
               je to zmeraj odgovornost vlade. Tukaj pa se pogovarjamo o tistem kar je odgovornost
               parlamenta in zaradi tega vodimo to diskusijo. Mi vemo, da SNS kolaborira z vladajočo
               stranjo in to ni nič napačnega, da se razumemo. Tudi ni noben problem, če se razglaša
               za opozicijsko stranko, če je koaliciji nerodno z njimi skleniti direkten pakt. S tem
               nimamo večjih težav. Dejstvo pa je, da so vsa glasovanja pokazala, tudi prej pri
               svetu RTV pa pri drugih stvareh, da dejansko v bistvu gre za precej usklajen in
               dojemljiv tim za tiste situacije, kjer se da kaj kupčkati in samo na to opozarjamo,
               da vsi vemo, da vse zadeve niso v celoti transparentne. O določenih stvareh lahko
               ugibamo in nam lahko vračate karkoli nazaj. To je popolnoma jasno. Ampak do sedaj ste
               še zmeraj tako naredili in do sedaj, izvolili ste tudi podpredsednika državnega zbora
               na ta način, pa bi ga lahko drugače in vse te stvari, ki so bile zadnjič, tisto
               komisijo za nadzor tožilstva in vse najrazličnejše stvari. <stage type="mag"/> <stage xml:id="SDT4-MK-Redna-008-2005-05-05.stage32">(nadaljevanje)</stage> Ne se tu slepiti. Naša naloga je, da povemo, da je
               pač, kot pravi gospod Peče, da so oni veseli, da je stranka dojemljiva, nam je pa
               treba povedati, da je zelo nerodno, da je pač koalicijo sram na glas povedati, da
               pravzaprav s to stranko včasih laže kakšne stvari uskladi, kot z DeSUS-om, to je pač
               politična diskusija. Iz teh številk se pa izkazuje, da ste s temi kupčijami pa lahko,
               potem si zagotovite, da je ta vaša pogoltnost pa potešena, ker Janševi demokrati bi
               lahko umaknili eno mesto od dveh. Ne gre za vprašanje pri SNS-u. Za to kupčijo ste si
               pač zagotovili dve mesti. To je, bi rekel, bizarnost te situacije in potem to
               pilatovsko pranje rok. Hvala lepa.</p>
            </sp>
            <sp xml:id="SDT4-MK-Redna-008-2005-05-05.sp39">

               <speaker>PREDSEDNIK FRANC SUŠNIK:</speaker>

               <p>Hvala lepa. Gospod Sajovic.</p>
            </sp>
            <sp xml:id="SDT4-MK-Redna-008-2005-05-05.sp40">

               <speaker>MAG. BORUT SAJOVIC:</speaker>

               <p>Hvala lepa za besedo. Najceneje se je učiti na tujih napakah. Današnja pozicija je
               pretekli poziciji teh napak očitala veliko kupico, vendar mislim, da niso bile tako
               hude. Žalostno je pa to, da se iz njih niste prav veliko naučili. Zelo sem vesel, da
               je danes to glasovanje tako kot je, saj nenazadnje to politični prostor čisti, dela
               preglednejši in jaz mislim, da tudi volivci, kar se tiče javnomnenjskih raziskav, to
               opazujejo. Kar se pa tiče stališča demokracije pa mislim, da je ta zadeva zelo
               nevarna. Prihajam iz občine kjer tako kadrovanje poteka že več kot 10 let in vam
               moram povedati, to gre tako daleč, da tudi v priložnostnem moštvu tabornikov, ki
               igrajo nogomet, mora biti kapetan iz prave stranke. Da nadaljujem naprej, ta pritisk
               se širi na svete zavodov, na svete staršev, pred imenovanji ravnateljev, ki bi morali
               biti strokovna, a politična zadeva, se kliče samo določen učitelje in samo določene
               starše za podporo temu kandidatu. Zgodba o tem, da smo ena od tistih lokalnih sredin,
               kjer v nadzornem odboru že dva mandata, pa še več nimamo niti enega člana se je pa,
               recimo, potrdila sedaj, računsko sodišče je v samem enem letu in pol pregleda
               poslovanja odkrilo za 44 strani nepravilnosti. Prosim vas, da si ...</p>
            </sp>
            <sp xml:id="SDT4-MK-Redna-008-2005-05-05.sp41">

               <speaker>PREDSEDNIK FRANC SUŠNIK:</speaker>

               <p>Gospod podpredsednik to ni predmet današnje točke dnevnega reda, vas moram
               opozoriti, lepo prosim ...</p>
            </sp>
            <sp xml:id="SDT4-MK-Redna-008-2005-05-05.sp42">

               <speaker>MAG. BORUT SAJOVIC:</speaker>

               <p>... kaže v to, do kakšnih absurdov lahko enostransko kadriranje privede. In to je
               slabo in za levo in za desno. Če pa kdo to ne verjame, pa naj si prebere poročilo.
           </p>
            </sp>
            <sp xml:id="SDT4-MK-Redna-008-2005-05-05.sp43">

               <speaker>PREDSEDNIK FRANC SUŠNIK:</speaker>

               <p>Vse nadaljnje razpravljavce prosim, da se držijo dnevnega reda, lepo prosim. Gospod
               Kumer ima besedo.</p>
            </sp>
            <sp xml:id="SDT4-MK-Redna-008-2005-05-05.sp44">

               <speaker>DUŠAN KUMER:</speaker>

               <p>Če sem prav prej poslušal, gospod Peče ni na tem seznamu, ki ga bomo oziroma ga
               boste kasneje potrdili. Tako, da mislim da ni gospod Peče član tega nadzornega odbora
               odškodninske, ki me je povabil v njegovo pisarno, toliko v razjasnitev, razen, če za
               priimkom in imenom Milan Kuster je to Sašo Peče. To je lahko. Lahko, da gre za škrata
               ali kaj.</p>
               <p>Druga zadeva je pa to, povabili ste me. Moram reči, da mi potrjujete tisto kar sem
               na začetku rekel, da gre prvič za kravjo kupčijo kadrovsko in drugič, da sedaj še
               mene hočete v to politično koruktivnost vpeljati, ko bi jaz v zvezi z odškodninsko
               nekaj prišel v vašo pisarno. Ne vem kaj z odškodninsko družbo imate vi in kaj bi naj
               imel jaz, razen, če bo imel ta član, če bo izvoljen, Milan Kuster, razen, če tudi pri
               vas v stranki, tako kot sem prejšnjikrat rekel v državnem zboru velja kanonsko pravo
               in imamo misije oziroma papeže, ki stvari dirigirajo, urejajo in vsi ostali se temu
               pokoravajo. <stage type="mag"/> <stage xml:id="SDT4-MK-Redna-008-2005-05-05.stage34">(nadaljevanje)</stage> Ja, ja, ampak mi
               tega nimamo tukaj.</p>
            </sp>
            <sp xml:id="SDT4-MK-Redna-008-2005-05-05.sp45">

               <speaker>PREDSEDNIK FRANC SUŠNIK:</speaker>

               <p>Hvala lepa, gospod Kumer. Veliko smo že povedali, predlagam, da počasi to razpravo
               zaključimo. Gospod Peče ima besedo.</p>
            </sp>
            <sp xml:id="SDT4-MK-Redna-008-2005-05-05.sp46">

               <speaker>SAŠO PEČE:</speaker>

               <p>Prvo dovolite okoli te moje ponudbe. Jaz sem sicer ocenil, da se boste zahvalili
               oziroma sem pričakoval, da se boste zahvalil. Po drugi strani vem, da vam gre zahvala
               težko od rok, ampak narobe ste dojeli vsebino. Jaz vam ponujam transparentnost. Jaz
               verjamem, da vam sama beseda transparentnost je tuja, kakor tudi delovanje v smislu
               transparentnosti je tuja, to se je v končni fazi izkazalo v dosedanji zgodovini
               samostojnosti Republike Slovenije. Celo več, vi transparentnost imenujete kravja
               kupčija. S tem ste vi jasno nakazali kaj za vas pomeni transparentnost. Jaz pa vam še
               enkrat povem, če boste v imenu svojega dela, torej poslanskega dela, ocenili, da
               lahko pripomorem k transparentnosti dela, naj si bo SODA, KADA, katerekoli družbe ste
               vljudno vabljeni. V mojem interesu je, v interesu stranke in jaz ocenjujem, da tudi v
               interesu Republike Slovenije, da se zadeve v naši državi odvijajo transparentno, pa
               naj bo to za vas kravja kupčija ali pa karkoli hočete. Ampak jaz ocenjujem,
               razmislite vendar enkrat, transparentnost je ja nekaj pozitivnega.</p>
               <p>Drugo, gospod Školč je prej priznal, da mu sicer ne Slovenska nacionalna stranka
               povzroča ne velikih težav, ampak majhne težave. Meni je zelo žal, da pač tako
               ocenjuje poslanec Liberalne demokracije, ampak v končni fazi to je njegov problem.</p>
               <p>In ker se potem ne več oziroma upam, da se ne bom več oglašal oziroma prijavljal k
               besedi, gospod Kumer vi ste v enem izmed svojih, danes več številčnih govorov
               izjavili, da je Nacionalna stranka kot politična stranka megla, zaradi tega, ker pač
               državotvorno ali pa zaradi tega, ker konstruktivno dela v državnem zboru. Veste v
               okviru Nacionalne stranke pač vlada eno razmišljanje, da je potrebno vsebino nekega
               zakona, predloga najprej pogledati, videti o čem govori in potem v kolikor je ta
               dobra to podpreti. V kolikor je ta slaba to zavreči. In tu je dejanska razlika med
               vami in nami, ko a priori povsod kjer piše gor vlada Republike Slovenije zavzamete
               izključno negativno stališče, ampak verjemite mi, jaz vas bom poskušal sedaj
               potolažiti. Ocenjujem, da boste celo vi v naslednjem letu spoznali vlogo opozicije,
               to je to, da je tudi treba kdaj pa kdaj podpreti tiste zadeve, ki so dobre, ki
               peljejo k napredku in ne vse biti a priori proti kar koli je podpisano s strani
               katerega vladnega poslanca ali pa vlade v celoti. Verjamem, da se boste težko uigrali
               v vlogo opozicijskega poslanca, ampak poskusite razmisliti o tem o čemer sem govoril.
               Hvala.</p>
            </sp>
            <sp xml:id="SDT4-MK-Redna-008-2005-05-05.sp47">

               <speaker>PREDSEDNIK FRANC SUŠNIK:</speaker>

               <p>Gospod Rugelj.</p>
            </sp>
            <sp xml:id="SDT4-MK-Redna-008-2005-05-05.sp48">

               <speaker>BOJAN RUGELJ:</speaker>

               <p>Hvala. Jaz bi rekel takole. Dejansko opozicija kar govori neke nelogične stvari.
               Prej je gospod Kovačič natančno prebral, da je bilo v prejšnjem mandatu razmerje
               popolnoma enako, kot je danes, tako da ne razumem tu kakšnih očitkov. Drugič, rekel
               bi to, da res po eni strani govorite, da je treba poslansko delo že nekako ceniti, po
               drugi strani pa o tem delu ali nedelu, ga primerjate s kravjimi kupčijami. Opozoril
               bi celo na to, da ste šli tako daleč, da priznavate svoje prejšnje napake samo zato,
               da bi danes utemeljili kako imate prav. Na tako stvar pa menda ne bo nihče več
               nasedel v tej naši ljubi državi. Tako, da mislim, da je to vse bilo prav izglasovano,
               bile so tajne volitve, to je najbolj demokratična oblika kakor je lahko.</p>
               <p>Kar se pa tiče Nacionalne stranke, kot opozicijske stranke, oni so se že na začetku
               deklarirali kot konstruktivna opozicijska stranka. In če podpirajo dobre predloge
               naše vlade ali karkoli podobnega, mislim, da tukaj ni nič narobe. In danes je pač tak
               dan. <stage type="mag"/><stage xml:id="SDT4-MK-Redna-008-2005-05-05.stage36">(Nadaljevanje)</stage> Drugič boste pa vi
               verjetno tudi dobili kakšne svoje ljudi še v te nadzorne odbore.</p>
               <p>Hvala lepa.</p>
            </sp>
            <sp xml:id="SDT4-MK-Redna-008-2005-05-05.sp49">

               <speaker>PREDSEDNIK FRANC SUŠNIK:</speaker>

               <p>Gospod Kumer ima besedo.</p>
            </sp>
            <sp xml:id="SDT4-MK-Redna-008-2005-05-05.sp50">

               <speaker>DUŠAN KUMER:</speaker>

               <p>Samo dva stavka gospodu Pečetu. Jaz, ker si vsega nisem zapomnil, ko ste imeli ta
               svoj nastop, bi vas prosil, če napišete monografijo opozicijskega dela, zraven pa
               napotke. In bom zelo hvaležen vam, če mi boste seveda to knjigo posredovali.</p>
               <p>Hvala lepa.</p>
            </sp>
            <sp xml:id="SDT4-MK-Redna-008-2005-05-05.sp51">

               <speaker>PREDSEDNIK FRANC SUŠNIK:</speaker>

               <p>Hvala.</p>
            </sp>
            <sp xml:id="SDT4-MK-Redna-008-2005-05-05.sp52">

               <speaker>SAŠO PEČE:</speaker>

               <p>Po vsej verjetnosti mogoče celo nekoč bom.</p>
            </sp>
            <sp xml:id="SDT4-MK-Redna-008-2005-05-05.sp53">

               <speaker>PREDSEDNIK FRANC SUŠNIK:</speaker>

               <p>Ja. No, sedaj s tem bi jaz zaključil razpravo in še enkrat ponavljam. Na glasovanje
               dajem predlog sklepa o imenovanju članov nadzornega odbora Slovenske odškodninske
               družbe.</p>
               <p>Za člane nadzornega odbora Slovenske odškodninske družbe se imenujejo Robert
               Čehovin, Viktor Robnik, Romana Logar, Jožef Kociper, Milan Kuster, za dobo štirih
               let.</p>
               <p>Takšen sklep bomo posredovali v sprejem in potrditev državnemu zboru.</p>
               <p>Kdo je za predlagani sklep? <stage xml:id="SDT4-MK-Redna-008-2005-05-05.stage37">(13 članov.)</stage> Kdo je proti? <stage xml:id="SDT4-MK-Redna-008-2005-05-05.stage38">(7 članov.)</stage></p>
               <p>Ugotavljam, da je predlog sklepa sprejet s 13. glasovi za in 7 glasovi proti.</p>
               <p>Zaključujem 2. točko.</p>
               <p>In prehajam na <title xml:id="SDT4-MK-Redna-008-2005-05-05.title5">3. TOČKO DNEVNEGA REDA - ADMINISTRATIVNE ZADEVE.</title>
               </p>
               <p>Tu smo dobili eno zadevo. In sicer zaprosilo za soglasje za opravljanje
               dodiplomskega študija člana poslanske skupine SDS gospoda Branka Mariniča. Predlog
               sklepa je bil posredovan v gradivu za to sejo. Odpiram razpravo. Zaključujem
               razpravo.</p>
               <p>Kdo je za predlagani sklep? <stage xml:id="SDT4-MK-Redna-008-2005-05-05.stage39">(16 članov.)</stage> Je kdo proti? <stage xml:id="SDT4-MK-Redna-008-2005-05-05.stage40">(Nihče.)</stage></p>
               <p>Ugotavljam, da je predlog sklepa sprejet.</p>
               <p>S tem zaključujem 3. točko in s tem tudi 8. sejo mandatno-volilne komisije. Hvala
               lepa za vaše sodelovanje.</p>
               <stage xml:id="SDT4-MK-Redna-008-2005-05-05.stage41">(Seja se je končala 5. maja 2005 ob 10.15 uri.)</stage>
            </sp>
         </div>
      </body>
   </text>
</TEI>
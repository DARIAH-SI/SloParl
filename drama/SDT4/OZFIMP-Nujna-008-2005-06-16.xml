<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZFIMP-Nujna-008-2005-06-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">AC3BC6776CFA4ACEC1257022004541B7</idno>
               <idno type="custom" subtype="day">4350AFEE64DDF836C1257022004E8826</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=4350AFEE64DDF836C1257022004E8826</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZFIMP-Nujna-008-2005-06-16.OZFIMP" n="008">
               <name>Nujna</name>
               <date when="2005-06-16"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZFIMP-Nujna-008-2005-06-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZFIMP-Nujna-008-2005-06-16.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA FINANCE IN MONETARNO POLITIKO</stage>
            <stage type="session">8. nujna seja</stage>
            <stage type="date">(16. junij 2004)</stage>
            <stage type="chairman">Sejo je vodil Bojan Starman, predsednik odbora.</stage>
            <stage type="time">Seja se je pričela ob 15.04 uri.</stage>


            <sp xml:id="SDT4-OZFIMP-Nujna-008-2005-06-16.sp1">

               <speaker>PREDSEDNIK BOJAN STARMAN:</speaker>

               <p>... pozdravljam in pričenjam 8. nujno sejo odbora. Obveščam vas, da mag. Antona Ropa
               zamenjuje gospod Milan Petek. Prehajamo na določitev dnevnega reda seja odbora. S
               sklicem seje ste prejeli predlog dnevnega reda seje odbora, to je nadaljevanje
               obravnave predloga rebalansa proračuna Republike Slovenije za 2005, kot matično
               delovno telo. Ker do začetka ni bilo predlogov o spremembah je s tem dnevni red tak,
               kot je bil določen s sklicem.</p>
               <p>Prehajamo na <title>1. točko dnevnega reda - nadaljevanje obravnave predloga rebalansa
                  proračuna Republike Slovenije za leto 2005.</title> Vabljeni so predstavniki vlade
               Republike Slovenije, ministrstvo za finance, prejeto gradivo, amandma poslanskega
               kluba LDS z dne 16.6.2005 in sprememba amandmaja poslanskega kluba LDS z dne
               13.6.2005 k uporabniku 1714 - Policija. Vmes je prišla še gospa Majda Širca, ki
               nadomešča gospoda mag. Milana Cvikla, namesto Vilija Trofenika gospod Aleš Gulič.</p>
               <p>Prehajamo na amandma. Kot ste bili obveščeni s sklicem 9. izredne seje državnega
               zbora je rok za vložitev amandmaja poslank in poslancev, poslanskih skupin in
               zainteresiranih delovnih teles k predloženemu rebalansu tekel do začetka današnje
               izredne seje državnega zbora. V tem roku je amandma vložila poslanska skupina LDS, ki
               ste ga prejeli na klop. Odbor se mora na današnji seji opredeliti do vloženega
               amandmaja, ima pa tudi možnost, da oblikuje in sprejme morebitne svoje amandmaje k
               predloženemu rebalansu. Odpiram razpravo o vloženem amandmaju in morebitnih predlogih
               za amandmaje odbora. Ob tem naj opozorim na dejstvo, da je odbor na 5. seji, ko je
               obravnaval vložene amandmaje razpravljal tudi o predlogu poslanke Majde Širca, da
               odbor sprejme svoj amandma enake vsebine, kot ga je do sedaj vložila poslanska
               skupina LDS. Odbor takšnega predloga za amandma odbora ni podprl, vendar se mora
               danes tudi formalno opredeliti do njega, ker se mora opredeliti do vseh vloženih
               amandmajev.</p>
               <p>Najprej bi prosil predstavnika vlade Republike Slovenije za mnenje k vloženem
               amandmaju.</p>
            </sp>
            <sp xml:id="SDT4-OZFIMP-Nujna-008-2005-06-16.sp2">

               <speaker>DR. ANDREJ BAJUK:</speaker>

               <p>Hvala lepa,gospod predsednik. Če pravilno razumem je to amandma na postavki 3511,
               ministrstvo za kulturo, in sicer gre za povečanje v programu 1803 - programi v
               kulturi pri podprogramu Mediji in avdiovizualna kultura na proračunski postavki 2489.
               Izvajanje zakona o medijih se povečajo sredstva za 500 milijonov tolarjev. Glede tega
               je vlada že zavzela svoje stališče in nimamo nikakršnega dodatnega argumenta, torej
               mi se s tem amandmajem ne strinjamo in predlagamo odboru, da ga zavrne.</p>
            </sp>
            <sp xml:id="SDT4-OZFIMP-Nujna-008-2005-06-16.sp3">

               <speaker>PREDSEDNIK BOJAN STARMAN:</speaker>

               <p>Hvala lepa. Razprava. Gospa Majda Širca.</p>
            </sp>
            <sp xml:id="SDT4-OZFIMP-Nujna-008-2005-06-16.sp4">

               <speaker>MAJDA ŠIRCA:</speaker>

               <p>Hvala lepa. Ta amandma smo obravnavali na matičnem odboru. Bil je priložen kot
               predlog, res da v poznih večernih urah in mislim, da je bil tudi zadnji na dnevnem
               redu in morebiti je smiselno, da mu danes še enkrat posvetimo pozornost, tudi iz enega drugega vidika in
               sicer tudi z vidika razprave, ki se je dogajala danes ob poskusu morebitne sanacije
               problema, ki ga odpira tudi ta amandma. V Liberalni demokraciji smo sicer pozdravili
               popravke na ministrstvu za kulturo, ki gredo v višini skorajda milijarde in pol,
               razumemo pa tudi, da ta milijarda in pol je morala se razdrobiti na kar nekaj nujnih
               oziroma z zakonom povezanih postavk, predvsem plače, programe javnih zavodov in
               nekatere investicije v kulturi, pa še nekatere druge postavke, ki jih danes ne velja
               odpirat. Je pa res, da postavka 2.4.8.9 izvajanja zakona o medijih je bila znotraj
               rebalansa za 50 tisoč znižana, kar seveda pomeni še en dodaten udarec nekemu zelo
               aktualnemu problemu, o katerem ste danes razpravljali, ravnokar razpravljali na seji
               državnega zbora. Gre za programe, ki jih lahko država sofinancira znotraj zakona o
               medijih, kjer se lahko izvedeta dva javna razpisa in znotraj teh javnih razpisov,
               lahko kandidirajo tudi nepridobitni oziroma tisti programi posebnega pomena, ki vemo,
               da so poskušali dobiti svoj domicilj v zakonu o medijih, danes v zakonu o RTV
               Slovenija, v bistvu pa so že inkorporirani v obstoječi zakon o medijih, če bi bilo
               dovolj denarja. Iz leta 2001 zakon je v obrazložitvi in to se vsi, skoraj vsi tukaj
               spomnimo navajal, da zaradi edine direktive, ki je na področju kulture in zaradi
               česar smo tudi zelo radikalno spreminjali zakon o medijih. Zaradi te direktive
               nastanejo določene posledice v slovenskem avdiovizualnem prostoru. Namreč določeni
               programi, ki imajo status posebnega pomena in zaradi česar ne smejo uveljavljati
               določenih komercialnih, oglaševalnih in drugih vsebin, imajo pa tudi določene
               odpustke znotraj zakona, saj pri plačevanju teh operaterskih pavšalov vendarle...</p>
            </sp>
            <sp xml:id="SDT4-OZFIMP-Nujna-008-2005-06-16.sp5">

               <speaker>PREDSEDNIK BOJAN STARMAN:</speaker>

               <p>Prosim samo malo tišine. Izvolite.</p>
            </sp>
            <sp xml:id="SDT4-OZFIMP-Nujna-008-2005-06-16.sp6">

               <speaker>MAJDA ŠIRCA:</speaker>

               <p>Tem programom je država nekaj naložila. Mislila je, da bo to, kar jim je naložila
               lahko kompenzirala znotraj medijskega zakona. Vemo, da potem se je odprla ta zgodba s
               tremi odstotki, ki se je izkazala kot nekonsistentna, ampak v rešitvi, ki jo danes
               imamo, so ti programi nezadostno financirani. Obstaja sicer postavka celotna okoli
               205 tisoč na celotnem zakonu, ampak vedeti moramo, da na dveh razpisih, na katerih
               kandidirata lahko tudi, kandidirajo tudi ti programi, kar pomeni, da ta postavka, ki
               je že tako in tako manj kot tretjinska je že znotraj tega okrnjena, ker znotraj teh
               programov lahko kandidirajo tudi RTV Slovenija, lahko kandidirajo tudi drugi tiskani
               in ostali mediji. V bistvu njihov problem je velik.</p>
               <p>Seveda mi smo dobili določene odgovore in tudi danes ste jih ponavljali, da se bo ta
               problem v bodoče na drugačen način rešil. Moje stališče sicer je, da je že rešen, v
               kolikor bi bil pokrit, vsaj delno rešen, v kolikor bi bil pokrit. Pokrit ni in ta
               amandma, na katerem smo, mislim, da z več kot upravičenim razlogom vztrajali, sanira
               do leta, vsaj do konca leta to postavko, možnost, da se razpis objavi in hkrati
               možnosti tudi, da se rešijo najhujše zagate, ki jih  imajo ti programi. Ne glede na tisto znano bom rekla
               proceduralno zgodbo, da teh 3%, ki jih je televizija hranila na nekem računu in gre
               za 680 milijonov kot vem nimamo še razrešene in tudi vprašanje, če jih bomo imeli,
               tako da bi prosila, da bi morebiti s tem amandmajem sanirali. Kot se spomnim, gospod
               Bajuk, vaša obrazložitev na seji, vsaj pisna, ne, mislim da ustna, pisna ni mogla
               biti, ker ni bil vložen je šla v smer vprašaja, kje jemljemo, to je bila ta šablona
               običajno, kajti tudi mi smo imeli eno šablono in smo se običajno obrnili na postavko
               obramba in ukrepi ob izrednih dogodkih oziroma vojaška obramba in nacionalna varnost.</p>
               <p>Prosim, minister, mogoče če bi še enkrat premislili, ali bi ta višina teh sredstev
               dejansko tako ogrozila to postavko, ki govori o vključevanju Slovenije oziroma
               izvajanju vseh Natovih želja in zahtev. Hvala.</p>
            </sp>
            <sp xml:id="SDT4-OZFIMP-Nujna-008-2005-06-16.sp7">

               <speaker>PREDSEDNIK BOJAN STARMAN:</speaker>

               <p>Hvala lepa. Gospod Gulič, izvolite.</p>
            </sp>
            <sp xml:id="SDT4-OZFIMP-Nujna-008-2005-06-16.sp8">

               <speaker>ALEŠ GULIČ:</speaker>

               <p>Spoštovani, gospod predsednik. Spoštovani, gospod minister. Jaz bom seveda, zaradi
               tega, ker sem tako pozitivno okužen s temi radijskimi in televizijskimi postajami
               posebnega pomena mogoče segal malce drugače v to materijo, ampak vendarle.</p>
               <p>Gre za to, da je treba v bistvu rešiti to bogastvo slovenskega medijskega prostora,
               ki ga teh 30 in še nekaj radijskih in televizijskih postaj ponuja in seveda, ki ga je
               tudi opravilo. Namreč, teh 500 milijonov ni samo denar za letošnje leto, vemo tudi,
               da za lansko leto obstajajo dolgovi, ki še niso bili poplačani. Znotraj 3% RTV
               naročnine seveda zadeva ni šla skozi, to je sedaj že popolnoma jasno in sedaj imamo
               možnost, da zadevo vsaj za silo, da ji damo kakšen obliž. To, da 3% niso šli skozi
               seveda je posledica dveh pravzaprav vedenj. Eno, malce narobe razumevanje tistega,
               kar je povedalo ustavno sodišče, drugo stvar pa neupoštevanje tega, da je
               Radiotelevizija Slovenija lansko leto januarja povečala naročnine RTV-ja z izgovorom
               ali z razlogom, kjer bo morala dati 3% za lokalne in regionalne televizijske postaje,
               takrat še oziroma postaje posebnega pomena. Država je naložila vsem tem postajam čudo
               zadev, tisto, ko pravi gospod minister Simoniti, da bodo pa sedaj morali imeli
               programske svet, ni res, že jih morajo imeti, če jih nimajo, nimajo statusa in če
               imajo 0.1% manj programa, ki ga predpisuje država izpadejo, ni nobenega izgovora, ni
               možnosti pritožbe, nobene zadeve. Se pravi, takšen nadzor, ki sedaj že formalno
               obstaja na tem, kar počnejo je obstajal seveda že v lanskem letu in nekatere, da bi
               zadržale status so se odločile za to, da se zadolžijo in so zadolževale v dobri veri,
               da bo ta denar prišel, ali od države, se pravi, iz davkoplačevalskega denarja, ki je
               bil ulovljen<stage>(?)</stage> ali iz RTV naročnine, ki je bila tako ali tako povečana, zaradi tega
               denarja, sedaj so seveda ostale na suhem, popolnoma. In, če ta zadeva seveda ne bo
               šla v letošnji rebalans, potem tudi za letos ne bo tega denarja, vsaj jaz ga ne
               vidim, če pa je, kje je rešitev? ...<stage>/Nevihtno grmenje/</stage>... ...<stage>/Smeh./</stage>... Je povedal.
               OK, je povedal, sedaj pa, gospod Bajuk, ki se na to spozna bo pa to prevedel, prosim.
           </p>
            </sp>
            <sp xml:id="SDT4-OZFIMP-Nujna-008-2005-06-16.sp9">

               <speaker>PREDSEDNIK BOJAN STARMAN:</speaker>

               <p>Še, gospod Horvat. Izvolite, gospod Horvat.
               </p>
            </sp>
            <sp xml:id="SDT4-OZFIMP-Nujna-008-2005-06-16.sp10">

               <speaker>FRANC (FERI) HORVAT:</speaker>

               <p>Hvala lepa za besedo. Očitno se gospod bog jezi nad našim početjem okrog rebalansa.</p>
               <p>Šalo na stran, ker sta bila kolegica in kolega zelo temeljita v obrazložitvi, bom
               zelo kratek. Podpiram ta amandma, ker mislim, da s tem vsaj deloma popravljamo
               napako, ki je bila narejena. Najboljša rešitev bi gotovo bila v okviru 3% in potem se
               bo verjetno treba še pogovarjati, če ne bo možno pri tem zakonu, pa pri zakonu o
               medijih potem. Dejstvo je, da ne gre tukaj to, kar so bili prigovori, zajemanje
               nečesa osrednji RTV hiši, kajti ti programi niso konkurenčni, ampak so
               komplementarni. In dejstvo je, da je to korektno, ne samo v odnosu do teh
               organizacij, ki izvajajo te programe, ampak do poslušalk in poslušalcev, gledalk in
               gledalcev, ki vemo verjetno vsi, da zelo poslušajo in gledajo te lokalne in
               regionalne programe. To ni samo pri nas tako, ampak je tudi običajno in normalno tudi
               v tujini tako. Tako, da s tega razloga podpiram ta amandma.</p>
            </sp>
            <sp xml:id="SDT4-OZFIMP-Nujna-008-2005-06-16.sp11">

               <speaker>PREDSEDNIK FRANCE CUKJATI:</speaker>

               <p>Hvala lepa. Še kdo želi razpravljati? Gospod Petek, izvolite.</p>
            </sp>
            <sp xml:id="SDT4-OZFIMP-Nujna-008-2005-06-16.sp12">

               <speaker>MIRO PETEK:</speaker>

               <p>Hvala predsednik za besedo. Če še jaz skušam na svoj način dodatno utemeljiti
               predlog, kot smo ga dali s tem amandmajem. Verjamem, da v tej sobi skoraj ni
               poslanca, ki se ne zaveda pomena lokalnih in regionalnih ali radijskih ali
               televizijskih in v tem primeru tudi istočasno študentskih, istih z istimi nameni in
               vemo, kako v nekaterih okoljih pravzaprav, ko potrebujemo informacije, pravzaprav te
               informacije, ker pač nacionalni medij vsega ne more pokriti, nam dajejo podlago za
               to, da dobivamo tudi informacijo o tistih vprašanjih, ki jih nacionalka ne more
               pokrivati. In zaradi tega, ko poslušam kako ste se pogajali s predstavniki teh
               regionalnih medijev, sprašujem kako pravzaprav imate namen realizirati obljubo, ki
               ste jim jo dali, iz pogovorov, ki sem jih imel, dva pogovora s predstavniki so bili
               včeraj pri vas, ugotavljam, da ste ali pa, so izjave njihove, da ste jim zagotovili,
               da se bo po sprejetju rebalansa proračuna zagotovili tudi denar za to zapadlo
               obveznost. Če tega v proračunu nimate, ne vem kako nameravate to narediti in tukaj
               vam z našim amandmajem ponujamo priliko, da to naredite transparentno, da si v
               ustrezni proračunski postavki zagotovite teh dodatnih 500 milijonov ob tistih, ki so
               200 milijonov že zajeti in s tem pravzaprav napravite proračun dejansko dosegljiv, za
               vas torej tudi zakonit, za nas torej tudi dovolj pregleden in tukaj je po naši
               presoji dobronameren predlog, da akceptirate amandma kot smo ga predlagali. Če
               govorim o teh medijih, torej ti mediji imajo vsaj v štajerskem koncu izredno pomembno
               vlogo. In to vlogo so jim priznali tudi s statusom posebnega pomena. In sedanj,
               najprej jim daš status posebnega pomena in naložiš, da izvajajo programe v okviru
               tega statusa posebnega pomena, ne daš jim pa virov in s tem smo na ta način
               usposobili proračun, da ima transparentno postavko  s katero bi se te obveznosti iz preteklosti poplačale.
               Med tem časom pa upam, da boste tudi zagotovili tisto, kar ste obljubili, da boste z
               ustreznim zakonom zagotovili, da bo njihovo pričakovanje v bodočnosti zagotovljeno,
               ali v okviru 2, 3, 5%, to seveda prepuščamo vam.</p>
               <p>Zaradi tega vsem poslancem iz koalicijskih vrst, ki prihajate, tako kot vas gledam,
               večinoma iz območij, kjer imajo te regionalne postaje, da podprete ta amandma. Torej
               daste podporo tistim, ki vas dodatno in mislim, dovolj kvalitetno informirajo o
               vprašanjih, ki jih pač na nacionalki ne dobite, zaradi tega apeliram na podporo temu
               amandmaju.</p>
            </sp>
            <sp xml:id="SDT4-OZFIMP-Nujna-008-2005-06-16.sp13">

               <speaker>PREDSEDNIK BOJAN STARMAN:</speaker>

               <p>Hvala lepa, gospod Petek. Želi mogoče minister?</p>
            </sp>
            <sp xml:id="SDT4-OZFIMP-Nujna-008-2005-06-16.sp14">

               <speaker>DR. ANDREJ BAJUK:</speaker>

               <p>Hvala lepa. K temu, kar sem že povedal na prejšnjih sejah ali na isti seji prejšnje
               dni glede tega vprašanja, bi samo še to dodal, da trenutno tudi potekajo določeni
               pravni postopki, v katerih je ministrstvo za finance druga instanca. In upam, da
               razumete, da v tem smislu ne smem zavzeti nikakršnega stališča. Zavedamo pa se, da je
               na podlagi odločbe ustavnega sodišča to zdaj odgovornost države in nameravamo na zelo
               transparenten način to zadevo rešiti. Prav gotovo boste tudi o tem pravočasno
               seznanjeni. Zaenkrat pa mislim, da ne bi smel več povedati. Hvala.</p>
            </sp>
            <sp xml:id="SDT4-OZFIMP-Nujna-008-2005-06-16.sp15">

               <speaker>PREDSEDNIK BOJAN STARMAN:</speaker>

               <p>Hvala lepa. Še gospod Lahovnik.</p>
            </sp>
            <sp xml:id="SDT4-OZFIMP-Nujna-008-2005-06-16.sp16">

               <speaker>DR. MATEJ LAHOVNIK:</speaker>

               <p>Hvala lepa. Seveda bom tudi sam podprl omenjeni amandma. Zdi se mi izjemnega pomena,
               da ta amandma podpremo. Zadeva je, tudi če jo gledamo z vidika današnje razprave, ki
               je potekala o javni Radioteleviziji Slovenija, lahko kritična z vidika obveščanja
               javnosti, če bodo te spremembe, ki jih predlaga vladna koalicija, tudi uveljavljene.
               S tem amandmajem želimo doseči, da se zagotovijo sredstva za lokalne in druge
               radijske postaje, ki opravljajo tudi dejavnost posebnega družbenega pomena, kar
               seveda tudi je nepristransko informiranje javnosti. Menimo, da ima javnost pravico do
               teh informacij. Menimo, da v obstoječem rebalansu ni dovolj sredstev predvidenih za
               ta namen in želimo s tem predlogom amandmaja zagotoviti širši javni interes. In temu
               širšemu javnemu interesu se pravi pravica do informiranja.</p>
               <p>Moram reči, da pričakujem, da bo omenjeni amandma na odboru dobil dovolj široko
               podporo. Če temu ne bo tako, bo to samo še en kamenček v mozaiku, ki ga sestavlja
               današnja razprava, ki je potekala o javni radioteleviziji in ki smo jo slišali s
               strani koalicijskih poslancev. Če misli ta vlada resno s tem, da želi zagotoviti
               dostop do objektivnih informacij vsem in zagotoviti dovolj široko paleto ali pa
               paleto različnih pogledov na razvoj dogodkov, potem bo ta amandma tudi podprla. Če
               temu ni tako, je to jasen znak, da je to samo še en korak naprej do tega, da se
               obvlada medije. Seveda jih najlažje obvladuješ s tem, da jim zapreš finančno pipico
                   in potem pogojuješ odprte
               te pipice s tem, da je način informiranja politično kompatibilen. Mi ne trdimo, da je
               temu tako, verjamemo za enkrat še, da obstaja želja, da se zagotovi objektivno
               informiranje, da se omogoči javnosti dostop do teh informacij, seveda bomo pa to
               preverili ravno s tem ali bo zagotovljena podpora temu amandmaju ali ne. Hvala.</p>
            </sp>
            <sp xml:id="SDT4-OZFIMP-Nujna-008-2005-06-16.sp17">

               <speaker>PREDSEDNIK BOJAN STARMAN:</speaker>

               <p>Hvala lepa. Še kdo želi razpravljati? Na kratko, prosim.</p>
            </sp>
            <sp xml:id="SDT4-OZFIMP-Nujna-008-2005-06-16.sp18">

               <speaker>MAJDA ŠIRCA:</speaker>

               <p>Samo še to, da povzamem. Takšna korektura bi prišla skupinsko za izvajanje zakona o
               medijih na tisto vsoto kot je bila določena v zakonu leta 2001 sprejetemu zakonu.
               Opozarjam še enkrat, da ta zakon omogoča javne razpise tako za te programe kot tudi
               za druge programe, ki bi lahko kandidirali na področju medijev. In glede na to, da je
               prioriteta te vlade in da je eden izmed ciljev, ki je bil vrednoten z višino
               milijarde in pol znotraj tako imenovanega sklada za pluralizacijo medijev obljubljen
               in glede na to, da četudi bi danes vložili zakona, v kolikor postavke nimate odprte,
               ne bo moral vživeti in zaživeti in delovati še kar nekaj časa, je to en smiseln
               oziroma tako rekoč regularen bay pass.</p>
            </sp>
            <sp xml:id="SDT4-OZFIMP-Nujna-008-2005-06-16.sp19">

               <speaker>PREDSEDNIK BOJAN STARMAN:</speaker>

               <p>Hvala lepa. Prehajam na glasovanje.</p>
               <p>Kdo podpira predlog? <stage>(7 članov.)</stage> Kdo je proti? <stage>(5 članov.)</stage></p>
               <p>S tem je amandma podprt.</p>
               <p>Še predlog za amandma odbora. Prosim.</p>
            </sp>
            <sp xml:id="SDT4-OZFIMP-Nujna-008-2005-06-16.sp20">

               <speaker>MILAN PETEK:</speaker>          

               <p>
                  <stage>NI VKLJUČEN!!!</stage>.. vezan je pa na tudi že obravnavan amandma, vendar danes s spremenjeno vsebino.
               Jaz mislim, da imate amandma pri sebi. Upam, da imajo tudi drugi poslanci, vendar...
           </p>
            </sp>
            <sp xml:id="SDT4-OZFIMP-Nujna-008-2005-06-16.sp21">

               <speaker>PREDSEDNIK BOJAN STARMAN:</speaker>

               <p>.. na strani 13 prejšnjega pregleda ...<stage>/nerazumljivo./</stage>... na strani 6, 1.7.4 pri
               uporabniku policija.</p>
            </sp>
            <sp xml:id="SDT4-OZFIMP-Nujna-008-2005-06-16.sp22">

               <speaker>MILAN PETEK:</speaker>

               <p>Saj bom jaz pojasnil.</p>
            </sp>
            <sp xml:id="SDT4-OZFIMP-Nujna-008-2005-06-16.sp23">

               <speaker>PREDSEDNIK BOJAN STARMAN:</speaker>

               <p>...<stage>/nerazumljivo./</stage>... v skladu s poslovnikom pa mogoče bo gospod Petek dodatno.
               ..<stage>/medsebojni pogovor./</stage>.. Dejstvo je, da ta amandma ni bil vložen v skladu s
               poslovnikom, ker predvideva novo proračunsko postavko in ga ..<stage>/nerazumljivo./</stage>..
               amandmaji se vlagajo samo s tistim delom, ki so predmet rebalansa. Prosim.</p>
            </sp>
            <sp xml:id="SDT4-OZFIMP-Nujna-008-2005-06-16.sp24">

               <speaker>MILAN PETEK:</speaker>

               <p>Ali lahko?</p>
            </sp>
            <sp xml:id="SDT4-OZFIMP-Nujna-008-2005-06-16.sp25">

               <speaker>PREDSEDNIK BOJAN STARMAN:</speaker>

               <p>Ja, prosim.</p>
            </sp>
            <sp xml:id="SDT4-OZFIMP-Nujna-008-2005-06-16.sp26">

               <speaker>MILAN PETEK:</speaker>

               <p>Torej, to je predmet rebalansa in to je predmet rebalansa na ta način, da ga je
               predlagal sam, nova postavka ne, vendar vrednosti so zajete že v postavki, ki jo je
               predlagala vlada. Tako je vlada to tudi pojasnila. Mi samo želimo, da se iz postavke,
               ki jo je predlagala vlada prenese na drugo postavko, ki smo jo opredelili v tem amandmaju. Moram priznati,
               da poslovnika tako natančno ne poznam, da bi sam znal odločati o tem ali je to možno
               ali ne, vendar ostaja znotraj uporabnika policije, ostaja znotraj policijske in
               kriminalistične dejavnosti in notranji zadev, samo se ena podpostavka odpira. In če
               to ne gre, to vi veste boljše kot mi.</p>
            </sp>
            <sp xml:id="SDT4-OZFIMP-Nujna-008-2005-06-16.sp27">

               <speaker>PREDSEDNIK BOJAN STARMAN:</speaker>

               <p>Želi mogoče kdo pojasniti?</p>
            </sp>
            <sp xml:id="SDT4-OZFIMP-Nujna-008-2005-06-16.sp28">

               <speaker>GOSPA _____:</speaker>

               <p>V skladu s poslovnikom se postavki, ki se je rebalans ne dotika in če je nova
               postavka se je ne dotika, se je ne da odpirati. Dejstvo je, da sredstva v ta namen
               kot želite so zagotovljena.</p>
            </sp>
            <sp xml:id="SDT4-OZFIMP-Nujna-008-2005-06-16.sp29">

               <speaker>PREDSEDNIK BOJAN STARMAN:</speaker>

               <p>Hvala lepa. Še gospod Horvat.</p>
            </sp>
            <sp xml:id="SDT4-OZFIMP-Nujna-008-2005-06-16.sp30">

               <speaker>FRANC FERI HORVAT:</speaker>

               <p>Hvala, gospod predsednik. Jaz predlagam odboru, da sprejme amandma za povečanje
               obsega sredstev na postavki Inovacije, nove tehnologije in nove produkte pri
               programih pospeševanje tehnološkega razvoja gospodarstva za milijardo in pol. In kot
               vir pa predlagam postavko 1914 - generalštab slovenske vojske, usposabljanje in
               obrambni sistem. Ne bi več utemeljeval, da ne zapravljam časa. O tem smo dosti
               govorili, o tehnološkem razvoju, ker rebalans predvideva celo nominalno zmanjšanje od
               zneska, ki je bil v proračunu za letošnje leto.</p>
            </sp>
            <sp xml:id="SDT4-OZFIMP-Nujna-008-2005-06-16.sp31">

               <speaker>PREDSEDNIK BOJAN STARMAN:</speaker>

               <p>Hvala lepa. Želi še kdo razpravljati? Razpravljali smo o dveh točkah, ena od teh je
               posledica, ker niso bili sprejeti, je pa verjetno ... Gospod Lahovnik.</p>
            </sp>
            <sp xml:id="SDT4-OZFIMP-Nujna-008-2005-06-16.sp32">

               <speaker>DR. MATEJ LAHOVNIK:</speaker>

               <p>Hvala lepa, gospod predsednik. Ponovno bi želel tudi sam opozoriti na mnenje
               gospodarstva, na mnenje Gospodarske zbornice Slovenije, da se sredstva za tehnološki
               razvoj pomembno znižujejo. Gospodarska zbornica Slovenije je opozorila, da za več kot
               4 in pol milijarde tolarjev. Res je da se ta sredstva deloma kompenzirajo s sredstvi,
               ki prihajajo za tehnološki razvoj iz evropskih strukturnih skladov. Vendar menimo, da
               je dejstvo, da se prvič, ta sredstva ne nadomestijo v celoti, torej skupaj
               investicije v tehnološki razvoj še vedno manj, kot pa je bilo načrtovano. In drugič,
               tudi ta strategija ni primerna, strategija nadomeščanja sredstev, ker smo že
               poudarili, da morajo biti sredstva iz evropskih strukturnih skladov nadgradnja tem
               sredstvom, ki se sicer investirajo iz domačega državnega proračuna v tehnološki
               razvoj. Žal temu ni tako in smo priča temu nadomeščanju. Glede na to se nam zdi
               pomembno, da z amandmajem odbora povečamo delež sredstev za tehnološki razvoj. Želel
               bi poudariti, da tudi če pogledamo prerez proračuna ministrstva za visoko šolstvo,
               znanost in tehnologijo opazimo, da gre okoli 93% sredstev za znanost in samo 7% za
               tehnološki razvoj. S tega vidika se nam zdi ključno, da se ta  predlog tega amandmaja podpre, da se na ta način
               delež sredstev za tehnološki razvoj poveča, ker verjamemo, da je to skladno tako z
               lizbonsko strategijo kot tudi strategijo razvoja Slovenije. Obe predvidevata nujno
               povečanje izdatkov za tehnološki razvoj. Če pogledamo strategijo razvoja Slovenije
               smo si notri zapisali, da želimo povečati skupen delež izdatkov za raziskave in
               tehnološki razvoj do 3% bruto domačega proizvoda, od tega seveda prispeva
               gospodarstvo dve tretjini, država ena tretjino. S tem, ko bi podprli ta amandma bi se
               delež teh sredstev države povečeval in približeval zastavljenemu strateškemu cilju.
               Verjamemo, da bi na ta način povečali konkurenčno sposobnost slovenskega
               gospodarstva, za katero večkrat ugotavljamo, da bi bila lahko prav na področju
               tehnološkega razvoja boljša. Drugič, verjamemo, da bo na ta način seveda višja tudi
               gospodarska rast, ki bo posledica tehnološkega preboja, ki ga moramo izvesti v
               Sloveniji.</p>
               <p>Iz tega naslova bi rad poudaril, da se nam zdi pomembno, da se na tej postavki
               povečujejo sredstva in da se na ...<stage>/Nerazumljivo./</stage>... bom rekel pogojno grobo rečeno
               vojaških postavkah zmanjšujejo, ker je nacionalna varnost dobra, med tem, ko je
               stanje tehnološkega razvoja slabo, da to pomeni razvojni, da je to nekakšen razvojni
               amandma in zato sem trdno prepričan, če verjamete v lastno koalicijsko pogodbo, če
               verjamete v strategijo razvoja Slovenije in če verjamete v lizbonsko strategijo, da
               boste ta amandma tudi podprli, za kar se vam že v naprej zahvaljujem. Hvala.</p>
            </sp>
            <sp xml:id="SDT4-OZFIMP-Nujna-008-2005-06-16.sp33">

               <speaker>PREDSEDNIK BOJAN STARMAN:</speaker>

               <p>Še, gospod minister. Izvolite.</p>
            </sp>
            <sp xml:id="SDT4-OZFIMP-Nujna-008-2005-06-16.sp34">

               <speaker>DR. ANDREJ BAJUK:</speaker>

               <p>Hvala lepa, gospod predsednik. Rad bi samo ponovil, da kar se tiče vira, ki ga
               predlagajo predlagatelji za kritje teh dodatnih sredstev je z vidika vlada
               nesprejemljiv. Sem že, ne enkrat, pa večkrat obrazložil, da kar se tiče naše
               obveznosti glede obrambnega proračuna, da moramo do leta 2008 se je država zavezala,
               da bo spravila to na 2% bruto domačega proizvoda, da je v tem v skladu s tem časovnem
               okviru, v tem časovnem okviru predvideno, da bo letos posvečenih 1.68% bruto domačega
               produkta sredstev, ki predstavljajo nad 1.68% bruto domačega produkta, da dejansko,
               da tega ne bomo dosegli smo znižali na 1.67%.</p>
               <p>Kar se pa tiče tehnološkega razvoja rad bi ponovno opozoril in tudi če to pomeni, da
               bomo še enkrat slišali določene govore, kar se tiče primerjave, da je pri postavki
               504 tehnološki razvoj realizacija v letu 2004 bila 3 milijarde 384, predvidevajo se
               pa sredstva za 6 milijard 511. Torej, gre za močno povečanje glede na tega, kaj je
               slovenska država posvečala sredstev iz proračuna za ta namen. Res pa je, da so sedaj
               teh 6 tisoč 511 nekoliko nižji od 6 tisoč 621, ki so bile do sedaj v veljavnem
               proračunu.  Vendar, če vzamemo
               na znanje, da se dejansko povečajo, praktično podvojijo sredstva glede na realizacijo
               in na možnost, da se do konca leta dejansko denar tudi porabi, smo prepričani, da so
               to zadostna sredstva. Hvala lepa.</p>
            </sp>
            <sp xml:id="SDT4-OZFIMP-Nujna-008-2005-06-16.sp35">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
            </sp>
            <sp xml:id="SDT4-OZFIMP-Nujna-008-2005-06-16.sp36">

               <speaker>DR. ANDREJ BAJUK:</speaker>

               <p>Torej, vlada nasprotuje temu amandmaju, zaradi obeh razlogov.</p>
            </sp>
            <sp xml:id="SDT4-OZFIMP-Nujna-008-2005-06-16.sp37">

               <speaker>PREDSEDNIK BOJAN STARMAN:</speaker>

               <p>Še gospod Lahovnik želi nekaj dodati.</p>
            </sp>
            <sp xml:id="SDT4-OZFIMP-Nujna-008-2005-06-16.sp38">

               <speaker>DR. MATEJ LAHOVNIK:</speaker>

               <p>Poglejte, tu je treba odgovoriti na že večkrat postavljeno trditev in absurd, da se
               letošnji proračun primerja z lansko porabo. Večkrat sem že poudaril, da je lani
               minister za finance v začetku oktobra meseca zamrznil proračun, to zelo dobro veste,
               tudi na ministrstvu za finance. Če tega ne veste, bi bilo prav, da se s tem tudi
               seznanite. Iz tega naslova... <stage>/Oglašanje iz ozadja./</stage> Če me, gospod minister, prosim,
               ne prekinjate. Hvala.</p>
               <p>Druga stvar, ki jo želim poudariti, je naslednja. V vseh ključnih razvojnih
               programih proračuna, to je postavka 14, gospodarstvo, in 5, znanost in tehnološki
               razvoj, se sredstva za investicije in razvojne spodbude gospodarstva znižujejo. To je
               dejstvo. V skupnih zneskih in odstotkih se to zmanjševanje zakriva s povečanim
               pričakovanim prilivom sredstev iz strukturnih skladov Evropske unije, ki bi morala
               pomeniti dejansko povečanje vlaganja v razvoj, kot sem dejal že prej, ne pa
               nadomeščanje lastnih razvojnih sredstev proračuna in njihovo prelivanje za druge
               namene. S tega vidika seveda ne drži to, kar ste, gospod minister, pravkar povedali.</p>
               <p>Naslednja stvar, ki jo je treba poudariti. Da je v obrazložitvi proračuna navedeno,
               da se sredstva za povečevanje konkurenčnosti gospodarstva povečujejo za 77,9%.
               Dejansko pa gre to v celoti na račun dodatnih sredstev za investicije občin v
               poslovne cone in dodatnih sredstev za spodbujanje neposrednih tujih investicij - tu
               gre predvsem za že sprejeto obveznost do podpore investicije v Revozu, kar seveda v
               opoziciji pozdravljamo in nas veseli, da je tudi ta vlada spoznala strateški pomen te
               investicije. Medtem ko se sredstva za podporo novim domačim investicijam ukinjajo.
               Takšna diskriminatorna obravnava je tudi vprašljiva z vidika odnosa, če hočete, do
               domačih in tujih investitorjev. Sredstva za izvajanje sprejetih programov za
               povečevanje konkurenčnih sposobnosti podjetij se tako v resnici zmanjšujejo za več
               kot 50%. In tu gre za ukinjanje podpore podjetjem pri razvoju poslovanja, tehnološke
               ravni, kakovosti poslovanja, internacionalizaciji, pri čemer nadomestitvam z drugimi
               oblikami podpore podjetij... <stage>/Oglašanje iz ozadja./</stage> Ne, to je ta osnovni problem.</p>
               <p>Zato želim, da ne bom predolg, še enkrat izpostaviti samo dve stvari: primerjava z
               lanskim letom je neustrezna metodološko, zaradi zamrznitve proračuna, in drugič,
               nadomeščanje domačih investiranih sredstev s sredstvi iz evropskih strukturnih
               skladov pa je prav tako razvojno zelo vprašljivo. Hvala.</p>
            </sp>
            <sp xml:id="SDT4-OZFIMP-Nujna-008-2005-06-16.sp39">

               <speaker>PREDSEDNIK BOJAN STARMAN:</speaker>

               <p>Hvala lepa. Prehajamo na odločanje... <stage>/Oglašanje iz ozadja./</stage> Prosim.</p>
            </sp>
            <sp xml:id="SDT4-OZFIMP-Nujna-008-2005-06-16.sp40">

               <speaker>JOSIP BAJC:</speaker>

               <p>Kolega je prej omenil in očital ministru, pa mislim, da ni bilo prvič, da uporablja
               kot primerjavo, kaj je letos v rebalansu proračuna, s podatki iz realizacije iz leta
               2004. In prej nas je ponovno kolega opozoril in ministra tudi, če ne pozna, naj se
               seznani, da je bivši minister v prejšnji vladi, gospod Mramor, mislim, da 24.
               septembra ali oktobra izdal sklep ali odlok, uredbo ali ne vem kaj, nek akt, s
               katerim je prepovedal vse sprejemanje novih obveznosti in ne vem kaj vse. Ja, zdaj bi
               se pa jaz sam vprašal, ne sprašujem drugih, sam bi se vprašal, kakšna so bila ta
               planiranja na prihodkovni in odhodkovni strani, da so to povzročila. Še bolj pa,
               kakšna so bila ta planiranja - in nas kolega zdaj napotuje, da naj bi mi primerjali
               tisto, kar je bilo v letu 2003 planirano, da bo na odhodkovni strani v letu 2005, in
               ne dejansko, kar je bilo realizirano v letu 2004. Osebno ocenjujem, da je podatek,
               kaj si dejansko, ne kaj si načrtoval v letu 2003 za leto 2004, dosti bolj
               oprijemljiv, to, kar si dejansko naredil, kot tisto, kar si mislil, da boš naredil,
               pa zaradi tega, ker si se zaplaniral, nisi mogel narediti. In zaradi tega, bom rekel,
               iz tega razloga nasprotujem temu amandmaju. Še bolj, kolikor mi je všečen ta amandma,
               pa tudi, gospod doktor, vaša obrazložitev, da je potrebno in ne vem kaj vse, določena
               sredstva za tehnološki razvoj in ne vem kaj vse, nasprotujem temu amandmaju, iz enega
               preprostega razloga - tega podatka nisem še povedal, ga bom pa danes ponovil. Vsi
               vaši amandmaji, ki smo jih do sedaj, mislim, da zdaj v 34 urah obravnavali, večina,
               so predvidevali približno 12 milijard 700 milijonov vzeti ministrstvu za obrambo pa,
               mislim, da približno milijardo 700, milijardo 800 prerazporeditev. Izgleda, da ste se odločili, da bi kar
               ukinili ministrstvo za obrambo v tej naši državi. Kljub temu bom rekel tudi vašim
               kolegom pa tudi vas pri vključevanju našemu v Nato, ne vem kaj vse, da ne bi bil
               predolg pa zavlačeval to sejo. Nasprotoval bom temu amandmaju.</p>
            </sp>
            <sp xml:id="SDT4-OZFIMP-Nujna-008-2005-06-16.sp41">

               <speaker>PREDSEDNIK BOJAN STARMAN:</speaker>

               <p>Hvala lepa. Samo toliko bi rad, da se ne bi oddaljili od konkretne stvari s splošno
               razpravo. Prosim, gospod Lahovnik.</p>
            </sp>
            <sp xml:id="SDT4-OZFIMP-Nujna-008-2005-06-16.sp42">

               <speaker>DR. MATEJ LAHOVNIK:</speaker>

               <p>Saj se bom osredotočil na odgovor spoštovanemu gospodu poslancu Bajcu iz Postojne.
               Rekel bi prvič, Slovenija, zelo dobro vemo, da so bila sredstva zamrznjena 8.
               oktobra, torej ne konec oktobra. To je prvo dejstvo.</p>
               <p>In drugo dejstvo, spoštovani gospodje, Slovenija je 1. maja leta 2004 stopila v
               Evropsko unijo. Zaradi tega se je bistveno spremenil tudi režim obračunavanja davka
               na dodano vrednost. Dejstvo. Prišlo je do izpada carin, dejstvo. Zaradi tega je
               finančni minister gospod dr. Dušan Mramor ravnal kot konzervativni finančni ekonomist
               in seveda zamrznil proračun 8. oktobra 2004. To je razlog, ker nismo vedeli kakšni
               bodo prilivi. Prejšnja vlada je ravnala odgovorno in je to naredila.</p>
               <p>Drugo dejstvo. Pokazalo se je, da so bili davčni prihodki za 65 milijard tolarjev
               višji od načrtovanih, kar je pomenilo seveda, da je bila situacija bistveno boljša
               kot je bila pričakovana, tudi zaradi bistveno višje 4,6% gospodarske rasti. Tako da,
               če govorimo o zamrznitvi, zakaj ni bilo porabljeno, je dejstvo, da smo ravnali
               skrbno, previdno, odgovorno in je bil to razlog. Letos takšnega dejavnika ni kot je
               bil lanski vstop v Evropsko unijo. Takšne spremembe režima obračunavanja davka na
               dodano vrednost in carin v letu 2005 ne bo. To je bil enkraten šok in zaradi tega se
               mi zdi tudi metodološko nekorektno primerjati lansko porabo in letošnjo porabo. To je
               tisti razlog na katerega opozarjam. Hvala.</p>
            </sp>
            <sp xml:id="SDT4-OZFIMP-Nujna-008-2005-06-16.sp43">

               <speaker>PREDSEDNIK BOJAN STARMAN:</speaker>

               <p>Hvala lepa. Rad bi, da zaključimo. Prosim.</p>
            </sp>
            <sp xml:id="SDT4-OZFIMP-Nujna-008-2005-06-16.sp44">

               <speaker>FRANC (FERI) HORVAT:</speaker>

               <p>Samo dva stavka, ne predolga. Prvič, podatek o lanski realizaciji je lahko koristen.
               Tukaj se strinjam z ministrom v enem delu. Ni pa popolnoma merodajen za planiranje za
               letos oziroma za leto naprej, kajti razlog za nizko realizacijo, razloga sta lahko
               dva. Prvič, da je bilo slabo planirano, v tem primeru ima minister prav. Drugič pa,
               ker je pa večkrat slučaj, da je bila slaba realizacija zaradi slabega dela
               ministrstva. Jaz grem iz predpostavke, da bo ta vlada bolj učinkovito delala recimo
               na tem segmentu kot je delala prejšnja.</p>
            </sp>
            <sp xml:id="SDT4-OZFIMP-Nujna-008-2005-06-16.sp45">

               <speaker>PREDSEDNIK BOJAN STARMAN:</speaker>

               <p>Hvala lepa. Prehajamo na odločanje o tem, da se povečajo sredstva za pospeševanje
               tehnološkega razvoja za milijardo pa pol tolarjev. Amandma odbora.</p>
               <p>Kdo je za? <stage>(5 članov.)</stage> Je kdo proti? <stage>(7 članov.)</stage></p>
               <p>S tem smo zaključili obravnavo.</p>
               <p>Zahvaljujem se za udeležbo. Hvala lepa.</p>
               <p>Zaključujem sejo.</p>
               <stage type="time">(Seja je bila končana 16. junija 2005 ob 15.46 uri.)</stage>
            </sp>
         </div>
      </body>
   </text>
</TEI>
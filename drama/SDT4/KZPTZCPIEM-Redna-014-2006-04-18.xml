<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="KZPTZCPIEM-Redna-014-2006-04-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za peticije ter za človekove pravice in enake možnosti</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">5977C5C248DA63AFC125713E0047FCF5</idno>
               <idno type="custom" subtype="day">87AB8C935B624D64C12571560038BBD9</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=87AB8C935B624D64C12571560038BBD9</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#KZPTZCPIEM-Redna-014-2006-04-18.KZPTZCPIEM" n="014">
               <name>Redna</name>
               <date when="2006-04-18"/>
            </setting>
         </settingDesc>
         <particDesc>
            <listOrg>
               <org xml:id="KZPTZCPIEM-Redna-014-2006-04-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="KZPTZCPIEM-Redna-014-2006-04-18.KZPTZCPIEM">
                        <orgName key="KZPTZCPIEM">Komisija za peticije ter za človekove pravice in enake možnosti</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA PETICIJE TER ZA ČLOVEKOVE PRAVICE IN ENAKE MOŽNOSTI</stage>
            <stage type="session">14. seja</stage>
            <stage type="date">(18. april 2006)</stage>
            <stage type="chairman">Sejo je vodila mag. Majda Potrata, predsednica komisije.</stage>
            <stage type="time">Seja se je pričela ob 14.03 uri. </stage>


            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Pričenjam 14. sejo komisije za peticije ter za človekove pravice in enake možnosti.
               Obveščam vas, da je zadržan in se seje ne more udeležiti doktor Slavko Gaber,
               kakšnega nadomestnega poslanca ali poslanke ni namesto njega, drugače nisem dobila
               nobenega dodatnega obvestila o odsotnosti. Na sejo smo povabili k 2. točki dnevnega
               reda ministrstvo za notranje zadeve, pozdravljam gospoda državnega sekretarja,
               sodelavko in sodelavci. K 3. točki dnevnega reda smo povabili gospo Tatjano Strojan,
               zagovornico enakih možnosti žensk in moških ter zagovornico načela enakosti, ki
               očitno že izpolnjuje program za večjo rodnost v Sloveniji, ker je na porodniški in
               pozdravljam namesto nje gospoda Matjaža Debelaka, svetovalca z urada za enake
               možnosti, ki bo vsebinsko zapolnil 3. točko dnevnega reda. Lep pozdrav tudi
               predstavnikom javnih občil in strokovnim sodelavcev.</p>
               <p>Prehajam na določitev dnevnega reda. S sklicem seje ste prejeli predlog dnevnega
               reda, nisem dobila nobenega predloga za razširitev dnevnega reda oziroma za umik
               katere od predlaganih točk tako, da je dnevni red, kot je bil predlagan s sklicem
               sprejet in sicer 1. točka, potrditev zapisnika 13. seje. 2. točka, obravnava poročila
               State Departmenta o stanju človekovih pravic v Sloveniji v letu 2005. Tretja,
               obravnava poročila o delu zagovornice enakih možnosti žensk in moških za leto 2004 in
               poročila o delu zagovornice enakih možnosti žensk in moških ter zagovornice načela
               enakosti za leto 2005 in točka razno.</p>
               <p>Prehajamo na 1. točko dnevnega reda. Prosim?</p>
            </sp>
            <sp who="SDT4:ŠircaMajda">

               <speaker>MAJDA ŠIRCA:</speaker>

               <p>Dovoli predsednica samo eno vprašanje.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Ja, prosim.</p>
            </sp>
            <sp who="SDT4:ŠircaMajda">

               <speaker>MAJDA ŠIRCA:</speaker>

               <p>Pri gradivu, hvala lepa, pri gradivu za 2. točko dnevnega reda in sicer obravnavo
               poročila State Departmenta ni vlada podala nobenega stališča oziroma nobenega
               pojasnila, obrazložitev ali kakršnegakoli drugega dokumenta, ki bi opredelil njeno
               stališče do poročila. Hvala. Kot vprašanje je to.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Ja. Moramo pojasniti, da smo k tej točki dnevnega reda vabili samo ministrstvo za
               notranje zadeve, nismo pa na vlado tudi nobenega zahtevka posredovali za stališče do
               tega poročila. Ravnali smo namreč ali ravnali sva enako kot lani, kar pomeni, da je
               uvrstitev tega poročila informativne narave. Tak bo tudi predlog sklepa, ki je
               pripravljen, da smo se seznanili s tem poročilom in tako, da kakšne posebne pisne
               informacije nam vlada v zvezi s poročilom ameriškega zunanjega ministrstva ni
               posredovala. Dobili ste k tej točki samo tisto gradivo, ki je, da zdaj naštejem,
               izvirno angleško poročilo, slovenski povzetek, ki ga je pripravil naš strokovni
               sodelavec Juri Šinkovec, potem smo dobili še prevod, ki ga je pripravila naša služba
               za prevajanje in dobili smo še dodatno pojasnilo, ker je bila v poročilu očitno neka
               napaka pri interpretaciji podatkov o prispelih prijavah. To je vse, kar je k tej
               točki dnevnega reda. Ja, prosim.</p>
            </sp>
            <sp who="SDT4:ŠircaMajda">

               <speaker>MAJDA ŠIRCA:</speaker>

               <p>Moje začudenje gre v to smer, ker recimo vlada je zavzela stališče, ko je šlo za
               vprašanje stališča Evropske zveze novinarjev, ki je bilo sprejeto na Bledu in  to stališče je zelo, s tem
               stališčem je zelo hitro pohitela, in v tem smislu se mi je zdelo morebiti tudi bilo
               pričakovati, da bi do tega poročila tudi zavzela kakšno mnenje oziroma pojasnilo
               posredovala. Če pač tega ni naredila, mogoče bo to narejeno v okviru tega današnjega
               srečanja. Hvala.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Jaz sem povedala vse informacije v zvezi s pripravo te točke dnevnega reda, z našimi
               pričakovanji, seveda imajo članice in člani komisije vse možnosti, da ob obravnavi te
               točke potem tudi s kakšnim posebnim sklepom predlagajo še kaj drugega. Ta hip se nam
               je pridružil gospod Jožef Jerovšek, ki bo sodeloval v delu naše komisije namesto
               članice gospe Eve Irgl.</p>
               <p>Torej prehajam na <title>1. TOČKO DNEVNEGA REDA, TO JE POTRDITEV ZAPISNIKA 13. SEJE
                  KOMISIJE.</title> Osnutek zapisnika je na vpogled v računalniški mreži Lotus Notes in
               vprašujem, ali ima kdo na zapis, ki je v računalniški mreži kakšno pripombo? Če ne,
               potem štejem, da je zapisnik 13. seje sprejet.</p>
               <p>Prehajamo na <title>2. TOČKO DNEVNEGA REDA, TO JE OBRAVNAVA POROČILA AMERIŠKEGA
                  ZUNANJEGA MINISTRSTVA O STANJU ČLOVEKOVIH PRAVIC V SLOVENIJI V LETU 2005.</title> Naj
               ponovim še enkrat. S sklicem za 14. sejo komisije ste prejeli poročilo v angleškem
               jeziku ter povzetek poročila, ki ga je pripravil naš strokovni sodelavec Juri
               Šinkovec. Kot dodatno gradivo ste 30. marca prejeli še prevod poročila, ki ga je
               pripravil oddelek za mednarodno dejavnost, protokol in prevajanje državnega zbora.
               Morebiti je kdo med vami na spletu našel tudi slovenski prevod poročila, ki ga je
               pripravilo veleposlaništvo ameriško tako, da tistega nismo potem več dodajali kot
               informacijo, ker je dosegljivo, mi smo pa imeli tako ali tako dve slovenski
               informaciji. Komisija za peticije ter za človekove pravice in enake možnosti je
               poročilo o stanju človekovih pravic obravnavala tudi lani in sicer na 4. seji, to je
               bilo 30. marca leta 2005. Ugotovitve v poročilu o stanju človekovih pravic v
               Sloveniji v letu 2005 so podobne ugotovitvam v letu 2004. Poročilo ocenjujem, stanje
               človekovih pravic v Sloveniji kot pozitivno, opozarja pa na posamezne kršitve, ki se
               kažejo pri pretirani uporabi sile s strani policije oziroma zlorabe policijskih
               pooblastil, predolgih sodnih postopkih, vladnem vplivanju na medije, neustreznem
               preverjanju prošenj za azil, nasilju nad ženskami, trgovini z ženskami in ne toliko
               otrok, ki zlasti govori o trgovini z deklicami, o diskriminaciji Romov in istospolno
               usmerjenih ter diskriminaciji prebivalcev nekdanje Jugoslavije brez zakonsko
               urejenega statusa. Tudi v poročilu najdemo zapisano oznako, s katero si pomagamo za
               označevanje te skupine ljudi, to je izbrisani. To je na kratko po posameznih
               segmentih predstavljeno tisto, kar smo zaznavali kot problem tudi v poročilu za leto
               2004.  Ker ste imeli besedilo
               možnost proučevati podrobno predlagam, da predstavnik ministrstva za notranje zadeve,
               gospod državni sekretar mag. Zvone Zinrajh, v imenu ministrstva za notranje zadeve
               predstavi pogled ministrstva na to problematiko, ker je v večjem delu problematika
               vezana na področje, ki ga pokriva ministrstvo za notranje zadeve. Izvolite, gospod
               državni sekretar.</p>
            </sp>
            <sp who="SDT4:ZinrajhZvonko">

               <speaker>MAG. ZVONKO ZINRAJH:</speaker>

               <p>Hvala lepa za besedo, gospa predsednica. Prav ste ugotovili. Eden izmed segmentov,
               največji pravzaprav v tem poročilu nekako pada na notranje zadeve in na pristojno
               ministrstvo za notranje zadeve. Z menoj so danes štirje svetovalci, ki bodo z
               veseljem odgovorili tudi na vprašanja spoštovanih poslank in poslancev, strokovnjaki
               za posamezna področja znotraj tega poročila. Moram reči, da se je piscu tega poročila
               zapisalo kar nekaj napak, predvsem na področju normative, pa tudi sicer terja
               poročilo nekaj odgovorov na postavljene podatke, ki so nekateri dokaj eksaktni, pa
               vendarle ne odsevajo tistega pravega stanja na področju prisilnih sredstev, ko ste
               gospa predsednica že omenili. Zato bomo temu področju oziroma segmentu posvetili malo
               več pozornosti in bomo tudi morda nekoliko statistično prikazali v nekaj stavkih kako
               je s tem področjem v naši državi. Prav tako se bomo dotaknili azilne oziroma begunske
               problematike, kajti nekaj očitkov da nismo odreagirali v skladu s pravnimi normami in
               standardi človekovih pravic niso povsem korektni. Vsi ostali segmenti, ki so omenjeni
               so v bistvu korektno opisani. Morda bi veljalo le omeniti, ali pa razložiti posamezne
               dele, da bi ocena bila nekako bolj realna.</p>
               <p>Če mi dovolite, gospa predsednica, bi dal besedo kolegu ob meni, da predstavi svoj
               del, ki se nanaša na prisilna sredstva. Mislim, da je nekako najbolj zanimiv segment.
           </p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Jaz bi vas prosila, če bi za magnetogram lahko povedali ime in priimek. Mi smo se
               sicer že srečali ob kakšni obravnavi, ampak vendarle. Izvolite.</p>
            </sp>
            <sp who="SDT4:RupnikJanez">

               <speaker>JANEZ RUPNIK:</speaker>

               <p><gap n="..."/> višji policijski inšpektor uprave informirane policije. Iz poročila je razbrati,
               da slovenske policija večinoma spoštuje človekove pravice. Opozarja na občasne
               kršitve, ki pa žel niso konkretno navedeni primeri, zato jih je težko komentirati,
               razen en primer, notno vajo, bom v nadaljevanju tudi pokomentiral kako stvar stoji.</p>
               <p>Glede prisilnih sredstev ne moremo na splošno in na kratko odgovarjati. Prisilnim
               sredstvom v slovenski policiji posvečamo veliko pozornost. To kažejo tudi podatki o
               številu pritožb, ki so v bistvu neutemeljene, potem tudi sodni postopki proti
               policistom. Lahko pa uvodoma povem, da slovenska policija na letni ravni uporabi
               približno od 8 do 9.000 različnih prisilnih sredstev. Vsako prisilno sredstvo
               neposredni predstojnik takoj oceni ali je zakonito ali nezakonito, poleg tega pa
               imajo državljani možnost vložiti pritožbo, če menijo, da so bile kršene njihove
               pravice v policijskih postopkih. Se pravi, letno je nekje okoli 4 do 5.000
               državljanov zoper katere uporabimo prisilna sredstva. V samih prisilnih sredstev je
               pa od 8 do 9.000. Večinoma so ta prisilna sredstva uporabljena zaradi napadov na
               policiste, aktivnega upiranja. Milejša prisilna sredstva, kot so sredstva za
               <gap n="..."/><stage>/Nerazumljivo./</stage> ukrepanje, pa tudi pri pasivnem upiranju, kjer je to eden od
               razlogov, da oseba ne pobegne, ne napade policista ali drugo osebo ali se samo
               poškoduje. Ukrepi zoper policiste so v vseh primerih povzeti, ko je bil ugotovljen
               utemeljen sum storitve kaznivega dejanja. Tukaj je policist odgovoren kazensko,
               odškodninsko in pa tudi disciplinsko. Tako je bilo v letu 2005 zaradi kaznivih dejanj
               o katerih govorimo podanih 98 poročil na okrožno državno tožilstvo zardi suma
               storitve teh dejanj. V 10 primerih pa je bila podana kazenska ovadba zoper policiste.
                   Delež utemeljenosti pritožb
               na prisilna sredstva je okoli 10%. V lanskem letu se je 71 državljanov pritožilo
               zaradi uporabe prisilnih sredstev, in sicer gre za okoli 140 različnih prisilnih
               sredstev. V enem primeru je lahko uporabljena fizična sila, palica, sredstva za
               vezanje in oklepanje. To je glede na število vseh uporab izredno majhno število in
               tudi delež utemeljenosti je po naši oceni nizek. Vedeti moramo, da oceno oziroma to
               komisijo, ki ocenjuje uporabo prisilnih sredstev v primeru, da gre za pritožbo
               sestavljata dva člana zunanje javnosti in samo en predstavnik ministrstva za notranje
               zadeve. Se pravi, tukaj imajo vodilno vlogo civilna družba, se pravi razmerje je 2:1.</p>
               <p>V nadaljevanju bi še povedal nekaj glede izobraževanja v policiji. V policiji skrbno
               spremljamo vse uporabe prisilnih sredstev v primeru kršitev dosledno ukrepamo.
               Urejene imamo vse mehanizme za preprečevanje tega. Najpomembnejše je izobraževanje
               policistov. Letno izdamo več publikacij, kjer obravnavamo lastne napake, kršitve
               človekovih pravic. Moram reči, da teh primerov ni veliko, kot sem rekel. Vsak ki je,
               je pa zelo odmeven v javnosti.</p>
               <p>Tudi glede samih poškodb moram povedati, da je več policistov poškodovanih pri
               interveniranju, kot državljanov. Policistov je bilo v lanskem letu poškodovanih 108,
               državljanov samo 85. Mesečno izvajamo tako imenovano vadbo samoobrambe in praktičnega
               postopka. Vsak policist se je dolžan tega udeležiti. Traja 8 ur, od tega 5 ur
               praktično, 3 ure teoretično.</p>
               <p>V nadaljevanju bi povedal glede samih postopkov z osebami, ki jim je odvzeta
               prostost. V Sloveniji veljajo zelo ostri standardi, vse zahteve varuha človekovih
               pravic in CPT-ja, se pravi dogovora za preprečevanje mučenja dosledno spoštujemo.
               Tudi varuh je na tem področju zelo pohvalil napredek policije. Teh primerov je
               praktično zelo malo, sploh utemeljenih zaradi samega pridržanja. Vsi standardi, se
               pravi od obveščanje zdravnika, odvetnika, sorodnikov, vsi ti mehanizmi se dosledno
               spoštujejo. Le v enem primeru je navedeno, ameriški državljan, ki <gap n="..."/><stage>/Nerazumljivo./</stage>
               Moram povedati, da v tem konkretnem primeru, ki je edin konkretno naveden, opisujejo
               primer gospe Aleksandre Gordon. Gre za primer kršenja javnega reda in miru. Policisti
               so bili na kraj klicani na podlagi obvestila občanov. Pri samem postopku je enega od
               kršiteljev fizično napadla, tudi policistov se je lotila s fizično silo. Na samem
               kraju je bila seznanjena, da ji bo odvzeta prostor v skladu z določili zakona o
               prekrških zaradi kršitve zakona o javnem redu. Privedena je bila na policijsko
               postajo, kjer je bila ponovno seznanjena s pravicami. Izpolnjeni so bili vsi
               predpisani obrazci, se pravi uradni zaznamek o prijetju, pridržanju, ki ga je tudi
               podpisala in sklep o pridržanju. Gre za dva akta, ki to potrjujeta. Nato je bila dana
               v prostor za pridržanje. Bil je podan tudi obdolžilni predlog zoper njo. Zaradi
               očitkov na slabo ravnanje policistov pa smo podali poročilo na okrožno državno
               tožilstvo v Kopru. To je glede tega primera.</p>
               <p>Tukaj tudi State Departnemnt opisuje primere grdega ravnanja, našteva oblike, ni pa
               navedenih primerov. Tako, da ne morem pokomentirati zadeve. Prav bi bilo, da bi bilo
               tudi navedeno zoper koga, kdaj, kako, da bi lahko tudi k temu pripravili to pojasnilo
               za javnost in za obisk za to komisijo.</p>
               <p>Še kakšno vprašanje mogoče?</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala, gospod Rupnik. Jaz predlagam, da gremo ta del strnjeno skupaj, potem pa bi
               dali besedo poslankam in poslancem za razpravo in njihov pogled na poročilo, pa tudi
               za kakšno morebitno vprašanje. Gospod državni sekretar mislim, da ste sedaj menili,
               da bi spregovoril gospod Matjaž Dolžan. Prosim. 
               </p>
            </sp>
            <sp who="SDT4:DolžanMatjaž">

               <speaker>MATJAŽ DOLŽAN:</speaker>

               <p>Hvala lepa, predsednica za besedo. Rad bi se osredotočil na poročilo, ki govori o
               področju azila, in sicer glede 4 točk, ki so izpostavljene oziroma 4 očitkov na delo
               vladne službe oziroma ministrstva za notranje zadeve, ki deluje na področju azila.
               Gre za navedene točke, in sicer vlada Republike Slovenije ni zagotovila začasne
               zaščite osebam katerim ni bila priznana zaščita po ženevski konvenciji, pa bom kar
               takoj odgovarjal na te očitke, in sicer v zvezi s tem bi veljalo reči, da začasna
               zaščita nima nikakršne veze z priznavanjem statusa begunca po ženevski konvenciji,
               začasna zaščita se aktivira na podlagi zakona o začasni zaščiti razseljenih oseb,
               seveda pa je v tem konkretnem primeru potrebna še druga procesna odločitev, in sicer
               bodisi vlade Republike Slovenije ali pa celo sveta Evropske unije. Kot navedeno bi
               zelo težko oziroma, ker ni konkretnih navedb je zelo težko odgovarjati na ta očitek
               poročila State Departmenta, mislim pa, da je tukaj prišlo napačno razumevanje, saj
               kot sem dejal začasna zaščita predstavlja, pravno podlago predstavlja popolnoma druga
               zakonodaja in seveda še nekatere procesne odločitve so potrebne za aktiviranje te
               zaščite. Je pa dodati, da je nivo zaščite oziroma standard pravic veliko višji v
               postopkih priznanja statusa begunca, kot pa v postopkih začasne zaščite zato nas, bom
               rekel, ta navedba še toliko bolj preseneča.</p>
               <p>Glede drugega očitka češ, da v postopkih priznanja statusa begunca ni bila
               zagotovljena pritožba zoper odločitev MNZ. Mislim, da tako na normativni ravni, kot
               na dejanski ravni ni bilo nikakršne kršitve, vsak prosilec za azil, ki mu je bila
               izdana negativna odločitev ima pravico vložiti tožbo na upravno sodišče in s tem v
               dvostopenjskemu pravnemu sporu priti do pravilne in pravne odločitve.</p>
               <p>Glede tretjega očitka, da prosilci za azil niso bili obveščeni o tem, da imajo
               pravico do pritožbe zoper odločitve ministrstva za notranje zadeve, še zlasti v tako
               imenovanih pospešenih postopkih, moram tudi ta očitek kategorično zavrniti, namreč
               tako v primerih pospešenih postopkov, kot v primeru rednih postopkov ima prosilec za
               azil pravico pritožiti se, razlika je v tem, da so časovni roki nekoliko različni,
               seveda odvisno od postopka v katerem se je odločilo na prvi stopnji in, da so vsi
               prosilci za azil večkrat tekom postopka seznanjeni s tem, da imajo pravico pritožiti
               se. Prvič se to zgodi na začetku postopka, ko je ob sprejemu prošnje za azil vsaka
               oseba seznanjena z vsemi pravicami in hkrati tudi z dolžnostmi, vsaka oseba prejme
               brošuro, ki vsebuje informacije in to v jeziku, ki je njemu razumljiv jezik, vsaka
               oseba ima v postopku pravico do brezplačnega prevajalca oziroma tolmača in preko
               njega lahko postavlja dodatna vprašanja, oseba je tudi večkrat vprašana, ali je
               razumela vse informacije in ali se postopek lahko nadaljuje. V primeru mladoletnikov
               je tu postavljen tudi skrbnik za posebne primere tako da, menimo, da poleg odločbe,
               ki je prevedena ključno s pravnim poukom, prosilec za azil ve in je seznanjen s to
               svojo možnostjo pritožiti se oziroma izpodbijati odločitev ministrstva za notranje
               zadeve.</p>
               <p>Zadnjo točko, ki bi jo izpostavil in je predmet očitkov v poročilu pa se nanaša na
               omejevanje pravice do prostega gibanja oziroma do svobode gibanja prosilcev za azil,
               naj poudarim, da zakon o azilu vsebuje institut omejitve gibanja, zato določa posebne
               razloge v katerih primerih se omejitev lahko izvrši, in sicer so ti razlogi:
               ugotavljanje istovetnosti prosilca za azil, preprečevanje nalezljivih bolezni, sum
               zavajanja in zlorabe postopka, ter pa razlogi ogrožanja življenja drugih ali
               premoženja. Teh razlogov se v postopkih poslužujemo in v primerih kjer so izpolnjeni
               pogoji omejitev gibanja seveda izvajamo. Seveda ima prosilec za azil možnost
               pritožiti se in izpodbijati tudi sklep v posebnem postopku, in sicer na upravnem
               sodišču, lahko potem tudi na vrhovnem sodišču, seveda pa na ta način glede na to, da
               80% prosilcev za azil zapusti azilni dom v Sloveniji, s tem poskušamo oziroma
               dosegamo tudi preventivni učinek na preprečevanje zlorab azilnega postopka. Toliko za
               enkrat.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala, gospod Dolžan. Zdaj pa dajem besedo gospodu Sandiju Čurinu. Izvolite.</p>
            </sp>
            <sp who="SDT4:ČurinSandi">

               <speaker>SANDI ČURIN:</speaker>

               <p>Hvala lepa za besedo. Jaz bi se pri tem poročilu omejil predvsem na problematiko trgovine z ljudmi, ki je
               zavedena v poročilu, predvsem pa tudi na samo navajanje statističnih podatkov, ki so
               pomanjkljivi oziroma v nekih primerih netočni in pa nekaj drugih manjših napak.</p>
               <p>Pri naštevanju kaznivih dejanj zaradi katerih dejanj zaradi katerih so lahko
               posamezniki preganjani v Republiki Sloveniji s področja trgovina ljudmi manjkata
               ključni kaznivi dejanji, in sicer to je trgovina za ljudmi po 387.a. členu in pa
               spravljanje v suženjsko razmerje pod 387. členu kazenskega zakonika. Statistika teh
               kaznivih dejanj v poročilu ni točna, namreč v letu 2005 je bilo obravnavanih 7
               kazenskih zadev, in sicer 3 za kazniva dejanja trgovine z ljudmi in pa 4 za kazniva
               dejanja spravljanja v suženjsko razmerje. Pri tem bi rad poudaril, da hkrati kot
               vodja medresorske delavne skupine za boj proti trgovini z ljudmi letno pripravljamo
               poročilo, ki ga vlada potrdi na svoji seji, ki je tudi osnova za, bom rekel,
               pripravljanje tovrstnih poročil oziroma za posredovanje informacij na povpraševanjem
               ali mednarodnih institucij in v tem primeru tudi State Departmenta tako da, na nek
               način nas malo čudi od kod je prišlo do teh izkrivljenih podatkov za leto 2005.</p>
               <p>Prav tako bi rad omenil, da ni bil sprejet zakon po katerem se preganjajo tovrstna
               kazniva dejanja, ampak zgolj oziroma bila je sprememba kazenskega zakonika, in sicer
               v letu 2004, ki je uvedla nova kazniva dejanja iz tega področja, kot sem že omenil,
               kaznivo dejanje trgovine z ljudmi in pa kaznivo dejanje zloraba prostitucije po 185.
               členu. Potem v navajanju glede zaostalih primerov iz leta 2004, kjer naj bi bilo 5
               primerov spravljanja v suženjsko razmerje, ki so še v kazenskem postopku se ti
               podatki nanašajo, ne samo na leto 2004, ampak na kazniva dejanja, ki izvirajo iz
               minulih let, se pravi od leta 2001 naprej, to je čisto popravek v tej smeri, da
               navedba ne drži, da so bila ta kazniva dejanja samo v letu 2004.</p>
               <p>Poudaril bi tudi oziroma zavrgel bi tudi očitke, in sicer na trditve, da je trgovina
               z ljudmi preko Slovenije velik problem, v poročilih, ki jih pač izdajamo in tudi
               ocena medresorske delavne skupine za boj proti trgovini z ljudmi, ki poudarjam, je
               sestavljena iz predstavnikov tako vladnih, kot nevladnih organizaciji, pač ocena je,
               da problematike se je potrebno zavedati, vendar ni, bom rekel, alarmantnega značaja,
               kar tudi kažejo statistike in predvsem je to problem Slovenije kot države, prehodne
               države.</p>
               <p>In mogoče še kot zadnje bi veljalo omeniti očitke oziroma navedbe glede, bom rekel,
               zmanjšanja pomoči žrtvam trgovine z ljudmi zaradi neurejenih oziroma nefinanciranja
               dotične nevladne organizacije, posledično s tem tudi zaprtja varne hiše te nevladne
               organizacije, to pač ne drži, ta nevladna organizacija še vedno deluje in navedba, da
               je bila zaprta varna hiša zaradi tega pač ni točna.  Samo financiranje tega projekta in posredno s tem tudi te
               nevladne organizacije pa je bilo večkrat tudi obrazloženo in dejstvo je, da
               porabljena sredstva za ta namen je nevladna organizacija dobila v celoti izplačano v
               letu 2005. Toliko, bom rekel, na kratko glede samih pripomb. Jaz sem pa za pojasnila
               lahko kasneje več podam.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala.Torej dotaknili smo se uporabe prisilnih sredstev, azilne problematike in
               trgovine z ljudmi. Gospa Tatjana Mušič, zdaj bi pa še vas prosila, če boste še vi
               povedali katerega dela poročila se boste vi lotili. Izvolite.</p>
            </sp>
            <sp who="SDT4:MušičTatjana">

               <speaker>TATJANA MUŠIČ:</speaker>

               <p>Hvala lepa. V delu s podnaslovom ženske in otroci, to je nasilje nad ženskami oziroma
               nasilje v družini kar izhaja iz tega odstavka in nasilje nad otroki, ni kakšnih
               očitkov, ki bi se nanašali konkretno na delo policije. Kljub temu pa mislim, da je
               prav, da obrazložim nekatere navedbe, na primer same obrazložitve v tem poročilu,
               sploh kar se tiče zakonodaje, zakonodajne podlage in tudi statističnih podatkov, so
               zelo približne, marsikdaj tudi netočne. Na primer, v delu nasilje nad ženskami in
               tako kot sem rekla, ta termin se uporablja v poročilu v povezavi z nasiljem v
               družini. Res, da nimamo posebnega kazenskega določila v kazenskem zakoniku, vendar
               kljub temu je v členu z naslovom nasilništvo, člen je to 299., je določeno, da je
               kaznivo nasilje, ki se dogaja znotraj družine oziroma njenih družinskih članov. Kazen
               zapora določena s tem členom, ki ga tudi v policiji največkrat uporabljamo za te
               namene, kazen zapora je 2 leti oziroma po drugem odstavku, kot težji obliki storitve
               3 leta.</p>
               <p>V delu, ki se nanaša na delovanje nevladnih organizacij in v povezavi policije z
               nevladnimi organizacijami se lahko pohvalimo, da je zadnja leta, če bom uporabila
               izraz, to sodelovanje na zavidljivi ravni, mislim, da ne bom veliko pretiravala. S
               tem se običajno pohvalijo tudi nevladne organizacije, tudi različna društva in v
               obrazložitev,  zelo sodelujemo
               tudi pri usposabljanjih, tako nevladne organizacije pri usposabljanjih policistov
               oziroma kriminalistov kot sodelujemo ravno tako mi s svojim deležem pri usposabljanju
               prostovoljk in prostovoljcev nevladnih organizacij, sprejemamo njihove pobude,
               organiziramo skupne akcije in ravno tako se tudi mi vključujemo v usposabljanje in
               dvig strokovnega nivoja strokovnjakov oziroma zadolženih za to problematiko v drugih,
               tudi državnih inštitucijah. Strinjamo se, da je velik del, čeprav mislim, da ga je
               težko ocenjevati, velik del teh kaznivih dejanj, ki jih štejemo pod nasilje nad
               ženskami oziroma v družini skritih. Verjetno je vprašanje v kašnem deležu jih
               policija sploh odkrije oziroma ne samo policija, v kakšnem deležu se ti primeri
               razkrijejo. V vsakem primeru pa mislim, da je trditev, da je vedno več teh kaznivih
               dejanj in da je porast teh kaznivih dejanj, o katerih govori to poročilo sicer
               pravilna, vendar obratno, ne zaskrbljujoča. Ocenjujemo, da je večje število odkritih
               kaznivih dejanj ravno tistih, ki poudarjajo aktivnost ne le policije, ampak tudi
               drugih inštitucij, povezovanje in sodelovanje prav tako, da je ravno ta porast v
               bistvu zmanjševanje temnega polja, zmanjševanje deleža tistih kaznivih dejanj, ki so
               še pred časom ostala skrita. In mislim, da z dobrim delom bomo do določene meje
               uspeli povečevati število teh kaznivih dejanj na račun neodkritih. Zelo podobna
               situacija je tudi pri kaznivih dejanjih zoper spolno nedotakljivost, konkretno pri
               kaznivem dejanju posilstva, spolnega nasilja, seveda v povezavi ali pa posebej v
               povezavi s temi dejanji, ki so storjena v zakonski zvezi oziroma v partnerski zvezi.
               Tudi tu so ocene civilne družbe, da je velik del teh kaznivih dejanj tistih, ki niso
               nikoli prijavljena in nikoli procesuirana, vendar prepričani samo, da je takšna
               situacija pri vseh kaznivih dejanjih iz poglavja zoper spolno nedotakljivost.
               Verjetno so tu razno razni razlogi, da je manjši delež kot povprečno takih dejanj
               prijavljenih, manjši delež kot povprečno predvsem mislim manjši delež kot na primer
               kaznivih dejanj, ki so storjena zoper premoženje. Vendar to je razumljivo in z vsemi
               temi aktivnostmi, od intenzivnega usposabljanja do sodelovanja z drugimi
               inštitucijami, do medijskih aktivnosti za ozaveščanje tako strokovnjakov kot civilne
               družbe mislimo, da naredimo veliko, da bi ta del neprijavljena kazniva dejanja
               zmanjšali. Tudi pri teh kaznivih dejanjih, tudi v tem opisu so netočnosti, ko gre za
               zakonodajo, za višine kazni in podobne podrobnosti. Nepravilna je trditev, da je
               prostitucija nezakonita, leta 2004 s spremembo zakonodaje prostitucija ni več
               opredeljena kot kaznivo ravnanje. Do takrat je bila opredeljena kot prekršek. So pa,
               tako kot je kolega že rekel, 2004 bile z dopolnitvami in spremembami kazenskega
               zakonika narejene spremembe pri členih 185 in 186. Tako je člen 185 in kriminira
               zlorabo prostitucije  in tako
               kot sem rekla prekršek, sama prostitucija je tisto leto ukinjen. V delu, ki se nanaša
               na otroke prav tako ni posebnih očitkov oziroma ni nobenih pripomb na delo policije.
               V vsakem primeru policija zadnja leta intenzivno dela na preiskovanju, z drugim
               vrstnim redom preprečevanju, odkrivanju in preiskovanju kaznivih dejanj, katerih
               žrtve so otroci in še dodatno se trudimo, ne samo trudimo, tudi realiziramo otroku
               čim bolj prijazne postopke. Prijazne sem res da dala v narekovaj ravno zato, ker se
               zavedam, da policijski postopek in prijazen postopek mogoče ni sinonim. V vsakem
               primeru pa lahko z našimi postopki olajšamo otrokom situacijo, preprečujemo
               sekundarno viktimizacijo in podobne negativne vplive. Tako smo v zadnjih dveh letih
               na primer odprli štiri varne sobe jih imenujemo, to pomeni prostore, ki so primerno
               opremljeni za bolj kvaliteten in čim manj stresen postopek v primeru, postopek z
               otrokom v primeru, takrat, ko je otrok žrtev kaznivega dejanja in to, kar sem omenila
               za prejšnje točke na temo usposabljanja, dvigovanja nivoja usposobljenosti
               sodelovanja in dvigovanja javne zavesti in javnega vedenja seveda še toliko bolj
               intenzivno delamo na področju varovanja otrok. Hvala lepa.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, gospa Tatjana Mušič z generalne policijske uprave. Niste prvič pred našo
               komisijo ali med nami, ko je govora o nasilju nad ženskami ali nasilju v družini,
               zato bo verjetno še kakšna priložnost za dodatno pojasnilo ali vprašanje. Gospod
               državni sekretar, za besedo ste zaprosili. Ja, izvolite.</p>
            </sp>
            <sp who="SDT4:ZinrajhZvonko">

               <speaker>MAG. ZVONKO ZINRAJH:</speaker>

               <p>Hvala lepa gospa predsednica. Še en del je ostal, pa en segment je ostal, smo ostali
               dolžni se do njega opredeliti, pa potem nekako ta krog se mi zdi kar sklenjen in
               sicer poročilo State Departmenta govori o ureditvi statusa državljanov nekdanjih
               jugoslovanskih republik, tako imenovanih izbrisani, ki da še vedno predstavlja
               problem. Seveda, zadeva še ni povsem rešena, se strinjamo. Ministrstvo za notranje
               zadeve je lani avgusta pripravilo izhodišča za oblikovanje ustrezne pravne podlega,
               ki bi dokončno uredila položaj oseb, ki jim je prenehala prijava oziroma stalno
               prebivališče, ko so še za njih veljale stare določbe zakona o tujcih in sicer
               decembra lani je ministrstvo poslalo v obravnavo vladi Republike Slovenije oziroma
               delovni osnutek ustavnega 
               zakona o dopolnitvi ustavnega zakona za izvedbo temeljne ustavne listine o
               samostojnosti in neodvisnosti Republike Slovenije. Vlada je na svoji 53. seji
               decembra lani sprejela sklep, s katerim je odložila obravnavo omenjenega predloga
               ustavnega zakona in notranjemu ministrstvu naložila, da predlog še dodatno uskladi.</p>
               <p>Predlog ustavnega zakona, kot je v delovnem gradivu pripravljen, ureja izdajo
               dovoljenja za stalno prebivanje za tiste državljane drugih držav nekdanje SFRJ, ki še
               nimajo dovoljenja za stalno prebivanje v Republiki Sloveniji. Ureja tudi možnost
               pridobitve dovoljenja za stalno prebivanje za mladoletne osebe, ki od rojstva žive v
               Republiki Sloveniji, ter pogoje, pod katerimi se lahko dovoljenje za stalno
               prebivanje državljanov drugih držav naslednic nekdanje SFRJ izda z veljavnostjo tudi
               za nazaj.</p>
               <p>Predlog ustavnega zakona ureja tudi tako imenovani inštitut dejanskega
               neprekinjenega življenja, kakor tudi izjeme, ki tujcem kljub dejanski odsotnosti iz
               Republike Slovenije omogočajo pridobitev dovoljenja za stalno prebivanje. Slednje je
               predvideno zlasti v primerih odsotnosti iz države kot posledice ukrepov, ki so
               izvirali iz neurejenega tujskega statusa.</p>
               <p>Navedeni predlog ustavnega zakona ureja tudi pravico do odškodnine, ki je
               limitirana, v primerih, ko je upravičencu nastala škoda zaradi protipravnega ravnanja
               uradne osebe oziroma organa. To je kratka obrazložitev na trditev v tem poročilu, da
               torej ta problem še vedno v Sloveniji obstaja. Hvala, gospa predsednica.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Gospod državni sekretar, ne vem, ali sem preslišala, ampak zdi se mi, da
               nisem slišala časa, v katerem predvidevate, da bo predlog ustavnega zakona predložen
               v zakonodajni postopek.</p>
            </sp>
            <sp who="SDT4:ZinrajhZvonko">

               <speaker>MAG. ZVONKO ZINRAJH:</speaker>

               <p>Hvala za vprašanje. Ne, ga nisem omenil. Zadeva, kot veste, je, bi rekel, zelo
               diskutabel in dovolite, da se diplomatsko izmaknem temu odgovoru. In tudi v tem
               poročilu State Departmenta, recimo, tega konkretno ne zahteva.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala, gospod državni sekretar. No, bomo pa v poročilu za leto 2006 verjetno tudi še
               brali, da to vprašanje ni rešeno ali vsaj, da ni bil dobršen del leta rešeno.</p>
               <p>Glede na to, da je poročilo nastalo, v dokončni obliki prišlo pred nas in da vanj ni
               mogoče posegati - kar v njem piše, pač piše, saj je tudi kakšna taka stvar, da je
               leta 2004 med 90 poslanci bilo 14 žensk, pa vemo, da samo en del od evropskih
               parlamentarnih volitev do konca mandata prejšnjega jih je bilo res 14, ampak da je po
               novih volitvah pa samo 12 žensk. Tako da kakšen tak podatek je lahko tak, da v enem
               delu je sprejemljiv, v drugem delu pa ne. Tudi vprašanje korupcije, recimo, smo
               dobili posebno pojasnilo, kako je s statističnimi podatki, ki so v tem poročilu
               navedeni. Tudi starostna meja za to, do kdaj se kakšna oseba šteje za otroka, je v
               različnih aktih zelo različna. Tako da tudi od tod lahko prihaja do različnih
               podatkov. Recimo, parlamentarna skupščina Sveta Evrope je zdaj na zasedanju sprejela
               resolucijo,  v kateri se za
               otroka šteje vsaka oseba do dopolnjenega 18. leta, to pa po konvenciji Združenih
               narodov ni tako. Tako da spet so lahko stvari različne. Ampak kot rečeno, glede na
               to, da v to poročilo ni mogoče posegati, predlagam, da razmislite, ko boste
               razpravljali, tudi o predlogu sklepa, ki ga nameravam dati potem po končani razpravi
               na glasovanje. To je samo pravzaprav ugotovitveni sklep, da se je komisija za
               peticije ter za človekove pravice in enake možnosti seznanila s poročilom State
               Departmenta o stanju človekovih pravic v Sloveniji v letu 2005. To lahko zaenkrat na
               podlagi povedanega predlagam. Seveda pa je mogoče, da predlagate predloge sklepov
               zdaj tudi članice in člani, če jih do sedaj v pisni obliki niste posredovali.
               Kolegica Majda Širca, želela si besedo, izvoli.</p>
            </sp>
            <sp who="SDT4:ŠircaMajda">

               <speaker>MAJDA ŠIRCA:</speaker>

               <p>Hvala. Kasneje se bom še vključila v analizo tega poročila. Prijavila sem se k
               besedi, ker sem mislila, da bodo predstavniki ministrstva potlačili en del poročila,
               ki je kritičen do Republike Slovenije, in sicer vprašanje izbrisanih. Potem ste,
               gospod državni sekretar, seveda to nadoknadili, četudi z meni nezadovoljivim
               odgovorom, ampak vendarle, tako da ne bom zdaj odprla vseh vprašanj. Samo en moj
               komentar na predstavitve in stališča predstavnikov ministrstva oziroma policije. Vsi
               ste dali nek tak občutek, kot da je poročilo, ki ga imamo pred seboj, površno,
               netočno, da navedbe niso korektne in celo potem iz tega že skoraj sledi, da tudi
               zaključki nekako niso najbolj primerni ali celo zgrešeni. Mene to spominja na tiste
               prve odzive, ki so bili na poročilo, na del tega poročila že podani v slovenski
               javnosti s strani posameznikov. Vemo, da je že na samem začetku premier Janez Janša
               imel neke določene pomisleke, češ, zakaj vendar - in postavil pod kredibilnost stanje
               človekovih pravic v državi, ki se je pod to poročilo podpisala. Ali pa, če dobesedno
               citiram gospoda predsednika sveta RTV Slovenija, ki je rekel, da se mu tako poročilo
               zdi zelo zabavno, ampak da na ameriške ocene ne da nič. Vemo pa, da odzivov na to
               poročilo predvsem na medijskem delu je bilo kar nekaj in so poskušali nekako
               diskreditirati te navedbe, ki pa so realne.</p>
               <p>Zato bi, spoštovana predsednica, vaš sklep rada dopolnila še z enim dodatkom. Ne
               samo, da smo se seznanili, ampak da bi komisija pozvala vlado Republike Slovenije, da
               državnemu zboru  predloži v
               pregled in obravnavo predloge ukrepov, s katerimi bi izboljšali stanje na področjih,
               ki so v poročilu izpostavljena kot problematična.</p>
               <p>Recimo, vaše izvajanje v zvezi z vprašanjem nasilja v družini. Vemo, da v teh
               prostorih smo že sprejemali, mislim, da pri obravnavi poročila varuha človekovih
               pravic, ki je imel ločeno poglavje o nasilju v družini, smo že sprejeli sklep o
               čimprejšnjem sprejetju zakona o preprečevanju nasilja v družini. In zdaj kar naenkrat
               v vladnih predlogih, načrtu dela vlade tega zakona ni; je seveda neka resolucija,
               ampak zakona, ukrepov, ki bi to, menim, da zaskrbljujoče področje sanirali ali
               poskušali sanirati, sedaj ni.</p>
               <p>Tudi nevladne organizacije - res je, pravite, da delujejo na zavidljivi ravni. Ampak
               spomnimo se, koliko vprašanj je bilo pri financiranju društva Ključ. In v zvezi s
               spolnim nadlegovanjem, nedvomno tudi nasiljem, kjer statistike kažejo, in dvomim, da
               so jih tu napačno povzemali, da je zaskrbljujoče.</p>
               <p>Da bi pač bilo poročilo za leto 2006 za nas bolj zadovoljivo, skratka, da v
               Sloveniji človekove pravice ne bi bile omejene oziroma da jih država ne bi na pravi
               način sanirala, se mi zdi, da je treba razmisliti o ukrepih. In prav je, da nam jih
               vlada tudi posreduje, ker iz njenih programov opažamo, ali pa njenega ravnanja
               opažamo, da se nekje še odpirajo, tudi s sprejetjem določenih zakonov, ki so se v
               zadnjem času nekako nevšečno skotalili pred nas. Bi pa prosila kasneje še za besedo.
               Hvala.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Seveda. Hvala za razpravo. Beseda bo dana, ko bo znak dan za željo po razpravljanju.
               Jaz bi samo v tem delu, kolegica Širca, o katerem si se dotaknila posebnega
               varuhovega poročila o nasilju v družini, poti do rešitve. Nameravala sem spregovoriti
               v okviru točke razno. Vsekakor naj pa zdaj povem, da sem ravno zaradi tistega, kar je
               v naši komisiji bilo sklenjenega in kar je ne nazadnje tudi državni zbor sprejel kot
               priporočilo, naslovila na vlado vprašanje v zvezi s pripravo ukrepov zakona in tako
               dalje. In vas bom v okviru točke razno še podrobneje seznanila tudi, kakšen je bil
               odgovor. Naj samo zdaj povem, da štejem odgovor, ki sem ga dobila, za nezadostnega in
               pod pričakovanji, ki smo jih imeli takrat, ko smo v komisiji ta predlog priporočila
               sprejemali. Tudi kot poslanka sem naslovila na vlado pobudo o sprejemu posebnega
               zakona, ravno zaradi tega, ker sem pregledala načrt dela vlade za leto 2006, in
               podobno kot ti, kolegica Širca, nisem našla zakona o preprečevanju nasilja. Tudi na
               tisto sem dobila odgovor, ampak ne odgovor na vprašanje ne odgovor na pobudo, kot
               rečeno, ne  zapolnjujeta mojih
               pričakovanj, ravno zaradi tega, ker kot članica slovenske delegacije v parlamentarni
               skupščini Sveta Evrope zaznavam problematiko razreševanja nasilja v družini kot
               prioritetno problematiko ne samo v Svetu Evrope, ampak tudi v članicah Evropske
               unije. Nekaj časa je bilo celo govora, da si bo Avstrija, ki je predsedujoča, to
               vprašanje dala kot prioriteto. Zdaj je sicer nisem našla zapisane kot prioriteta,
               ampak vendar, to je problem in države se ga lotevajo zelo celovito, zelo premišljeno
               in na različnih nivojih. Žal se pa nekatere pobude v naši državi več ali manj sučejo
               samo okrog zaostrovanja kaznovalne politike.</p>
               <p>Toliko glede tega. Zdaj sprašujem, kdo želi razpravljati? Izvolite, gospa
               podpredsednica Marjetka Uhan.</p>
            </sp>
            <sp who="SDT4:UhanMarjetka">

               <speaker>MARJETKA UHAN:</speaker>

               <p>Hvala lepa za besedo. Lepo pozdravljeni! No, to poročilo sem prebrala. Moram reči, da
               me ni presenetilo, da je poročilo sorazmerno kratko, da bi se lahko še na kakšno
               področje nanašalo. Z razlago predstavnikov ministrstva za notranje zadeve smo
               določene stvari dosti dobro dobili pojasnjene. Moram reči, da to poročilo, ne samo,
               da kritizira ali pa navaja, ponekod tudi pohvali ali pa da ni bilo kršenih pravic. Da
               so določeni stavki tudi dvoumni, da ne vemo, kaj z njimi želijo povedati. Tu sem tudi
               sama opazila določeno napako, da nas je 14 poslank; nisem sigurna, ali sem jaz
               enajsta ali dvanajsta <stage>/smeh/</stage> in sem tudi jaz zdajle zmedena, ko sem štela. <stage>/Oglašanje
               iz ozadja./</stage> Dvanajst, no, potem se je ena očitno - mogoče sebe nisem štela. Da se
               nekatere stvari ponavljajo. Recimo, tako zelo občutljivo področje so otroci, trgovina
               z otroki, ni konkretno navedeno. Primeri niso navedeni, po drugi strani se pa govori,
               da smo samo prehodna država, da prek nas poteka to. Zmotilo me je tudi to, da imajo
               za nasilje ali pa izkoriščanje otrok, recimo, kmečke otroke, ki navajajo - jaz bi
               rekla, da to ni izkoriščanje, ampak je v bistvu navajanje na delo, recimo, če otroci
               pomagajo. Sama sem izšla s kmetov in vem, kdaj so nas začeli vzgajati k delu, ne, ko
               smo bili polnoletni ali pa po končani osnovni šoli, ampak smo pač sami pomagali,
               recimo, po svojih zmožnostih pri delu. In mislim, da kdor hoče danes vzgajati otroka,
               da ga je res treba navajati na delo bolj zgodaj, ne pa, ko postane polnoleten ali pa,
               recimo, po 15. letu, in da to ne more biti izkoriščanje otrok.</p>
               <p>Kar se tiče nasilja, bi pa vas mogoče, vaju dve poslanki, kolegici, ki zelo radi
               poudarjata nasilje v družini - jaz mislim, da ni družina problem pa samo nasilje v
               družini, ampak v bistvu nasilje v celotni družbi, tudi v šoli. V zadnjem času pa
               predvsem mladoletniki, zelo veliko je agresije, nasilja med njimi in bi se morali
               nasilja načrtno lotiti na vseh področjih, ne pa samo v družini.</p>
               <p>Kar se tiče, recimo, vsem so nam znane te dolgotrajne zamude na sodiščih. To tudi ni
               od včeraj, ni od lanskega leta, mi se tega zavedamo. Zelo dobrodošla bi bila pomoč
               tako sodnikov, ne samo politike, da bi se to rešilo, da bi se te zadeve na sodiščih
               spravile na tekoče, da ne bi dobivali kazni iz evropskih sodišč. Skratka, da bi se to
               uredilo in bi nekako po tekočem traku potem reševali te probleme na sodiščih.</p>
               <p>Mogoče za začetek toliko, pa če mi bo še kakšna ideja padla, se pa kasneje
                  oglasim.
               </p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Gospod Jerovšek, izvolite.</p>
            </sp>
            <sp who="SDT4:JerovšekJožef">

               <speaker>JOŽEF JEROVŠEK:</speaker>

               <p>Hvala lepa. Poročilo State Departmenta o stanju človekovih pravic po svetu ne samo v
               Sloveniji je stalnica in praviloma odraža realno stanje in mislim, da je tudi letos
               tako, je pa kar se tiče Slovenije razumljivo, da kaže nekatere nerodnosti neskladja z
               dejstvi, ki so razumljiva posledica nepoznavanja zadev na terenu, neažurnosti in
               neskladja oziroma nepoznavanja sprememb zakonodaje, to kar so že moji predhodniki
               navajali in kar je bilo opozorjeno tudi s strani ministrstva za notranje zadeve. To
               se dogaja vsako leto in to tako obsežnemu poročilu, ki se nanaša praktično na cel
               svet zlahka oprostimo, je pa prav, da tukaj na tem mestu na to opozorimo. Hkrati pa
               to poročilo tudi kaže, da so bili v tem letu 2005 na številnih segmentih še viri
               informacije State Departmenta ljudje iz struktur prejšnje oblasti, kar se direktno
               odraža glede na, jaz bi rad opozoril kako napadalna je opozicija napadla tiste drobne
               opazke, ki se po tem poročilu nanašajo na morebitne kršitve človekovih pravic v
               Sloveniji pod sedanjo oblastjo. V tem času se je ta dim že razkadil. Mi vemo, da so
               bili tudi prevajalci pod vtisom tega pritiska opozicije ali pa bi rekel nekritičnega
               gledanja opozicije oziroma če lahko uporabim pljuvanja lastne države s strani
               opozicije, ko se je prevajalo to poročilo. Prve interpretacije so bile recimo na
               področju medijev pluralnosti popolnoma izkrivljene. In takšna interpretacije je v
               javno slovensko zelo uspešno s pomočjo medijev plasirala sedanja opozicija. In jaz,
               ko gledam ta poročila, vidim, da se še tudi sedanji prevajalci niso mogli znebiti
               tega pritiska halo efekta, ki ga zganja opozicija. Namreč, naj samo omenim kot primer
               povzetek, prevod in original in ko govori to poročilo, kar je sicer predmet obravnave
               na drugem odboru, mislim, da je že bilo obravnavano, govori o, to je pod poglavje
               dve, spoštovanje državljanskih pravic glede vpliva države na medije je v povzetku, da
               je prišlo do posrednega vmešavanja, vendar v originalu o vmešavanju ni govora. Zdaj
               ta dodatni prevod, ki smo ga dobili piše o pritisku vlade, v originalu pa piše
               indirekt influence, indirektnih vplivov, to so pa trije zelo različni izrazi in
               pomensko absolutno različni,
               dva sta absolutno, ki sta uporabljena v teh tekstih negativno konotirata in meni je
               prav žal, da se je šla opozicija takšnih rabot, da je celo pritiskala na tiste, ki so
               to prevajali. Zdaj, podobno je možno razbrati tudi nekje drugje, zaradi tega moram še
               enkrat poudariti, da gre za dobro poročilo, da če ga primerjamo z več leti
               ugotavljamo, da je bilo v letu 2005 napravljen napredek pri spoštovanju človekovih
               pravic v Sloveniji, praktično na vseh področjih. In naj mi bo dovoljeno, da samo
               nadzor<gap n=".."/>, preberem en primer, vidite, v zadnjem času smo zopet priča tega klevetanja
               države v tujini pri drugih predstavnikih glede integracije Romov v našo družbo kljub
               temu, da cela Dolenjska in vsi povsod vedo, daje prišlo do nekih izboljšanj smo priča
               tega klevetanja in tudi to poročilo v poglavju 5 navaja, recimo poročilo za leto 2003
               se sklicuje kaj je bilo v letu 2003, je odbor za odpravo rasne diskriminacije izrazil
               zaskrbljenost zaradi diskriminatornega vedenja do Romov in zaradi razlikovanja med
               avtohtonimi in novimi Romi in potem naprej še tudi na isti strani, za razliko od
               prejšnjih let ni bil zabeležen noben primer prisilne preselitve Romov v ločena
               podstandarna stanovanja. Iz tega jasno ugotavlja, da je tudi na tem področju
               integracija Romov bila narejen v tem letu nove vlade znaten napredek, izboljšanje
               stanja, kljub temu pa smo bili priča drugačnim interpretacijam. In moram reči, da je
               to poročilo kar se tiče izbrisanih, tako imenovanih izbrisanih zelo realistično,
               pošteno in da se da iz tega tudi razbrati, da če beremo nekoliko med vrsticami, da je
               prejšnja vlada imela vso možnost in tudi čast od odločbe ustavnega sodišča, da bi
               problem rešila pa ga ni in ga ni želela rešiti. In je tudi jasno, da zdaj vlečenje
               vladnih predstavnikov za jezik kdaj točno bodo predložili sistemski ali ustavni zakon
               je nekorektno še posebej, ker smo v tem mesecu, pa prepričan sem zopet s spodbudami
               iz Slovenije, ne samo skozi helsniški monitor priča ponovnem oživljanju te, kako bi
               rekel, stališča, da se je na Holmecu zgodil vojni zločin. In po mojih informacijah to
               spodbujajo tudi nekateri iz te organizacije izbrisanih. Zamislite si, da bo zdaj ministrstvo v tem trenutku,
               zelo napetem, ki je dejansko obremenjujoč za Slovenijo zaradi tega, ker nek, nekateri
               iz te države, ki jim je ta država pravzaprav naredila korist oziroma jih zaščitila,
               jim nudila čisto vse, sistematično klevetajo in del opozicije naseda temu klevetanju.
               Jaz mislim, da mora opozicija tudi razbrati, da so največji nasprotniki ureditve tega
               stanja ravno taki posamezniki, ki s takimi stališči, ki s takimi akcijami skušajo
               oklevetati slovensko državo in jaz tu, s tega stališča, s tega mesta plediram, naj
               jih, ko prihajajo v njihove pisarne, naj jih opozorijo tudi na to, da je to
               nesprejemljivo. In jaz mislim, glede na to, da sem navedel, da so tu jasno izražena
               stališča, da je šlo v tem letu za izboljšanje ali napredek pri stanju človekovih
               pravic, da moramo v predlogu, v sklepih tudi to ugotoviti, zakaj ne, zakaj če se naša
               država lahko proti svetovni skupnosti pohvali, če to izhaja tudi iz stališča
               ameriškega zunanjega ministrstva. Moramo biti toliko samozavestni, da to tudi
               ugotovimo. Hvala lepa.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala gospod Jerovšek. Zdaj dovolite, bom sama razpravljala. Dobršen del vaše
               razprave je potekal po vsebini tako, kot da obravnavamo poročilo State Departmenta za
               leto 2006. Tega še ne delamo. Govorimo o letu 2005 in v poročilu State Departmenta
               tudi ni nobenih primerjalnih podatkov z leti 2004 ali 2003. Taka primerjava bi bila
               mogoča, je pa lahko izboljšanje povezano tudi s sprejeto zakonodajo v letih 2000 do
               2004. Bo pa zanimivo videti, kaj bo pisalo v poročilu State Departmenta za leto 2006
               glede na nekatere novo sprejete zakona. To, kar ste omenjali v zvezi s prevodi in
               pritiski je pa vendarle potrebno dodatne osvetlitve. Jaz sem gospodu Šinkovcu
               hvaležna, da je napisal povzetek v slovenščini, on sam pa ima priložnost tukaj
               povedati ali je kdorkoli od nas izvajal naj kakršen koli pritisk glede besedila,
               kakor ga je oblikoval, prav tako tudi glede besedila, ki je nastalo v našem oddelku,
               ki sem ga poprej imenovala. Ker je bilo tu omenjano poročilo v tistem delu, ki je
               bilo predmet številnih polemik in ker se zdaj tukaj nekateri v državnem zboru štejejo
               za posvečene v veščino prevajanja, dovolite, da preberem del besedila, ki se na ta
               medijski del poročila nanaša in preberem iz prevoda, ki je na spletnih straneh
               ameriške ambasade in priporočam nekaterim, da se pozanimajo, kdo je na ta del vplival
               in zdaj bom ta del prebrala. Pravi takole. V poglavju spoštovanje državljanskih
               svoboščin, svoboda govora in tiska. Zakon zagotavlja svobodo govora in tiska, vlada
               pa je v praksi te pravice večinoma spoštovala, vendar so poročali o posrednih
               političnih pritiskih, ki so vplivali na medije. Mediji so bili dejavni in neodvisni,
               vendar niso izražali širokega 
               spektra političnih pogledov. Glavne tiskane medije so podpirali zasebni vlagatelji in
               oglaševalci, precejšni deleži v več podjetjih, ki so bili delničarji glavnih
               medijskih hiš pa so bili v državni lasti. Trije od šestih nacionalnih televizijskih
               kanalov so bili del omrežja RTV Slovenija, ki ga subvencionira vlada. Dne 31. avgusta
               je okrožno sodišče v Murski Soboti oprostilo peterico obtoženo sodelovanja v poskusu
               umora preiskovalnega novinarja Mira Petka, do katerega je prišlo leta 2001. Poročali
               so o tem, da je delno lastništvo vlade nad medijskimi družbami vodili v samo cenzuro
               nekaterih medijev. Oktobra je parlament sprejel zakon o nacionalni televiziji, ki
               predvideva večjo zastopanost vlade in parlamenta v svetih, ki neposredno nadzorujejo
               javno radijsko in televizijsko omrežje. Glede na poročila naj bi upravljavci
               zaščitili lastne ekonomske in politične interese ter interese tistih posameznikov v
               vladi, s katerimi so bili povezani. To je ta del, potem je še ta odstavek. Vlada ni
               omejevala svobode na svetovnem spletu oziroma akademske svobode. Zdaj, kar zadeva
               jezikovno raven prevoda, kot rečeno se vanjo ne spuščam, ker bi slogovno analizo
               terjala. Kar pa zadeva doslednost prevoda, je pa v smislu tisto, kar boste našli tudi
               v našem prevodu. Naš prevod je nastajal v časovnem okviru, ki do prevajalskega
               oddelka ni bil prijazen zaradi tega, ker je prevajalska služba skušala zagotoviti
               slovenski prevod besedila še pravočasno zato, da bi mogli člani komisije besedilo
               dovolj zgodaj dobiti tudi v slovenščini, kar je v skladu s slovensko ustavo in
               zakonom o javni rabi slovenščine. Vse drugo kar je bilo izrečeno tukaj o besednjaku
               prejšnjega političnega, prejšnje politične nomenklature, da ali ne, to prepuščam
               kakšni resni strokovni analizi. Bo pa morala seveda ta analiza potem zajeti tudi
               analizo političnega besednjaka zdajšnje politične nomenklature, da bo lahko naredila
               primerjavo. Jaz zdaj lahko reagiram še v enem delu, kar takoj na vašo razpravo gospod
               Jerovšek. V poročilih, ki prihajajo od zunaj  in presojajo razmere v neki državi je, če gre za tako poročilo, kot je
               poročilo State Departmenta, kjer gre za zelo velik vzorec držav in kjer poročilo
               nastaja po nekih določenih postavkah, ki so tipične za vse države, mislim, da je bilo
               105 držav, ki so zajete v tako poročilo, boste našli tam tudi dele, za katere pri nas
               lahko v resnici rečemo, dani nobenih problemov. Hvala bogu, saj se štejemo za
               demokratično državo. Ampak ko je kolegica Uhanova razpravljala o delu otrok, to je
               zvezano ravno s tem, da je v takem poročilu tudi govora o drugih delih sveta, zlasti
               o Aziji, kjer je delo otrok velik problem. Sedaj, kako pa mi sami gledamo na delo
               otrok. Mi vemo, da po naši zakonodaji, saj imate napisano, kdaj ne smejo otroci biti
               vključeni v proizvodnji, ali kakšen drug proces, to vemo, pod 15 letom ne smejo biti.
               Kako pa so vključeni v delo, kot v del vzgojnega procesa, to pa tako ni s pridobitno
               dejavnostjo zvezano in starši odločajo o prostem času otrok. Dalo bi se najti še več
               takšnih mest po katerih bi lahko presojali, da je poročilo napravljeno pač po nekih
               vzorcih, po nekih točkah, ki so presojane s stališča splošnih razmer v svetu. In kot
               rečeno, jaz z zadovoljstvom ugotavljam, da tistih najbolj drastičnih kršitev pri nas
               ni. Ne morem pa reči, da je kdo obsojanja vreden, če opozarja na probleme, ki v naši
               družbi so in ki nanje žal ali pa je prav tako, gledamo z različnih zornih kotov. Zato
               bi se rada dotaknila vprašanja Romov, zaradi tega, ker to kar se zadnje čase govori
               ravno o tistem delu poročila, ki se nanaša na integracijo otrok, romskih otrok, se
               povezuje s tistim kar je bilo lani s stališča predstavnikov ministrstva vneto
               zatrjevano ob obisku odposlancev komisarja za človekove pravice, ki naj bi takrat
               izjavljala, ta dva odposlanca kako je s tem modelom vse v redu, ampak iz poročila, ki
               ni predmet naše današnje obravnave je pa vendarle videti drugačno sliko. Sedaj, ali
               res vsi enako mislimo o tem kako je na Dolenjskem z Romi nisem prepričan. Jaz sem
               prepričana, da so naši pogledi različni, enako kot so tudi različne razmere med Romi
               v Prekmurju in Romi na Dolenjskem. Tisto kar pa iz mednarodnih dokumentov zanesljivo
               izhaja je, da so Romi, za katere mi uporabljamo izraz avtohtoni Romi, državljani in
               državljanke Republike Slovenije in je treba upoštevati stanje človekovih pravic glede
               na to kako so obravnavani glede na druge državljanke in državljane Slovenije.</p>
               <p>Jaz bi se rada odzvala v enem delu še na tisti del, ko je bilo govora o trgovini z
               ljudmi. Kolikor smo se v prejšnjem mandatu že tudi ukvarjali s problemom trgovine z
               ljudmi je bil eden temeljnih podatkov, ali ena temeljnih ugotovitev, da je natančne
               podatke o tem kolikšen je obseg trgovine z ljudmi, ki zadeva Slovenijo, bodisi kot
               izvorno, prehodno ali ciljno
               državo, da je statistične podatke z gotovostjo zelo težko pridobiti, ker se lahko
               pogovarjamo samo o tistem kar je vidno, kar je zaznano, kar je preganjano. In pri tem
               ne morem mimo dejstva, da iz uradnih statistih, iz pripomb nevladnih organizacij pa
               je vendarle moč zaznati opozorila na to, da je Slovenija tudi država izvora trgovine
               z ljudmi, ne samo prehodna in ciljna in da bi za odpravljanje posledice trgovine, ki
               je del organizirane kriminalne mreže morali seveda biti izredno občutljivi in tudi če
               je to majhen segment v kriminalni dejavnosti, odkriti kriminalni dejavnosti te
               države, vendarle treba biti na to pozoren, posebej še, to pa je iz leta 2005 v leto
               2006 zato, ker je v letu 2006 pričakovati, da bo trgovina z ljudmi dobila večje
               razsežnosti ravno v času svetovnega nogometnega prvenstva. Na zasedanju parlamentarne
               skupščine Sveta Evrope, kjer smo sprejeli posebno resolucijo smo bili parlamentarke
               in parlamentarci 46 držav pozvani naj v svojih nacionalnih parlamentih na problem
               trgovine z ljudmi posebej opozarjamo. In v tej luči bi rada spomnila na to, da sem
               lani že na vlado naslovila pobudo za ratifikacijo konvencije o preprečevanju trgovine
               z ljudmi. Kot sedaj slišim se je vlada odločila podpisati konvencijo, ampak do
               ratifikacije je pa še kar dolga pot, ker ratifikacija mora potekati v državnem zboru.
               Številke, ki se nanašajo na trgovino z ljudmi v Evropi so pa v resnici zastrašujoče.</p>
               <p>In kar zadeva dejavnost nevladnih organizacij jaz ne vem, če so stvari vse tako zelo
               jasne, kot ste prej v svojem odzivu na poročilo State Departmenta spoštovani gospod
               Čurin povedali, če je vse tako jasno, ker po informacijah, ki sem jih dobila je za to
               dejavnost, ki jo je poprej opravljala nevladna organizacija Ključ pridobila sredstva
               in pooblastila za opravljanje te dejavnosti Karitas.  Zdaj vem, da je za letošnje leto razpis, kateri nevladni
               organizaciji bo ta dejavnost po razpisu dodeljena ne vem, vsekakor se mi pa zdi
               škoda, da ne uporabimo izkušenj tistih nevladnih organizacij, ki so se pri svojem
               delu s kakšno ranljivo skupino marsičesa naučile, marsikakšno dejavnost zelo razvile
               in imajo za to dejavnost edine tudi mednarodno priznane reference. Toliko zaenkrat.
               Kdo želi razpravljati. Prosim, izvolite gospod Jerovšek, repliko.</p>
            </sp>
            <sp who="SDT4:JerovšekJožef">

               <speaker>JOŽEF JEROVŠEK:</speaker>

               <p>Hvala lepa. Na začetku bom še enkrat poudaril in pohvalil poročilo in razumem te
               malenkostne pomanjkljivosti kot stvar, ki se zgodi, da je obravnava 105 držav ali
               več. Seveda še bom pa enkrat poudaril, da ga je treba brati takšen kot je, tak kot je
               tudi v originalu napisano in upoštevati tudi to kar so Američani zapisali, da pri nas
               prihaja do samocenzure, avtoregulacije, ki je posledica dolgoletne in doktrinacije
               <stage>(?)</stage> in še marsičesa. <gap n="..."/><stage>/Vmesno govorjenje./</stage><gap n="..."/> to pa je treba povedati tu v
               obrazlagi in ravno v tem smislu in tako sem tudi vzel zaščito, prevajalce, da so
               podlegli prav gotovo tudi temu. Ta pritisk je neizmeren in traja še v današnji dan,
               veste v današnjih časopisih berem kako je vlada, strašni pritisk ima v medijih in
               vpliv, ampak za lastne potrebe sem dal pregledati primerljivi mesec sedaj pod to
               vlado in primerljivi mesec pod Ropovo vlado pa pod Bajukovo vlado, o dveh časopisih,
               pa sešteti vrstice in to, koliko je prisotna opozicija in koliko je bila takrat
               opozicija prisotna in je strahotno nesorazmerje s takrat, takrat opozicije nikjer ni
               bilo, vem pa, da je nastopala, ker sem tudi sam nastopal zelo intenzivno. Poročilo iz
               krajevne konference recimo pomembnega takrat iz SDS je bilo v dveh vrsticah, če se
               danes oglasi Cvikl, Kacin, nenazadnje kolegica Majda gredo tudi do pol strani
               poročila iz tiskovnih konferenc, to je strahotno nesorazmerje in v takih razmerjih
               kričati, da je opozicija zapostavljena, da je neprisotna, da se nanjo pritiska je in
               doktrinacija svetovne javnosti in zdaj pa moram to in kolegica Majda.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Ali je to razprava?</p>
            </sp>
            <sp who="SDT4:JerovšekJožef">

               <speaker>JOŽEF JEROVŠEK:</speaker>

               <p>Replika vam, sem vam hvaležen, da ste v svoji repliki name se poslužili popolne
               neresnice, čeprav ali niste poslušali, ko sem jaz navajal in citiral iz tega poročila
               in vi ste še enkrat vehementno trdila, da v tem poročilu ni nobene primerjave z leti
               2004 in 2003, še vam bom enkrat citiral in prebral, namreč poročilo pravi, za razliko
               od prejšnjih let ni bil od prejšnjih let, primerjava s prejšnjimi leti, ni bil
               zabeležen noben prisilne preselitve Romov v <gap n="..."/><stage>/Nerazumljivo./</stage><gap n="..."/> podstandardna
               stanovanja in zgoraj tudi poročilo za leto 2003 je odbor opažal oziroma izrazil, se
               nanaša na diskriminacijo, izrazil zaskrbljenost zaradi diskriminatornega vedenja do
               Romov, ki ga za to leto 2005 ni  več, ne navaja več. Tako da, drugič vam predlagam, da poslušate
               pozorno tisto kar jaz trdim, predvsem pa kar citiram, ker jaz sem vam sicer hvaležen
               za takšno zaplankano sledenje moji razpravi, vendar bodite toliko korektna in
               poslušajte kar sem res rekel in kaj sem citiral. Toliko v repliki na vas, ker mislim,
               da sem moral na to opozoriti. Hvala lepa.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala, gospod Jerovšek. Kdo želi razpravljati? Izvolite gospod Rupar.</p>
            </sp>
            <sp who="SDT4:RuparPavel">

               <speaker>PAVEL RUPAR:</speaker>

               <p>Hvala lepa, gospa predsednica, spoštovane kolegice in kolegi, spoštovani člani vlade
               in vsi ostali. Glede na ameriško vesoljsko, atomsko, orožarsko in drugo natančnostjo,
               ki jo svetu in celemu planetu navsezadnje ponuja Amerika sem osebno zelo razočaran
               nad strahotno površnostjo, nenatančnostjo, enostavno šolsko kopiranje poročila varuha
               človekovih pravic v Sloveniji v poročilu, ki ga danes obravnavamo. Osebno glede na
               to, da poznam kar nekaj uslužbencev zunanjega ministrstva Amerike, tudi spoštovanega
               gospoda Eminenco, lahko ocenjujem, da večina članov ameriškega zunanjega ministrstva
               v Sloveniji tega poročila ni bral, če bi ga potem sem prepričan, da bi na vse to kar
               v svetu zagovarjajo ne bi prišlo do objave takega, jaz bom rekel, za Slovenijo
               ponižujočega, za oblast in za opozicijo pa diskriminatornega poročila, zakaj? Če bi
               Amerika tudi sama bila brezmadežna predvsem pri političnih zapornikih za katere se
               menda bori tudi naša opozicija v zaporih na Kubi in drugje, glede na kritiko, ki jo
               je Amerika sprejela ob hudem orkanu v južnih delih Amerike in tako naprej, bi seveda
               bilo, po moje, nesmiselno to objaviti oziroma celo sramotno objaviti tako majhne
               probleme in tako majhne ugotovitve, ki jih tu navajajo in, ki jih opozicija potencira
               tako kot potencira večinoma problemov, ki jih seveda vidi in ki ji zelo ustrezajo.</p>
               <p>Sam se bom lotil oziroma dal nekaj pripomb in kasneje tudi predlog sklepa,
               dopolnjenega sklepa, pa mi dovolite, da grem kar po poglavjih tistih, ki me seveda
               najbolj motijo.</p>
               <p>Primerov političnih zapornikov niso zabeležili. V Sloveniji smo bili priča, res da v
               letu poprej, političnega pregona vsaj enega od slovenskih politikov, tudi voditelja
               stranke in pa župana mestne občine Koper za katerega dejanski politični pregon in
               politično motivacijo, ter njegovo nekaj, mislim, da mesec dni, priporno kazen
               <gap n="..."/><stage>/Nerazumljivo./</stage><gap n="..."/> ugotovilo tudi pristojno sodišče in njegovo aretacijo in njegov
               tisti pregon označilo kot politični pregon. Tega cela Amerika v podobi zunanjega
               ministrstva v Sloveniji ni opazila, gre pa za dejansko politični pregon dokazano vsaj
               enega politika, kar pa je tudi nedopustno, ker se praviloma politikov zaradi svojih
               nastopov oziroma zaradi pripadnosti eni ali drugi stranki ne bi smelo za voljo
               človekovih pravic preganjati, pa se je vendarle to zgodilo in vendarle tega v tem
               poročilu ni. Dotikam se sojen,
               leta in leta lahko beremo eno in isto besedo, nikoli še nisem slišal do danes, da bi
               nekdo od kogarkoli zahteval, da bi se sodni zaostanki vsaj do nove vlade reševali
               hitreje, da bi bilo toliko spornega, toliko govorov, pa vendarle nihče od opozicije o
               tem ne govori.</p>
               <p>Najbolj zanimiva točka po moji oceni je svoboda govora in tiska, kjer pa bom za
               razliko od kolegov rekel, da je kritika v dobršnem delu upravičena, namreč vse do
               nedavnega se v medijih ni zgodilo nič, nič pretresljivega, uredniki nastavljeni iz
               strani LDS, Združene liste in predvsem te in ostalih bivših oblastnikov so bili
               popolnoma legalni, popolnoma v redu, vsi so delali dobro in to seveda po mnenju
               opozicije, torej po mnenju poročila pa ne, namreč piše dejansko, da so bili pod
               vplivom lastnikov medijev, ki so bili tudi v večini iz vrst LDS in pa Združene liste,
               ker bi v nasprotnem primeru ne bilo toliko očitkov zdajšnji vladi, da jih menja, so
               bili plačani iz teh istih direktorjev, istih strank in seveda iz tega naslova, torej
               to poročilo ugotavlja pravilnost. Žal mi je, da v primeru poskusa umora Mira Petka to
               poročilo ne ugotavlja oziroma ne poroča ali ne piše, razen z enim skromnim stavkom,
               nič več, ter, da se opozicija niti pod točko razno več ne zanima za reševanje tega
               problema za Mira Petka, kot osebo samo zato, ker se je po tem atentatu oziroma tem
               poskusu umora pač politično opredelil za drugo opcijo kot jo pa sami zastopajo. Nisem
               slišal nobenega poziva vladi, sodstvu, policiji naj raziskuje naprej, naj dela
               naprej, naj preganja te lopove in naj vendarle že pride do konca in to s strani
               poslancev, ki so sami novinarji, na vsem lepem so svojega stanovskega kolega pozabili
               in tudi to poročilo ne navaja nič več kot pa skromen stavek, da je bilo 31. avgusta 5
               osumljenih oproščeno in to je pod kritiko neke Amerike, ki se zavzema za strahotno
               svobodo novinarstva, za strahotno zaščito novinarjev, tu v tem primeru Mira Petka
               zelo bežno dotika. In še naprej, poročilo ne opazi razlike obravnavanja posameznih
               državljanov Republike Slovenije, ki so pa evidentno, diskriminatorna in so evidentno
               dokaz nepravilnosti medijev vsaj do sedaj in na to niti ne opozarja. V nov primer
               nekega poslanca, ki si ji zmotno ali ne, morda slučajno ali ne, za opozicijo
               neprimerno vedel do dveh poslank. Mediji takrat še v popolni oblasti LDS in Združene
               liste so tri tedne gonili medijski linč z ofenzivo, ne cunamijev, ne orkanov, ampak
                  nečloveškega linča zoper
               osebo, ki je izrekla neke, recimo temu, tako so oznanili, nestrpnega, žaljivega, celo
               ti isti mediji so pozivali k zbiranju podpisov, mislim so jih zbrali 400 in ne vem
               koliko, češ nestrpni govor in v kratkem obdobju se nestrpnost zgodi do kardinala
               Rodeta, s strani nekega novinarja iz Prekmurja s popolnoma, bom rekel, enako težo
               dejanja za katerega pa na podlagi medijev dobi oskarja, nagrada, ta bo pa naredil
               odlično, ker je svojo nestrpnost stresel na osebo, ki je v tem primeru odgovarjajoča
               za opozicijo in za veliko večino lastnikov medijev, ne pa novinarjev. Poročilo tega,
               oprostite, ne zajema, ne zajema diskriminatornega vedenja politikov, politikantov in
               posameznih medijev do različnih stališč oziroma različnih oseb naše države.</p>
               <p>Človekove pravice, pravice državljanov do zamenjave vlade, kakšen nesmisel, po moji
               oceni, se je zapisalo v tem poročilu. V 90 članskem državnem zboru in tako naprej
               ustava določa, citiram: da imata avtohtoni italijanska in madžarska manjšina kot
               narodni skupnosti pravico do vsaj enega predstavnika v parlamentu. Naslednji stavek:
               vendar pa zakon pravice do zastopanosti kot skupnosti v parlamentu ne daje nobeni
               drugi avtohtoni manjšini. Oprostite, ali nimamo samo 2? Kolikor jaz vem, sta z ustavo
               določeni italijanska in madžarska in več avtohtonih ni. To poročilo pa Republiki
               Sloveniji očita, da ima samo 2 poslanca dveh avtohtonih, več pa ne, ja, kaj pa
               želijo? Kaj pa želijo od tega? Me zanima koliko špansko govorečih ali pa Kubancev
               priseljenih v Ameriki sedi v ameriškem senatu, ampak dobro, če jih ne ocenjujejo z
               avtohtono, mi v Sloveniji imamo to z ustavo rešeno in določeno in to poročilo
               najmočnejše države to spregleda, sicer kasneje navaja koliko je Srbov, Albancev, jaz
               ne vem, ali je Slovenija dolžna potem vsake manjšine imeti po enega predstavnika v
               državnem zboru, jaz ne vem, potem vsi ostali poberimo šila in kopita in bo državni
               zbor v Republiki Sloveniji sestavljen iz manjših, saj jih približno 90 lahko
               naštejemo, ali je pa nekaj narobe, jaz ne vem.</p>
               <p>Nadaljujem z komentarjem korupcija in preglednost vlade. korupcija v Sloveniji
               obstaja, to najbolj vedo točno policija, tožilstvo, sodstvo in veste kolegice in
               kolegi tudi vi, ker noben iz nobene stranke ni ga, da bi bil nedotakljiv do tega.
               Poročilo seveda ugotavlja, da je bilo nekaj ovadenih, da je bilo nekaj prijavljenih,
               celo piše, da od 46 primerov suma na korupcijo, ki je bila prijavljena policiji je
               bilo izdanih 18 kazenskih ovadb. Poročilo pa ne ugotavlja s katere opcije šef oddelka
               oziroma urada za pregon korupcije ali kako je že bil imenovan, in katere ljudi je
               obravnaval. Vam bom jaz povedal kako je bilo to iz statistike, ki jo lahko preberete.
               Od 18 kazenskih ovadb, ki jih je podal, je bil eden predstavnik ali izvoljena lista
               LDS, eden na SDS, vseh 16 ostalih pa iz drugih strank SDS, NSi in samo dva še iz SLS,
               ali ne gre za sum morda pretirane diskriminacije gledane pod roke kar je pravilno in
                  pošteno zgolj ene opcije
               druge pa samo za to, da smo lahko tiho, napaka tega je bila, da je to število
               premajhno in daje popolnoma jasen sum, da je bilo pa s strani vrha pregona zoper
               korupcijo nekaj narobe in to je tisto čemer bi moralo to poročilo pisati, da ne gre
               za enakopravno po zakonih pa po veljavnih človekovih pravicah preganjanje vseh oseb,
               ki so vpletene v korupcije pač pa lahko čisto popolnoma in mirno rečem zgolj opcije,
               ki je bila drugačnega mišljenja kot pa tistega, kateri je bil pripadnik ta gospod
               isti direktor Kos in ki vemo kdo ga je nastavil, kolegice in kolegi Liberalne
               demokracije.</p>
               <p>Samo še eno pripombo imam. Romi. Tako kot se je začelo urejevati življenje, način
               dela lahko govorimo od socialnih potreb do šolstva do zaposlovanja kot ga lahko
               sledimo v zadnjem letu in pol ni bilo prej 12 let. Od takrat izhajajo vsa
               nezadovoljstva in vsi problemi, s katerimi se srečujejo Romi. Šele na pritisk tedanje
               opozicije in sedanje vlade bom rekel pa kot rešilno bilko za njih so se stvari začele
               urejati tudi v šolstvu, ki je sedaj zadnje čase predmet nenehne obravnave in za
               katero ocenjujem, da je, če bi bilo v poročilu kaj takega opisano prenaglo, prezgodaj
               vpisovati kako, kakšni so rezultati tega načina urejanja razmer med Romi.</p>
               <p>Skratka lahko še enkrat povem, da sem razočaran nad tem poročilom v malenkostih, da
               se pa v poglavjih, ki pa ne želim, da to poročilo hvali razmere v Sloveniji ne še
               manj, da hvali vlado ne pričakujem to od njih pričakujem pa, da pokažejo realno sliko
               in realna slika žal v teh delih, ki sem jih naštel vsaj po moji osebni oceni ni taka
               kot piše ali pa ni primerljiva recimo z drugimi državami, ki imajo to še bolj
               izrazito napak in še bolj izrazito v nebo vpijoče kot problem. Pri nas v Sloveniji,
               žal mi je, da lahko rečem, vsaj povprečen državljan tega ne vidi.</p>
               <p>V prihodnosti želim, da bi preden bi sestavili tako poročilo vendarle poiščejo
               odgovore ali pa očitke, ki jih imajo, argumente zoper to dobijo iz drugih strani, da
               tudi poročilo nastane kot tehtanje za in proti je res nekaj ali ni nekaj. Ne, da je
               obsodba ali pa recimo kakorkoli že takega poročila, vladne stranke so oktobra
               sprejele zakon o RTV, ki je začel veljati šele letošnjega leta, poročilo pa že piše o
               vplivih vlade, oprostite, to pa je malo pretirana zadeva, saj se še zamenjali niso,
               kako pa lahko nekdo ugotavlja, da je že vse narobe razen, če je tako kot sem že na
               začetku povedal, nekdo, ki je to napisal vse skupaj prepisal iz poročila varuha
               človekovih pravic, ki se imenuje v Sloveniji gospod Hanžek. Če pa primerjate obe
               poročili boste pa videli, da je to pravzaprav kopija tistega, kar nam je gospod varuh
               pred nekaj meseci razlagal prav na tem istem odboru, je kopija.</p>
               <p>Jaz upam, še enkrat, da bo v prihodnosti preden nastane tako poročilo, ki je,
               oprostite, breme za Republiko Slovenijo ali kakorkoli že, mi se vendarle imamo sedaj
               dobro, medsebojni odnosi, konflikti med strankami so popolnoma normalna zadeva v
               političnem svetu, ampak, da bi bil kdo za to obstojen ali s svojim to kar tole zame
                  je to je zame sodba, stanje
               v Sloveniji, pa ni dopustno, če nimamo nasprotno dokazanih argumentov in ti so bili
               danes s stani predstavnikov vlade jasno in glasno argumentirano, strokovno in dobro
               predstavljeni in to bi tudi moral upoštevati avtor tega pomanjkljivega in za mene
               nesprejemljivega poročila.</p>
               <p>Zato predlagam, da komisija sklepa o dopolnjenem predlogu, ki je v prvem stavku
               sprejemljiv, drugi pa naj bi se glasil, na temelju podanih ugotovitev pozivamo
               avtorje poročila k dopolnitvi in upoštevanju pojasnil pristojnih služb, v kolikor je
               to seveda mogoče, če se bodo seveda šli kaj <q>"pogajati"</q>, verjetno pa ne, ker je to
               poročilo dokončno. Predlagam pa, da ga v vsakem primeru odbor sprejme kot informacijo
               in popolnoma nič več. Hvala lepa.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala, gospod Rupar. Sem že povedala, da to poročilo ima končno obliko, vanj
               besedilno posegati ni mogoče. Če imate na nastanek tega poročila toliko kritičnih
               pripomb kot jih imate, potem vam predlagam, da se s peticijo ali s katerim drugim
               dopisom obrnete na ameriško veleposlaništvo in izrazite svoje nezadovoljstvo s tem
               poročilom.</p>
               <p>Sedaj, kar pa zahteva natančnost Združenih držav Amerike si ne morem kaj, da ne bi
               se spomnila tega, da ta velesila včasih celo na vojaške cilje slabo cilja in zgreši
               vojaške cilje in strelja po civilistih. Gospod Rupar dovolite, več kot eno leto je že
               od kongresa, natančneje 2. aprila leta 2005 se je takratna Združena lista socialnih
               demokratov spremenila svoje ime in smo Socialni demokrati pa bi bilo dobro, če bi to
               upoštevali.</p>
               <p>Glede nekaterih podatkov, o katerih ste govorili, ravno o tistih, ki se nanašajo na
               korupcijo vas prosim, da pogledate še dodatno informacijo, ker je v njej nekaj
               opozoril na napačne navedbe.</p>
               <p>Sedaj kar pa zadeva ta del drugega dopolnjenega stavka vašega predloga za sklep
               posebej poudarjam, da mi sestavljavce tega poročila pozvati k temu, da dopolnijo ne
               moremo. Tisto kar pa lahko naredimo pa je, da pozovemo vlado, da glede na posamezne
               dele poročila napiše odziv na poročilo State Departmenta in iz tega stališča odgovori
               na tisto, kar je v poročilu zapisano, če meni vlada, da ti podatki, ki so navedeni
               niso natančni. Je pa res, da je potrebno vedeti, kako tudi poročilo State Departmenta
               nastaja in da je natančno branje potrebno za to, da se vidi, kje se sklicujejo na
               povzemanje virov, kjer se sklicujejo na ugotovitve in analize nevladnih organizacij,
               zato imamo tam kakšna leta navedena <gap n=".."/><stage>/Nerazumljivo./</stage><gap n=".."/> iz leta 2004 ali pa iz lega
               2003 tako, da te stvari so pač take kakršne so in če govorimo o enem letu in pol,
               potem bi vendarle morala opozoriti, da je eno leto in pol ne precejšen čas glede na
               to, da je bila, da se problematika Romov ni začela razreševati z nastopom vlade
               Janeza Janše, ampak je tu napisano tako kot drži, da pred koncem leta parlament ni
               sprejel zakona, ki bi romski skupnosti zagotovil pravice s posebnim zakonom, to je
               dejstvo. Jaz ne vidim tega kot očitek jaz vidim to  kot spodbudo, da se tak zakon končno pripravi. Kako pa
               kdo vidi zdaj preslikavo varuha človekovih pravic in njegovih ugotovitev v poročilu
               State Departmenta, je pa verjetno treba, še enkrat povem, tudi vedeti, kako tako
               poročilo nastaja.</p>
               <p>Želi še kdo besedo? <stage>/Oglašanje iz ozadja./</stage> Zdaj pa ne vem, kdo je prej hotel
               replicirati. Prosim, izvolite repliko.</p>
            </sp>
            <sp who="SDT4:RuparPavel">

               <speaker>PAVEL RUPAR:</speaker>

               <p>Hvala lepa, gospa. Jaz se vam moram opravičiti, naj ne izgledam nestrpen, ampak jaz
               vas nič nisem prosil za vaš komentar. Niti nisem slišal, da bi vi replicirali meni,
               ker vas, prvič, nisem omenjal in razprave niste najavili. Ne vem, zakaj morate vi
               mene kritično ocenjevati, saj vas nisem nič prosil. To je pod prvič. Drugič pa,
               zaradi mene, če še desetkrat spremenite ime vaše stranke, pa bodite socialni
               demokrati ali liberalci, zame ste še vedno popolnoma isti, kot ste bili leta 1960 pa
               1970 pa 1980. Hvala.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala za to vašo repliko. Res je na meni kot na predsednici komisije, da dajem
               predloge za sklepe na glasovanje ali pa ne. In vi ste predlagali dodatek k sklepu in
               jaz sem reagirala na vaš sklep, na tisti del, da naj pozovemo predlagatelja tega
               poročila, da ga dopolni in spremeni, in tistega dela ne nameravam dati na glasovanje,
               zato ker je neuresničljivo.</p>
               <p>Izvolite, Majda Širca, je replika? Ne. Potem pa izvolite, gospod Jerovšek.</p>
            </sp>
            <sp who="SDT4:JerovšekJožef">

               <speaker>JOŽEF JEROVŠEK:</speaker>

               <p>Hvala lepa še enkrat. Jaz seveda kolega Ruparja popolnoma razumem. Poznam pač
               okoliščine tudi nastajanja tega poročila, vsakoletnega. Zaradi tega še enkrat
               poudarjam, da ameriško zunanje ministrstvo pač črpa te podatke na podlagi tega, kar
               je dosegljivo. In v tej državi je izrazita prevlada virov, ki so sovražni do te
               oblasti, ki je sedaj na oblasti, in zaradi tega je to realna slika vsega tega. In še
               enkrat bom rekel, da sem zadovoljen s poročilom in mislim, da na realen način kaže
               izboljšave, in zaradi tega pač gledam širše, ker se tudi z mednarodnimi odnosi
               ukvarjam, in bi celo rekel, da je v redu poročilo. So pa vse tiste stvari,
               pomanjkljivosti, ki jih kolega Rupar navaja, dejansko realne, ampak takšno je pač
               stanje, takšna je bila indoktrinacija te države, takšne so bile zadeve.</p>
               <p>Sam bi pa, ker me je spomnil kolega Rupar na eno pomembno področje pravzaprav, ko je
               omenil politično preganjanje konkretnega politika. Moram reči, da je treba še enega,
               ki je bil v preteklem letu justificiran na nek način, politično preganjan politik, in
               to gre za Iva Hvalico. In pravzaprav tu se pa jaz tudi čudim, da ni prišlo v to
               poročilo, ker so mu bile izrazito kršene človekove pravice in je izrazito bila kršena
               demokracija v Sloveniji na podlagi stanja v slovenskem sodstvu. Ampak se ne čudim,
               pač to ni bilo v naših medijih, razen po televiziji, prezentirano in seveda ni moglo
               zaiti tudi v to. Ampak moja razprava naj bo tudi poziv ameriškemu veleposlaništvu in
               tudi State Departmentu, da se angažirano vključi v to, da bo naš nekdanji poslanski
               kolega, najbolj odmeven poslanec tega parlamenta, da mu bodo krivice, ki so se mu
               zgodile skozi sodstvo, tudi odpravljene, in to še za časa njegovega življenja. Moram
               reči, da se je v preteklem letu zgodil, če rečem v metafori, sodni umor poslanca Iva
               Hvalice. Bil je  na podlagi
               tako imenovanih sodnih penalov - ko je šla zadeva, pritožba odvetnika čez dve stopnji
               sodstva in Ivo Hvalica ni bil obveščen, da se je odvetnik pritožil. Dobil je samo
               izvršbo, 5 milijonov tolarjev, ki mu jo sedaj brez milosti trgajo, tako da je njegova
               eksistenca ogrožena. Nadzorstvene pritožbe ne zaležejo, ker sodniki tam lokalno imajo
               Hvalico za zločinca, in tako naprej. In to v zadevi, ko sta ga tožila dva izrazita
               politika LDS-a! In seveda je to sodišče odločalo na podlagi v času oblasti LDS-a
               politično motivirano. To je dejstvo. Morala bi veljati po vseh normah tudi za to
               poslanska imuniteta, ker je z govornice govoril. Prejšnji teden smo na ustavni
               komisiji slišali od enega izmed piscev slovenske ustave, da so bili pisci slovenske
               ustave tudi trdno prepričani, vseh šest, da je civilna odgovornost tudi v imuniteti
               slovenskega poslanca takrat bila zajeta. Sodišče je samovoljno interpretiralo ustavno
               določbo in sodilo tako. In jaz pozivam tako ameriške pristojne organe kot tudi
               slovenske medije, da stopijo v bran Iva Hvalice. Največja krivica, kar je možna!
               Namreč, na evropskem sodišču dobivajo naši po 2.000, 3.000 evrov povprečnih penalov,
               odškodnine. Naše sodišče je Iva Hvalico za en dan za 1.000 evrov obsodilo! Vsak dan!
               Pa se nihče ne obregne ob to, ob to drakonsko kazen, kjer gre za političen umor in
               sodni umor, če rečem v metafori. In upam, da se bo ta zadeva premaknila, skrajni čas
               je, ker so ga skušali na ta način spraviti na drugi svet, da bi obupal; in možno je,
               da se to tudi zgodi. Vendar si tega ni zaslužil, zato ker je nastopal s pozicije
               resničnosti tistega, kar je tu dejal, in smo slišali tudi številni drugi poslanci, ki
               sicer tega nismo prezentirali. Dejstvo pa je, da so se številni ljudje z istimi
               zadevami obrnili na nas. In dokler slovenski poslanec ne sme govoriti zoper
               korupcijo, kar sodišča podpirajo sedaj, tako dolgo prave demokracije pravzaprav tudi
               pri nas ne bo. Hvala lepa.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala. Izvoli, kolegica Majda Širca.</p>
            </sp>
            <sp who="SDT4:ŠircaMajda">

               <speaker>MAJDA ŠIRCA:</speaker>

               <p>Kot prvo, mislim, da bi se gospod Jerovšek, gospod Rupar pa gospod Grims morali
               zmeniti, ali jim je poročilo všeč ali ne. Ko vam prija, vam je všeč<gap n="..."/> <stage>/Oglašanje iz
               ozadja./</stage></p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Prosim! Prosim, gospod Jerovšek, nimate besede. Besedo ima gospa Širca. Dajte jo,
               prosim, strpno poslušati.</p>
            </sp>
            <sp who="SDT4:ŠircaMajda">

               <speaker>MAJDA ŠIRCA:</speaker>

               <p>Gospodu Grimsu je všeč takrat, ko ga uporabi za alibi za še novo nasilje nad mediji,
               se pravi, za spremembo zakona o medijih. Vam je tudi všeč v določenem trenutku,
               medtem ko je za Ruparja diskreditirajoče pa ponižujoče. Ampak to, kar je
               simptomatično, gospod Jerovšek, vi pravzaprav ustvarjate neko, pa ne prvič,
               projekcijo, izvajate projekcijo, skratka, pripisujete drugim tisto, kar bi morebiti
               sami radi počeli oziroma danes, ko na nek način sporočate zunanjemu ministrstvu, kaj
               mora v naslednjem letu upoštevati, ustvarjate neke vrste tudi že poročilo za 2006.
               To, da pripisujete drugim to, kar bi sami počeli, skratka, ko pravite, da naj bi se
               poročilo dogajalo s pomočjo obveščevalcev iz prejšnjih sistemov, vam moram povedati,
               da če bi to tako bilo, potem bi vam poročilo res ne smelo biti všeč, pa vam je. Ampak
               naj vendar še povem, da se s tem ustvarja določen pritisk na veleposlaništvo oziroma
               na tiste, ki ta inštitut imajo zato, da ocenjujejo stanje v posamezni državi. Gospod
               Grims je že tekel na veleposlaništvo in razčiščeval  vprašanja okrog tega dela poročila. Po vsej
               verjetnosti se kaj podobnega še dogaja. Hkrati je pa tudi resda združba civilnega
               značaja, skratka, tri skupine blizu Nove revije, civilne združbe, so pa tudi na
               veleposlaništvo že naslovile pismo, kjer so seveda močno izražale nezadovoljstvo s
               poročilom, na način, da so problematizirali poročevalce, zavračali ugotovitve in tudi
               pisce poročila razumeli kot špionažo oziroma obveščevalno službo. Namreč, res gre,
               ponavljam, za civilno združbo treh skupin blizu Nove revije, ampak ne tako
               nepomembne. Konec koncev je združba, ki je rekrutirala kar nekaj članov sveta RTV,
               celo nagradila, mislim, da sedaj že novega direktorja RTV in tako naprej. Ampak med
               številnimi diskreditacijami in očitki se vendar na ta način zmanjšujejo ugotovitve,
               ki so tu zapisane. In seveda Sloveniji niso v čast oziroma v čast, niso tudi nove -
               do sedaj so se v teh poročilih pojavljale tudi podobne ugotovitve, ampak nekaj je pa
               povsem novih, in tega ni mogoče spregledati. Nedvomno je, da stavka oktobra, ko je
               parlament sprejel nov zakon o RTV Slovenija, ki povečuje zastopanost države in
               parlamenta v svetih nacionalne radiotelevizije, te ugotovitve ni bilo. Tudi vprašanje
               okrog nerešenega problema okrog napada na gospoda Mira Petka smo že srečali v
               poročilih, po letu 2001, nedvomno. Ni se pa oblikovalo v smislu, da se je zgodila
               oprostitev petih oseb. Hočem reči, da se mora Slovenija navaditi na to, da jo nekdo
               opazuje, da jo nekdo ocenjuje, in da sprejema, razmisli te ocene, ne more pa jih
               denuncirati kot nevšečne oziroma jih zavračati kot nevšečne, če ji pač ne odgovarjajo
               na določenem mestu oziroma stiskati glavo v pesek, če meni, da ji ta poročila stopijo
               na noge oziroma na prste.</p>
               <p>Skratka, napredek v poročilu je bil opravljen, pravite, ampak vendar ima tudi nove
               elemente, ki so rezultat določenih ukrepov, ki so se zgodili v letu 2005. In bojim
               se, še enkrat poudarjam, kaj bo v poročilu za 2006. Ne samo zaradi tega, ker sama
               sodim, da se je v zadnjem obdobju sprejelo precej za človekove pravice spornih
               rešitev - o nekaterih je tudi ustavno sodišče že dalo svoje odgovore, o nekaterih
               nekdo drug. Ampak kaj se bo pa zgodilo, v kolikor se bo sedaj postavljalo pod vprašaj
               tiste, ki to poročilo sestavljajo. In ustvarjalo na ta način nek določen pritisk in
               nek določen diktat, kaj smejo in kaj ne smejo. Saj se ne bodo upali ničesar več, v
               kolikor bodo dobili za vrat klofuto za vsako določeno ugotovitev, ki jo postavljajo.
               Namreč, ni prvič, da se Slovenija s tujimi institucijami tako obnaša oziroma s
               tistimi, ki sodijo določene korake po legalni poti - to je njihova dolžnost, te
               institucije konkretno, pa še nekaterih drugih -, ni prvič, da se Slovenija z neko
               določeno agresijo, nervozo in mogoče še s čim drugim obrača na taka poročila. To se
               je zgodilo z naročilom našega zunanjega ministrstva, da se s spletnih strani Sveta
               Evrope umakne poročilo, ki govori o tem, da naj se potrudimo in čim prej pripravimo
               nov zakon o RTV Slovenija, ker je pač ta preveč  vpliven oziroma država preveč posega v svobodo govora.
               To je bilo poročilo strokovnjakov, ki nam ni bilo všeč in - ups, ga ne kako umaknemo.
               Enaka diskreditacija se je zgodila nedavno tega, ko so novinarji iz Evrope imeli
               srečanje na Bledu in izrazili določene pomisleke in težave s stanjem na področju
               medijev v Sloveniji. In kaj je naredila vlada? Naša vlada je takoj sprejela sklep, ki
               je odreagiral na skupščino na Bledu, in izrazila globoko zaskrbljenost zaradi vdora
               politike v slovenske medije. Skratka, ni se strinjala s tem stališčem, očitki
               evropske zveze, ki je tudi opozorilo na slabšanje socialnih standardov v novinarstvu,
               ampak je pač zavrnila s tem, tako rekoč, češ, kaj diskvalificirajo domači medijski
               prostor. In postavila seveda pod vprašaj kredibilnost takih stališč. Kajti stališča,
               ki jih je v zavrnitvi očitkov evropske zveze novinarjev o vdoru politike v slovenske
               medije, ta stališča, ki jih je sprejela vlada, pomenijo vsaj po moji presoji, da
               Slovenija kritika ne razume kot neko možnost za odpravljanje problemov in
               vzpostavitve boljšega stanja in boljših standardov, temveč le zanika nekaj, kar ji je
               bilo očitano. Jaz mislim, da mediji ne morejo biti predmet političnih kupčij, in
               zaradi tega se velja globoko zamisliti tudi nad temi stavki, ki so zapisani v tem
               poročilu, ne glede na to, da mu vi pripisujete tako in drugačno izvornost.</p>
               <p>Tako da bi želela, da bi bil sprejet sklep, kjer bi vendarle vlada znala povedati,
               ne samo na področju, kjer smo danes dobili neke določene odgovore, kakšne ukrepe,
               kakšna orodja, kakšne posege, kakšne rešitve bo uveljavila, da se tako stanje
               odpravi. To je nedvomno potrebno, kajti mene je strah, da bo to stanje še hujše, da
               bo poročilo še bolj neprijetno in da se bo, če se vlada ne bo zamislila nad tem, kar
               dela, lahko potem stanje na področju človekovih pravic v Sloveniji bistveno, bistveno
               poslabšalo, kot trenutno je.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala. Če dovolite, prosim, vam bom takoj dala besedo, samo da povem tole, kar
               nameravam povedati.</p>
               <p>Jaz se predstavnikom ministrstva za notranje zadeve zahvaljujem, da so odziv na
               poročilo State Departmenta napravili. Res sem uvodoma povedala, da sem samo njih
               povabila, zato znova poudarjam tisto, kar sem enkrat ali dvakrat vmes že povedala.
               Menim, da poročila State Departmenta, kakorkoli že gledamo nanj in o njem izrekamo
               različne sodbe, pozitivne in negativne, ali različno intenzivnost svojega
               zadovoljstva ali nezadovoljstva z njim, ga dopisati ni mogoče. Mogoče pa je z odzivom
               vlade na posamezne pripombe ugotoviti, kje vlada meni, da njeni ukrepi že presegajo
               stanje in je izboljšanje možno, ali kje je morebiti kakšen nenatančen podatek.</p>
               <p>Zato bi zdaj povzela tisto, kar je kolegica  Širca prej kot drugi del sklepa predlagala in bi, ko se javljate k
               besedi prosila, da se odzoveta tudi na tak predlog sklepa. Torej, prvi stavek je
               ugotovitveni, Komisija državnega zbora Republike Slovenije za peticije ter človekove
               pravice in enake možnosti se je seznanila s poročilom State Departmenta o stanju
               človekovih pravic v letu 2005 in tu pika. Potem pa nadaljevanje, na temelju podanih
               ugotovitev komisija poziva vlado Republike Slovenije, da državnemu zboru predloži v
               pregled in v obravnavo predloge ukrepov s katerimi bi izboljšali stanje na področjih,
               ki so v poročilu izpostavljena kot problematična. Jaz mislim, kolegica Širca, da je
               to v smislu po vsebini kakor si predlagala. Hvala. Izvolite Jožef Jerovšek.</p>
            </sp>
            <sp who="SDT4:JerovšekJožef">

               <speaker>JOŽEF JEROVŠEK:</speaker>

               <p>Glejte, na izvajanje spoštovane kolegice Majde Širce se je vseeno treba odzvati.
               Kolegica je našla dva nova elementa glede na prejšnja leta in trdno moram reči, da je
               naveden ali je bil sprejet zakon in noben novih elementov. Na podlagi tega bo morda v
               letošnjem letu v poročilu, da so mediji zadihali na podlagi novih zakonov bistveno
               bolj pluralno, ampak se strinjam z Ruparjem, da ne podlagi tega, da je bil zakon, ki
               še ni v veljavi sprejet ni možno jemati konsekvence za stanje človekovih pravic v
               tistem letu in tudi tako ni bilo mišljeno. In zaradi tega vam moram, kolegica Majda,
               še enkrat reči, to poročilo ni neprijetno za sedanjo oblast, to poročilo ni
               neprijetno, kaže napredek glede na prejšnjo LDS-ko oblast. In zaradi tega sem jaz
               proti temu, da tako enostransko interpretirate zadeve, strinjam se pa z vami, da se
               mora Slovenija navaditi, da jo nekdo opazuje, da je pod nekim <gap n="..."/><stage>/nerazumljivo./</stage><gap n="..."/>
               in tega mislim, da se zadnja leta Slovenija uči in se je navadila. Vas pa moram
               spomniti na pošastne reakcije številnih pomembnežev še sedaj iz vaše stranke pa iz
               Socialnih demokratov, ko še je pod Jugoslavijo gospod Bučar nastopal pred svetom
               Evrope in rekel: <q>"Ne dajati takšni državi kreditov"</q>, lahko vam bi citiral pomembneže
               iz vaše stranke in iz stranke Socialnih demokratov, ki so takrat peli, so hoteli na
               sodišče, za veleizdajo so ga obtoževali, pa so še danes pomembni v vaših strankah. Te
               ljudi navadite, da bodo malenkost spremenili svoj odnos do demokracije, ga še niso,
               ga še žal niso in takšnih imate številne v svojih strankah in ti danes vpijejo, da se
               kršijo človekove pravice, ti isti ljudje. In jaz vas še enkrat pozivam, da ne
               enostransko interpretirate, kajti, če bi jaz bil tako enostranski bi tudi rekel, kako
               pa poročilo ni to, ko ste vi lani imeli Grosmana pa Ljutomer za Prekmurje, pa
               Grosmana za Prleka, pa bi rekel, da se je Prlekom zgodila zgodovinska pravica. Lahko
               se gremo tako enostranskih zadev. In še enkrat, ko govorite generalno, da imamo mi to
               poročilo za neprijetno jaz razumem kontekst, ker ga sledim vsako leto. In to poročilo
               za Slovenijo in sedanjo oblast, še enkrat, ni neprijetno. Zato bom predlagal, da to
               ugotovimo s sklepom. Je pa res, da so nedoslednosti, ki jih je kolega Rupar ugotovil,
               morda se on ni prejšnja leta toliko s tem ukvarjal, da so pa te nedoslednosti, ampak
               te bi se našle v vsaki državi. Vi pa nekatere nedoslednosti, nekatere pomanjkljivosti
               razpihujete proti državi. Razpihujete, klevetate državo na podlagi tega. Sedaj, del
               izbrisanih, ali pa del istih se je spomnilo  v tem kontekstu, da bi lahko Slovenijo spet spravili na Haaško sodišče
               in zganjate gonjo. V zvezi z Romi zganjate gonjo, ki ji ni mesta, ker se stvari
               izboljšujejo. Seveda, poglejte po časopisnih člankih, pa bo mogoče mnenje za svet
               drugačno, da so se stvari zakomplicirale na tem področju, da je Slovenijo potrebno
               spraviti na Haaško sodišče in tako naprej. In zaradi tega vas še enkrat pozivam, da
               bodite realni, realistični pri tej zadevi in bodite pošteni. Hvala lepa.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala tudi vam gospod Jerovšek. Repliko imam na vas. Jaz spoštujem svobodo govora,
               zato vas ne omejujem v tem kar govorite, bi pa prosila, če bi se lahko držali točk
               dnevnega reda in bi razpravljali o poročilu State Departmenta o stanju človekovih
               pravic v letu 2005 in ne o drugih stvareh, ko morda bodo ali pa ne bodo, zato bi vas
               prosila, da bi vendarle skušali se ravnati tudi skladno z imenom te komisije. Želi
               kdo razpravljati, prosim? Ja, izvoli kolegica Širca.</p>
            </sp>
            <sp who="SDT4:ŠircaMajda">

               <speaker>MAJDA ŠIRCA:</speaker>

               <p>Hvala lepa. Gospod Jerovšek, ovinke lahko delate levo ali desno, ampak pot je pa
               zelo direktna, nedvomno je, da svoboda medijev je vsak dan manjša, sicer se ne bi
               dogajalo, da bi vlada s svojimi daljšimi ali krajšimi lovkami umikala ljudi iz
               uredništev, ki so se nekoč borili za svobodo govora in za avtonomijo medijev, sicer
               se ne bi zgodilo.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala. Želi še kdo besedo, prosim? Izvolite gospod državni sekretar, mag. Zvone
               Zinrajh.</p>
            </sp>
            <sp who="SDT4:ZinrajhZvonko">

               <speaker>MAG. ZVONKO ZINRAJH:</speaker>

               <p>Hvala lepa gospa predsednica. Kar nekaj pobud je bilo. Moram v imenu vlade povedati,
               da je vlada Republike Slovenije v lanskem letu zagovarjala poročilo, ki se nanaša
               <gap n="..."/><stage>/nerazumljivo./</stage><gap n="..."/> o političnih državljanskih pravicah pred odborom za človekove
               pravice v Ženevi julija lansko leto. Zakaj o tem govorim? Predvsem zaradi dejstva,
               ker če vsakemu podrobnemu bralcu tega poročila State Departmenta je jasno, da se
               naslanjajo, da so pravzaprav črpani vsi segmenti ravno iz tega pakta in zelo podobno
               bi bilo, če bi brali eno izmed poročil drugih nevladnih mednarodnih organizacij, ki
               danes sicer niso bile omenjene, na primer <q>"Freedom House"</q>, kjer v svoji brošuri
               <q>"Nations in Transit"</q> ali pa <q>"Freedom in the World"</q> zelo konkretno povzema povsem
               enako kot State Department in so tudi v bistvu ena izmed baz iz katerih State
               Department črpa podatke. Tako, da vlada bi lahko se odzvala na to poročilo ali pa na
               eno izmed drugih, ki eksistirajo in se nanašajo na Slovenijo, vendar mimo tega kar
               smo povedali danes, torej politično opredelili se do nekaterih napačno navedenih
               podatkov, brez tega bi takšna opredelitev ne bila korektna. Omenjeno je bilo tudi da
               smo morda premalo dovzetni na področju človekovih pravic predvsem tam, kar se tiče
               varnosti v družini, torej predlagano je bilo sprejetje področnega zakona s tega
               področja. Jaz moram reči, da vlada sledi svojemu normativnemu programu in to z vso
               odgovornostjo dokaj dosledno. Res pa je in tudi se boste spomnili, da smo pred
               kratkim predlagali sprejetje resolucije o zatiranju in preprečevanju kriminalitete, ki je šel skozi vladno in
               državnozborsko proceduro in nekako se zavezali, da bomo na podlagi tega sprejeli
               nacionalni načrt, ki bo operacionaliziral vse, kar je v resoluciji bistvo navedenega,
               med drugim seveda je tudi, je tudi področje normative. V kolikor bo delavna skupina,
               ki že dela prišla tudi do zaključkov, da je potrebna sprememba tudi na tem področju,
               se bodo tega prav gotovo kot spodbudo pristojnim ali resornemu pristojnemu
               ministrstvu nekako naložila. Smatramo, da so obligacije, ki izhajajo iz resolucije
               torej zavezujoče za celotno vlado. Da pa trenutno tega zakona ne pripravljamo, je pa
               seveda stvar sistema, za kar se nismo zavezali bi vam zdaj težko odgovoril zakaj ni v
               realizaciji. Tudi nebi se hotel opredeliti v imenu vlade, ali je trenutno ta predpis
               potreben, glede na dejstvo, da so posamezni elementi že zajeti v nekaterih
               kazenskopravnih določbah kazenskega zakonika Republike Slovenije, kot je kolegica
               uvodoma povedala. Hvala lepa.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Želela bi se odzvati na vašo razpravo gospod državni sekretar. V
               odgovoru, ki sem ga dobila na vprašanje in na pobudo je v obeh primerih govora
               predvsem o kazensko pravni zakonodaji, o zadevah, ki jih je mogoče ugotavljati ali
               reševati s kazenskim zakonikom, z zdaj obravnavanim predlogom zakona o javnem redu in
               miru, pa tudi zakonom o prekrških. Ampak tisto, kar zadeva nasilje v družini, je po
               moje v resnici celovita obravnava tega področja, ne samo s stališča kaznovalne
               politike, ampak predvsem tudi vzgoje, predvsem tudi psihosocialne pomoči, tako žrtvam
               nasilja kot tudi povzročiteljem nasilja, ker vsaka resna analiza tega pojava govori
               namreč o tem, da otroci, ki so bili priče nasilju v družini imajo načeto samopodobo
               in jih kasneje najdemo v velikem odstotku v skupini tistih, ki imajo kakorkoli
               drugačne težave, bodisi da so sami povzročitelji nasilja ali kaznivih dejanj ali so
               žrtve, bodimo kar naravnost, bom povedala naravnost, žrtve nasilja so zelo pogosto
               tudi se kasneje prostituirajo kot odrasle osebe. Analize tega, koliko otrok ima
               izkušnjo nasilja je mislim da tam okrog treh četrtin odstotkov. Zaradi tega se mi zdi
               tako zelo pomembno, da v državi, ki nima ravno neskončno mnogo človeških virov z
               ljudmi, ki ravnamo spoštljivo in jim omogočamo normalen razvoj in normalno delovanje,
               zato se mi zdi to področje tako zelo pomembno in od tod izvira poprej moje omenjeno
               nezadovoljstvo z odgovorom vlade, ker jaz lahko rečem tu, na področju kazensko pravne
               ureditve bi se še dalo nekatere stvari sprejeti kot korak naprej, tudi recimo pri
               zakonu o policiji, prepoved približevanja ali še kaj drugega bi se dalo, tudi ne
               zanikam tega, da je policija v okviru posebnega programa usposabljanja  napravila velik napredek pri
               obravnavi žrtev nasilja. Tudi postopki, kakor tečejo in še bi se dalo naštevati,
               ampak tisto, kar sem hotela predlagati, jaz vem, da vi ne morete za vsa druga
               področja odgovarjati, ampak tista področja, ki so v tem poročilu navedena in zadevajo
               pristojnosti posameznih drugih ministrstev bi se dalo ravno tako na ta vprašanja
               najti odgovore. Mislim, da je vsaj še ministrstvo za delo, družino in socialne zadeve
               tudi tako, ki bi moralo, ministrstvo za šolstvo, tudi ministrstvo za zdravje
               nenazadnje, ker če berete tam na koncu piše, da imamo sicer urejeno zakonodajo, po
               kateri bi lahko zaposleni se izločali iz zdravju škodljivega okolja, da pa ni
               popolnoma jasno kakšna je dejanska možnost uresničitve teh stvari, prakse ne poznajo.
               No, mi vemo iz obravnav nekaterih zakonov, da področje poklicnih bolezni ni urejeno
               tako, da bi lahko bili z ureditvijo tega področja zadovoljni. Zato mislim, da bi to
               bila ena od poti, saj komisija druge možnosti, kot predlagati sklep in se obrniti na
               vlado k odzivu na to poročilo, druge možnosti nima. Na vladi pa je ali bo na to
               odgovorila ali pa ne bo odgovorila, zato se mi zdi, da je to lahko sklep današnje
               obravnave poročila State Departmenta za leto 2005. Želi še kdo razpravljati?
               <gap n="..."/><stage>/Vmesno govorjenje./</stage><gap n="..."/> Ja, prosim.</p>
            </sp>
            <sp who="SDT4:JerovšekJožef">

               <speaker>JOŽEF JEROVŠEK:</speaker>

               <p>Prvo bi jaz prosil, da ta dva sklepa, ki sta eden vaš standardni in drugi kolegice
               Širce ločite v dva ločena sklepa. To je spletna manipulacija tako združiti sklepe,
               čeprav sta različna predlagatelja. Drugo potem bi jaz tudi predložil sklep, ki se
               glasi, komisija, ta naša komisija z zadovoljstvom ugotavlja, ta komisija ugotavlja,
               da poročilo State Departmenta o stanju človekovih pravic v Sloveniji v letu 2005 kaže
               napredek glede stanja človekovih pravic glede na leto 2004. Sem citiral navedbe, kjer
               to dokazujejo tako, da mislim, da je to upravičeno, da smo samozavestni in da se pred
               svetom tudi pohvalimo.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Jaz želim razpravljati o tem predlogu sklepa. Gospod Jerovšek znova poudarjam, da
               poročilo v ničemer ne daje elementov za primerjavo z leto 2004 kot celota. Berite
               poročilo kot celoto, ne v posameznih segmentih. Letnice, če boste po straneh, če
               znate diagonalno brati, boste tukaj na prvi strani je leto 2004, ko so volitve. Če
               gledate, kar zadeva 9 primerov korupcije iz leta 2004, policija je vložila dve
               obtožnici, to je kdaj ju je vložila,ni nobene primerjave kaj je bilo kdaj. Potem
               imate tu poglejte še naprej, kaj so bili, kakšni so. Ni nobenega, nobenega podatka o
               tem. Tole je res 31.  avgust
               je leto 2001 v zvezi z Mirom Petkom in napadom nanj. V zvezi z oskrunitvijo
               judovskega groba leta 2004 policija ni priprla nikogar. Urad je obravnaval dve
               prošnji iz leta 2004. Nič koliko jih je pa v letu 2005. Da bi to dalo neko osnovo za
               primerjavo med letom 2004 in med 2005, da bi mi lahko govorili o ne vem kakšnem
               napredku pri vprašanju verske svobode.</p>
               <p>Sedaj grem na to stran, kjer ste govorili, recimo, tu je še posebej poročilo o
               svobodi veroizpovedi v letu 2005. Potem imate tukaj na strani, ki govori o korupciji
               je v letu 2005, koliko jih je prijela. Res pa je, da v tistem delu kjer ste govorili
               o Romih je govora, mednarodna organizacija za migracije je v svoji študiji leta 2003,
               ni poročilo State Departmenta objavila in so potem ti podatki. Tukajle pa imamo to
               stran, ko ste govorili o Romih. V poročilu za leto 2003 je odbor za odpravo rasne
               diskriminacije opozoril na to uporabo avtohtoni in novi Romi, za to gre, pa oni
               drugi. To je ta letnica 2003. 25. julija je odbor Združenih narodov za človekove
               pravice ugotovil, da so Romi še naprej podvrženi predsodkom in diskriminaciji. Za
               razliko od prejšnjih let ni bil zabeležen, to pa je edina stvar, in vi to edino
               trditev, ki je primerjava z letom 2004, hočete, da sprejme komisija nek sklep v
               katerem bomo ugotavljali, da to poročilo kaže bistven napredek v primerjavi s
               poročilom 2004. <gap n="...."/><stage>/Oglašanje iz klopi./</stage> In sedaj vas sprašujem kako boste dali na
               tehtnico tisto kjer je izboljšanje, pa tisto kjer je poslabšanje ali enako stanje.
               Ali je za državo, ki se razglaša za demokratično v resnici pozitivna ugotovitev to,
               da se nekaj ni spremenilo, samo to sprašujem. In zato jaz s takim predlogom sklepa ne
               soglašam. <gap n="...."/><stage>/Oglašanje iz klopi./</stage> Sem povedala. Izvolite.</p>
            </sp>
            <sp who="SDT4:JerovšekJožef">

               <speaker>JOŽEF JEROVŠEK:</speaker>

               <p>Še enkrat, seveda, imate pravico imeti svoje mnenje, temu ne nasprotujem. Seveda pa
               ostro protestiram, da delate tako kot so delali včasih centralni komiteji, ki so
               imeli edini pravico sklepe postavljati. Ne vem kje ste se okužili takih navad. Jaz
               sem tudi poslanec kot vi, in dlje obravnavam ta poročila in jaz to opažam, da je to
               poročilo, kot sem rekel, pohvalno do stanja človekovih pravic v Sloveniji. In ta
               naprede želim izraziti tudi skozi sklep in imamo legitimno pravico, vi boste
               glasovali po svoje. Nikjer nas ne morete predstavljati. Nismo na centralnem komiteju,
               kjer se je oblikovalo vse kar je dovoljeno reči, kar je dovoljeno misliti. Znebite se
               te tehnologije, tega razmišljanja. Pokazali ste izrazit primer tega enostranske
               pravice do razmišljanja. Hvala lepa.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala, gospod Jerovšek. Meni se ni treba nobene tehnologije centralnega komiteja
               odvajati zato, ker nisem nikoli bila članica centralnega komiteja in nisem imela v
               prejšnjem sitemu nobene vidne politične funkcije. Bi pa bilo dobro, gospod Jerovšek,
               če bi se vi znebili nekaterih predsodkov v zvezi z mano. Če bi seštela kaj ste mi v
               zadnjih 14 dneh vse pripisali, potem bi  se imela o čem pogovarjati z vami. Jaz imam lahko stališče do tega
               vašega sklepa. Jaz sem povedala, da bom o sklepu razpravljala in sem povedala zakaj
               mu nasprotujem. Da boste pa vi izglasovali kar ste se namenili izglasovati pa je meni
               tako znano pred vsako sejo te komisije, zaradi tega, ker imate v tej komisiji tako
               večino, da nam ničesar ni mogoče izglasovati, če ni to plod vaših stališč in vašega
               odnosa. Moram pa povedati, da eno je, če je vaše stališče do tega poročila, da je to
               poročilo za Slovenijo dobro. To je stvar vaše presoje. Tisto čemur jaz oporekam je,
               da ni v tem poročilu elementov za to, da bi vi na podlagi tega lahko predlagali sklep
               oziroma da bi bilo upravičeno sprejeti sklep, ki bi govoril o tem, da se je stanje
               človekovih pravic v Sloveniji v primerjavi z letom 2004 izboljšalo. Samo to. Skušajte
               razumeti, če se to da pričakovati od vas. Hvala. Izvolite gospa Uhan.</p>
            </sp>
            <sp who="SDT4:JerovšekJožef">

               <speaker>JOŽEF JEROVŠEK:</speaker>

               <p>Repliko imam <gap n="..."/></p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Sedaj jaz ne vem, kar imejte jo, jaz jih ne štejem več <gap n="..."/></p>
            </sp>
            <sp who="SDT4:JerovšekJožef">

               <speaker>JOŽEF JEROVŠEK:</speaker>

               <p><gap n="..."/><stage>/Ni vključen./</stage> Repliciram zgolj v tistem delu na vaša <gap n="...."/><stage>/Ni vključen./</stage> <gap n="..."/> v 14
               dneh <gap n="...."/> To je tipična manipulacija in podtikanje in zavajanje. Ni res, nikjer vas
               nisem omenil. Danes izražamo različna mnenja v zvezi s tem. Vi pa generalno
               podtikate. Metoda, diskvalifikacija, potem pa likvidacija. Nikjer in ste zavestno
               vrgli to manipulacijo in prosim bilo bi korektno, če se opravičite.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Izvolite, gospa Uhan.</p>
            </sp>
            <sp who="SDT4:UhanMarjetka">

               <speaker>MARJETKA UHAN:</speaker>

               <p>Hvala lepa. Očitno bo danes skorajda toliko predlogov za sklepe, kot je nas
               poslancev. Znašla sem se v bistvu med dvema ognjema. Tudi med poslancema koalicije.
               Eden pravi, da je res slabo, drugi hvali. Jaz sem povedala, da se mi zdi poročilo
               korektno, normalno. Da bi bilo še kaj za narediti na področju človekovih pravic. Tudi
               predstavniki ministrstva za notranje zadeve so obrazložili kaj še vlada predlaga,
               zato bi predlagala, da se sprejme samo prvi del sklepa, ki ga je predlagala
               predsednica, to pa je, da komisija državnega zbora Republike Slovenije za peticije
               ter za človekove pravice in enake možnost, da se je seznanila s poročilo State
               Department.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Pa potem tisto kar ni napisano, mora biti še napisano State Departmenta o stanju
               človekovih pravic v Sloveniji za leto 2005, da bi bilo jasno na katero poročilo
               <gap n="..."/></p>
            </sp>
            <sp who="SDT4:UhanMarjetka">

               <speaker>MARJETKA UHAN:</speaker>

               <p>Smo se seznanili in mislim, da je vladi jasno, da mora delati, da bo čim manj
               kršenja človekovih pravic, da bodo zakoni v korist državljanov in nam je to jasno.
           </p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Jaz predlagam, da glasujemo o tem delu sklepa, zaradi tega, ker to je tisto kar tudi
               iz besed gospoda Jerovška sledi, da je to lahko del, to je bil prvotni sklep, o
               drugih delih pa bomo glasovali potem v nadaljevanju. Je to sprejemljivo? Kdo temu
               nasprotuje? Ne vidim ugovora, torej dajem na glasovanje predlog sklepa: Komisija
               državnega zbora Republike Slovenije za peticije ter za človekove pravice in enake
               možnosti se je seznanila s poročilo State Departmenta o stanju človekovih pravic v
               Sloveniji za leto 2005.</p>
               <p>Kdo podpira ta sklep? <stage>(6 članov.)</stage></p>
               <p>Sedaj dajem na glasovanje drug sklep ali drugi del: Na temelju podanih ugotovitev
               komisija poziva vlado Republike Slovenije, da državnemu zboru predloži v pregled in
               obravnavo predloge  ukrepov, s
               katerimi bi izboljšali stanje na področjih, ki so v poročilu izpostavljena kot
               problematična. Kdo podpira ta sklep? Ja prosim, izvolite.</p>
            </sp>
            <sp who="SDT4:unknown-M">

               <speaker>GOSPOD ___________:</speaker>

               <p>Jaz tega sklepa ne bom podprl zato, ker že iz tega poročila izhaja, da je State
               Department zaznal, da se pripravljajo na vseh tistih področjih kjer je bilo v
               preteklosti kaj narobe s človekovimi pravicami izboljšave in zaradi tega takega
               sugestibilnega sklepa, ki bi navaja na to kot, da se stvari premikajo nazaj pa v
               nasprotno smer, seveda ne bom podprl. Hvala.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala. Kolegica Širca, izvoli.</p>
            </sp>
            <sp who="SDT4:ŠircaMajda">

               <speaker>MAJDA ŠIRCA:</speaker>

               <p>Vladi bi tak sklep dodaten seveda pomagal, ne samo zaradi tega, ker na ta način bi
               lahko vsaj v naslednjih letih ne samo pri tej inštituciji, ampak tudi pri morebiti
               drugih inštitucijah, ki se ukvarjajo z opazovanjem Slovenije in njenemu spoštovanju
               demokracije olajšal, da bi bilo poročilo drugič manj zaskrbljujoče. V tem smislu ji
               damo neko možnost, neko nujnost, da si prizadeva in da vidi kaj mora pospešiti tam
               kjer še ni, ali je dovolj, da od avgusta kot je gospod državni sekretar dejal čaka v
               pripravi nek zakon o odpravi nepravilnosti okrog izbrisanih in zakaj naj bi bilo to
               mogoče prej, ali je prav, da se je ukinila neodvisna komisija, ki se ukvarja s
               vprašanji korupcije in ali morebiti je kaj drugega bolj prav, skratka naj misli vlad,
               naj misli in naj tudi kaj premisli, ne pa, da se samo, bolje je to kot, da odriva
               vprašanja pod tak ali drugačen plašč bodisi, da je poročilo dobro bodisi, da je slabo
               bodisi, da bi ga bilo treba usmeriti ali kako drugače. Mislim, da vlada bo zadovoljna
               s takim sklepom. Hvala.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Ja, prosim izvolite, gospa Marjetka.</p>
            </sp>
            <sp who="SDT4:UhanMarjetka">

               <speaker>MARJETKA UHAN:</speaker>

               <p>Bi še jaz razložila v imenu Nove Slovenije. Mi tega predloga ne bomo podprli pa ne
               zaradi tega, da ne bi hoteli, da bi bilo boljše poročilo, ampak zaradi tega, ker
               vlada intenzivno misli, pripravlja se številna zakonodaja, spreminja se na področju
               sodstva, kulturnem področju, zakona o medijih, zakon o javni RTV je bil komaj da
               sprejet z referendumom, potem na področju policije, javnega reda in miru, proti
               nasilju smo skratka, zavedamo se, da so ti problemi, da jih je treba rešiti, vendar
               se v enem letu ali pa čez noč ne da vsega stanja spremeniti, zato tega predloga ne
               bom podprla, vsekakor pa vlada ne spi na tem področju.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Izvolite, gospod Rupar.</p>
            </sp>
            <sp who="SDT4:RuparPavel">

               <speaker>PAVEL RUPAR:</speaker>

               <p>Hvala. Že skoraj sem bil prepričan, da je namen kolegice Širčeve dobronameren, da
               želi vladi pomagati s tem sklepom, če se seveda ne bi potem s svojim izvajanjem
               zapletla v pravi pomen sklepa, to pa je, obsodba vlade za delo, ki ga recimo mu
               pogojno ugotavlja poročilo State Departmenta. Če bi ta sklep potrdil, potem sem
               potrdil oziroma negiral svoje izvajanje v razpravi, zato ga ne bom podprl, povem pa
               že zdaj, jaz upam, da mi ne boste zamerili, da bom pa podrl Jerovškov predlog, če pa
               želite še primerjalno metodo pa poglejte število ugotovljenih napak leta 2004 in
               2003, debelino oziroma razpise razmaka ali pa količino zapisa v omenjenih dveh letih
               in v letu 2005, kot recimo primerjalno metodo, pa boste lahko ugotovili, da se je
               stanje človekovih pravic v Sloveniji kar v dobršni meri izboljšalo. Torej še enkrat, sklepa Širčeve ne bom
               podprl, ker je nedopusten vsaj zame, kolega Jerovška pa. Hvala lepa.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Še sama bom obrazložila glas. Jaz bom ta sklep podprla zaradi tega, ker upoštevam
               dosledno delitev oblasti na tri ločene veje in mislim, da je edina možnost, ki jo ima
               parlament ta, da takrat kadar dobi v roke neko poročilo, ki je ogledalo stanja
               kakršnokoli že po nekaterih elementih je treba dati vsem vpletenim stranem
               priložnost, da se o tem poročilu izrečejo. Tako kot ima državnozborska komisija za
               peticije, ter za človekove pravice in enake možnosti priložnost o tem poročilu
               povedati svoje mnenje, ima možnost in priložnost s tem sklepom to narediti vlada in
               če ugotavlja, da dela dobro se bo lahko s tistim samo pohvalila in ni nič slabega.
               Mislim, da gre samo dialog med dvema ločenima vejama oblasti in se s tem samo tisto
               uresničuje kar navsezadnje komisar, predsednik komisije evropske poudarja tri D-je,
               dialog, debata in demokracija, da tak sklep tem trem D-jem samo sladi in kaj drugega
               k temu pravzaprav niti ne nameravam več dodati zaradi tega, ker mislim, da sem se v
               svojem prejšnjem poklicu, ki je bil zvezan z natančno analizo tudi tega, ne samo
               količinskega kriterija, ampak vsebinskega kriterija naučila, da navidezno nenatančno
               izpeljani primerjalni postopki lahko pripeljejo k napačnim sklepom. Hvala lepa.</p>
               <p>Torej, dajem na glasovanje ta sklep.</p>
               <p>Kdo ga podpira? <stage>(2 člana.)</stage> Kdo mu nasprotuje? <stage>(4 člani.)</stage>.</p>
               <p>Sklep ni bil sprejet.</p>
               <p>Izvolite, gospod Jerovšek, predlagajte svoj sklep.</p>
            </sp>
            <sp who="SDT4:JerovšekJožef">

               <speaker>JOŽEF JEROVŠEK:</speaker>

               <p>Jaz sem ga že predlagal. Gospa predsednica, torej jaz mislim, da ste si ga
               zapisali.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Ne, gospod Jerovšek, prosim, da ga poveste vi zaradi tega, ker ste mi danes natresli
               kar nekaj vrednostnih sodb o tem kako vas ne razumem, kako vas ne poslušam dobro,
               kako sem zaplankana, kako sem, ste mi rekli pred kratkim, opravilno nesposobna, torej
               dajte izvoliti povedati tisto kar ste dali in iz tega tudi sledi, da se vam ne
               nameravam opravičiti, ker če se bo kdo moral opravičiti se boste morali opravičiti vi
               meni. Hvala. Izvolite.</p>
            </sp>
            <sp who="SDT4:JerovšekJožef">

               <speaker>JOŽEF JEROVŠEK:</speaker>

               <p>Jaz vas nisem ničesar obtožil. Še posebej je potreben tak sklep glede na to, da je
               kolegica Širčeva prej govorila o zaskrbljujočem poročilu za leto 2005, čeprav je vsa
               debata in vse šlo v drugo smer in seveda, da preprečimo, da bi slovenska javnost
               lahko bila informirana na podlagi takih dezinformacij, ki jih je bilo tukaj ravnokar
               rečeno v prejšnji obrazložitvi predlagam ta sklep, ki izhaja jasno iz tega poročila
               in iz prakse prejšnjih let in <gap n="..."/><stage>/Nerazumljivo./</stage><gap n="..."/> : Komisija z zadovoljstvom
               ugotavlja, da iz poročilo State Departmenta o stanju človekovih pravic v Sloveniji v
               letu 2005 ugotavlja napredek glede stanja človekovih pravic v primerjavi z letom
               2004.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Kolegica Širca, ti hočeš besedo.</p>
            </sp>
            <sp who="SDT4:ŠircaMajda">

               <speaker>MAJDA ŠIRCA:</speaker>

               <p>Hvala lepa. Gospod Jerovšek, zelo tvegan sklep ste dali. Prvič, to je sklep, ki
               vpeljuje arbitražo, se pravi politično presojo in če kdo lahko že meri napredke in
                   razlike med enim in drugim
               poročilom potem so najbrž drugi ocenjevalci, ki to lahko počnejo. Drugič, boste se, v
               navednicah vam to rečem, <q>"malo zašili"</q>, ker ni točno tako kot vi mislite in želite,
               da bi bilo skratka, da je to poročilo za vas bolj ugodno. Tretjič, tak sklep bi lahko
               tudi ta komisija sprejela v kolikor bi naredila empirično poročilo, tudi mislim iz
               teh poročil za določeno obdobje, upoštevala to kar so tudi že predstavniki vlade
               danes večkrat povedali, da so določene teme oziroma vprašanja vsaj na področju
               nasilja v družini pojavljajo v večji meri zaradi tega, ker je v temu diskusije več,
               ker je družba bolj pripravljena spregovoriti o določenih problemih o katerih morebiti
               prej ni in tako naprej, ampak če si hočete tako lepo zrcalo postaviti tudi če je na
               trhlih ali pa umetnih temeljih, gospod Jerovšek, saj to ne bo nič novega in tudi nič
               začudujočega, v zgodovino bo šlo, ampak zgodovino je treba tudi brati z
               obrazložitvami.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Jaz bom obrazložila svoj glas. Jaz tistega kar je neresnica ne morem podpreti.
               Predlog sklepa, da z zadovoljstvom ugotavlja komisija, tega ni mogoče trditi zaradi
               tega, ker je vsaj del komisije nasprotoval temu, da bi to poročilo bilo mogoče
               sprejemati z zadovoljstvom, pa to nisem bila jaz, ampak neresnica se nadaljuje tudi v
               drugem delu, ker piše ta sklep, da poročilu State Departmenta v stanju človekovih
               pravic v letu 2005 ugotavlja napredek glede stanja človekovih pravic glede na leto
               2004, tega to poročilo ne ugotavlja, to je neresnično in naj za to sprejeto neresnico
               prevzamejo odgovornosti tisti, ki so jo predlagali, jaz je pa ne nameravam podpreti.</p>
               <p>Dajem na glasovanje ta predlog sklepa, če ne želi nihče več.</p>
            </sp>
            <sp who="SDT4:JerovšekJožef">

               <speaker>JOŽEF JEROVŠEK:</speaker>

               <p>Ker gre za izredno pomembno področje človekovih pravic ne želim, da je to predmet
               spora med nami in bom zgolj zaradi tega umaknil ta sklep. Namreč, tu smo tako ne
               primerne karakteristike, da je to zaskrbljujoče poročilo kot, da se je v Sloveniji
               zgodilo ne vem kaj hudega in ravno take stvari so me elitirale, da sem šel v ta
               sklep, ki je jasen, ki je na podlagi tega, vendar ga sedaj umikam zaradi tega, ker
               nočem, da smo na tem predmetu človekovih pravic na komisiji ugotavljali take delitve.
               Hvala lepa.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Ali ima kdo kak drug sklep. Če ne, potem zaključujem to točko s
               sprejetim sklepom brez kakršnegakoli drugega dodatka. Vsem predstavnikom ministrstva
               za notranje zadeve, gospe Mušičevi, vsem trem gospodom in gospodu državnemu
               sekretarju se zahvaljujem za sodelovanje pri delu naše komisije in kmalu,
               nasvidenje.</p>
               <p>Prehajam na <title>3. TOČKO DNEVNEGA REDA - POROČILO O DELU ZAGOVORNICE ENAKIH
                  MOŽNOSTI ŽENSK IN MOŠKIH ZA LETO 2004 IN POROČILO O DELU ZAGOVORNICE ENAKIH
                  MOŽNOSTI ŽENSK IN MOŠKIH, TER ZAGOVORNCE NAČELA ENAKOSTI ZA LETO 2005.</title>
               </p>
               <p>Še enkrat se oproščam uporabi ženskega spola, ker je med nami gospod Debelak, ki nadomešča odsotno gospo Tatjano
               Strojan, ampak poročilo je vendarle plod njenega preučevanja zadeve, zato je tako
               naslovljeno, zato sem tako prebrala. Sedaj pa vas gospod Matjaž Debelak prosim za
               predstavitev obeh poročil oziroma treh moram pravzaprav reči, ker gre za eno poročilo
               za leto 2004 in za dve poročili za leto 2005. Izvolite, beseda je vaša.</p>
            </sp>
            <sp who="SDT4:DebelakMatjaž">

               <speaker>MATJAŽ DEBELAK:</speaker>

               <p>Hvala za besedo, gospa predsednica. Kot ste že omenili nadomeščam zagovornico Tatjano
               Strojan, ker je do 5. maja odsotna, ker je na porodniškem dopustu. Zagovornica enakih
               možnosti žensk in moških je bila ustanovljena oziroma je začela delovati na podlagi
               zakona o enakih možnostih žensk in moških. Delovati je začela v drugi polovici leta
               2003. Njena naloga pa je zlasti obravnava primerov domnevnega neenakega obravnavanja
               spolov in izdajanja mnenj v zvezi s tem. Leta 2005 je začela z delom tudi zagovornica
               načela enakosti, ki so ji bile te naloga podane na podlagi sprejetega zakona o
               uresničevanju načela enakega obravnavanja. Naloga tega instituta je obravnava
               primerov domnevne diskriminacije na podlagi različnih osebnih okoliščin na
               kateremkoli področju družbenega življenja. Iz vidika in iz razlogov racionalnosti obe
               funkciji opravlja trenutno ena oseba. Namen obeh institutov je v prvi vrsti
               odkrivanje obstoja diskriminacije in pa osveščanje splošne javnosti, ter tudi
               potencialnih žrtev in kršiteljev prepovedi diskriminacije. Hkrati je pa tudi nekako
               bolj postransko sankcioniranje teh kršiteljev, kajti zgovornica ni institut, ki bi
               preganjala kršitelje, ampak lahko na podlagi pooblastil, ki jih je dal zakon o
               uresničevanju načela enakega obravnavanja poda samo pobudo pristojnemu inšpektoratu.
               Postopek pri zagovornici je neformalen, brezplačen, pobudo lahko vloži vsakdo, ki se
               čuti diskriminiranega, zagovornica zadevo vzame v obravnavo oziroma ne vzame v
               obravnavo v kolikor očitno ne gre za diskriminacijo in v postopku diskriminacije,
               mislim v postopku pri zagovornici na koncu izda mnenje. V postopku sodelujeta obe
               strani, tako pobudnik, kot tudi domnevni kršitelj, saj običajno v kolikor že iz
               pobude ni jasno razvidno ali gre za primere oziroma ne gre za primere diskriminacije.</p>
               <p>Pobude, ki izhajajo iz obeh poročil večinoma lahko so povezane z diskriminacijo v
               zvezi z delavnimi razmerji in pa v zvezi s poslovanjem. V letu 2005 pa je bil opažen
               tudi močan porast pobud zlasti iz strani očetov o neenakem obravnavanju pri
               dodeljevanju otrok v vzgojo in varstvo, ter pri urejanju stikov. Zagovornica seveda
               nima pristojnosti ali kakorkoli razlagati oziroma posegati v pravnomočne odločbe
               sodišča, je pa v tem primeru prosila za pomoč urad za enake možnosti, ki je opravil
               določene razgovore s predstavniki ministrstva za delo družino in socialne zadeve, kot
               tudi s predstavniki ministrstva za pravosodje in z ministrstvom za pravosodje je bil
               potem dosežen dogovor, da urad vsebinsko pripravi nekakšen izobraževalni modul za
               sodnike, ki ga  bo potem
               izvedlo in tudi financiralo ministrstvo za pravosodje v okviru izobraževanja
               sodnikov. Ugotovljeno je namreč bilo, da je tukaj nek velik manjko<stage>(?)</stage> zlasti kar se
               tiče sodnikov, ki razsojajo v družinskih razmerjih.</p>
               <p>V tem kratkem času od kar deluje zagovornica enakih možnosti ženskih in moških, kot
               tudi zagovornica načela enakosti, lahko dejansko ugotovimo, da se je institut prijel,
               da je vedno bolj prepoznan in pa hkrati, da je učinkovit, to izhaja že iz tega, ker v
               postopku obravnave pri zagovornice se ponavadi domnevni kršitelji dosledno odzivajo
               poročilom na priporočila in tudi mnenja zagovornice, pogosto je ugotovljeno, da niti
               niso bili ozaveščeni, da pri svojem ravnanju diskriminirajo in to ravnanje potem tudi
               ustrezno odpravljajo, zato je samo v redkih primerih oziroma samo v enem primeru
               zagovornica bila prisiljena zadevo posredovati inšpektoratu, v vseh ostalih primerih
               je kršitelj se že sam uskladil z priporočili zagovornice. To je bilo na kratko o
               delovanju zagovornice o enaki možnosti in žensk in zagovornice načela enakosti.
               Hvala.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Želim razpravljati. Z radovednostjo sem pričakovala prvo poročilo prav
               zaradi tega, ker smo v prejšnjem mandatu sprejeli zakon o
               enakih možnostih žensk in moških in tudi zakon o uresničevanju načela enakosti. Sprva
               sem sicer imela nekaj pomislekov, da se bo delo zagovornice enakih možnosti žensk in
               moških utopila v delu zagovornice načela enakosti, to do neke mere sicer navedeni
               primeri kažejo, je pa premalo časa, da bi lahko rekli, da bo taka praksa se tudi
               potrdila. Iz izkušenj nekaterih drugih držav pa vendarle moram reči, da je velika
               nevarnost utopitve v drugi problematiki, posebej zaradi tega, ker se je občutljivost,
               družbena občutljivost za vprašanja povezana z uresničevanjem enakosti med moškimi in
               ženskami in predvsem za odpravljanje vseh ovir pri uresničevanju načela enakost, kaže
               zelo, zelo počasno spreminjanje stališč, ker se enakost pogosto zamenjuje z
               obravnavo, ki z enakostjo med spoloma nima nobene zveze, ker je enakost grajena ravno
               na različnosti med moškimi in ženskami in celo ugledni politiki s svojimi izjavami
               kažejo, da ne poznajo te distinkcije in govorijo o neenakosti med moškimi in ženskami
               na način, ki se je zdelo, da je že presežen, ampak žal ni. Kakorkoli me to poročilo
               spodbuja po eni strani, ker ugotavljate, da je inštitut zagovorništva ustrezen in
               učinkovit, po drugi strani pa 
               seveda ugotavljam, da se srečujete s skoraj podobnimi problemi, kot se srečuje tudi
               komisija za peticije takrat, kadar hoče komu pomagati, ko prizadeta stran ali
               predlagatelj ali predlagateljica problema pričakuje od inštitucije zagovorništva ali
               naše komisije poseg v odločitve, torej poseg, ki je zunaj pristojnosti ali nad
               pristojnostmi zagovorništva tako, da kot pravim, me veseli, da se je ta inštitut kot
               pravite prijel, da se z nekaj odmevnimi primeri v javnosti tudi promovira in tako
               izostruje občutljivost predvsem za nedopustno ravnanje na delovnem mestu, kjer se
               verjetno ženske, vsaj običajno gre za ženske, težje odločajo za prijavo neprimernega
               vedenja, ker je to zvezano pogosto tudi z zagotavljanjem eksistenčne varnosti, izgubo
               delovnega mesta ali česa podobnega. Zdaj zame je seveda posebej zanimiva ta
               ugotovitev, da se na zagovornico obrača vse več tudi tistih, ki niso zadovoljni z
               razreševanjem sporov pri dodelitvi otrok, kjer se pa bojim, da se nam odpira neko
               novo področje, kjer s bodo morale matere precej potruditi za dokazovanje svoje vloge
               v vzgoji in skrbi za otroka, če bodo hotele zadržati to pravico, ki so jo do zdaj v
               večini primerov imele in da navdušenje, oprostite, nisem hotela tega izraza
               uporabiti, da nebi kdo mi kakšno slabšalno misel prisodil in da očetje v resnici se
               zavedajo kakšno breme si pravzaprav nalagajo, ko se odločajo za celotno skrb za
               otroka, ne samo občasne stike z otroki. S tem nočem v naprej nikogar obsojati ali mu
               pripisovati že v naprej, brez vsakršne individualne obravnave kaj je za otroka boljša
               rešitev. Hvala lepa.</p>
               <p>Želi še kdo razpravljati? Prosim. Izvolite gospod Rupar.</p>
            </sp>
            <sp who="SDT4:RuparPavel">

               <speaker>PAVEL RUPAR:</speaker>

               <p>Hvala lepa. Tudi jaz moram v imenu SDS pohvaliti zagovornico za to poročilo. Se mi
               zdi, da je vsaj pri ocenjevanju enakih možnosti še premalo opozoril, vseeno še
               premalo naporov. Recimo, če že pogledamo samo neko absurdno zadevo, ki je navedena,
               ko je maraton verjetno gre za šport, pa sem se nehote spomnil na tudi druge športne
               prireditve, kjer ženkam vedno dajejo manjše pokale kot moškim, ker je sicer
               pravzaprav banalna zadeva, ampak v življenju pa pokaže kakšen je odnos
               organizatorjev, ne to pot moških, do ženskega spola. Sam bi izpostavil še en primer,
               ki ga tu sicer zagovornica ne najava, bo pa seveda v prihodnosti moral reči določeno
               zadevo, predvsem na sodiščih. Povedal bom en zelo zanimiv primer dveh izven zakonskih
               partnerjev, ki sta skupaj živela 10 let, 2 leti vsak na svojem domu, vmes sta se
               rodila dva otroka, v teh dveh letih sta  zgradila hišo, se preselila v skupen dom in sodišče je štelo za skupno
               življenje šele od takrat, ko sta se preselila v novo hišo, ne pa od takrat, ko sta
               dejansko to izven partnersko skupnost tudi pričela, ker vmes, saj pravim, v tem
               obdobju sta se rodila otroka in po razvezi oziroma po razklenitvi te izven zakonske
               skupnosti je sodiščem možu pripisalo 65% lastništva hiše, no ženski oziroma soprogi
               pa 35. Torej gre za očitno, jaz bom to imenoval kar svinjarijo sodišča, ki jo je
               naredilo tem otrokom, seveda z materjo, ne glede na to, da sta oba imela enake
               pravice do otrok potem tudi po razklenitvi te izven zakonske skupnosti. Torej še en
               tak primer, da ženske dejansko tudi, bila je seveda gospa sodnica, kar pomeni, da
               včasih tudi v sferi enega spola delamo hude diskriminacije, kar seveda ni prav,
               primer je iz Logatca, tako da ne bi kdo kaj mislil. V glavnem pa še enkrat pohvale in
               seveda spodbuda za naprej zagovornici. Mislim da je tako kot sem rekel vsako tako
               opozarjanje na neenakost več kot dobrodošlo. Seveda moramo vsi skupaj delati tudi na
               efekt tega opozarjanja. Hvala vam.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala. Želi še kdo razpravljati? Izvolite gospa podpredsednica Marjetka Uhan.</p>
            </sp>
            <sp who="SDT4:UhanMarjetka">

               <speaker>MARJETKA UHAN:</speaker>

               <p>Hvala lepa. Jaz niti ne bi tako razpravljala kaj na dolgo. Bi povedala samo, da je ta
               urad za enake možnosti opravljal korektno svoje poslanstvo, to je naše stališče kot
               tudi samo poročilo zagovornice se nam zdi korektno, tudi reševanje primerov, ki jih
               opisuje. Sorazmerno malo primerov se mi zdi, kolikor dejansko v praksi srečujemo
               ljudi, ki tožijo, da so neenako obravnavali ali da imamo ženske manj pravic ali da
               smo drugorazredne in tako naprej. Teh primerov je bilo sorazmerno malo. Zdijo se mi
               tudi zanimivi nekateri primeri, kje vse ljudje vidijo, da smo neenako obravnavani,
               recimo že ta kompleks recimo učiteljic v šoli, niti jih nisem razumela kaj točno
               hočejo povedati, da niso neenako obravnavane v primerjavi s profesoricami v srednjih
               šolah. Ta primer mi točno ni bil znan kaj bi hotele povedati oziroma kako bi se raje
               imenovale, kot tudi primer, ko se pritožujejo, da delodajalec zahteva recimo nošnjo
               obleke, ko bi se potem tudi recimo delavci v tovarnah pritoževali, ker morajo halje
               nositi ali pa zdravniki in tako naprej ali pa primer savne, kjer se moški
               pritožujejo, da ne morejo hkrati iti z ženskam v savno in tako naprej. Jaz v bistvu
               ne tako pomembnih za življenje ali odločujoči ti primeri, vsekakor pa ne moremo v
               isti koš metati primere, kot je že prej predsednica dejala recimo, moški, ki se
               pritožujejo, da nimajo enakih možnosti pri skrbi za otroke, se če ločijo partnerji.
               Teh primerov ali pa tudi pritožb tudi sama v praksi večkrat srečujem, ko imajo
               občutek, da jih center za socialno delo in sodišče avtomatsko ali po pravilu prisodi
               materam, da mislim, da bi bilo treba včasih tudi malo bolj življenjsko obravnavati
               tudi take primere. Ali pa spolno nadlegovanje moških ali delodajalcev nad ženskami,
               predvsem se tu pritožujejo ženske. Tu v bistvu gre močnejši nad šibkejšimi bi se
               reklo, bolj kot med enakimi možnostmi.  Toliko mogoče. Skratka, poročilo se nam zdi korektno in
               tudi delo urada za enake možnosti. Hvala lepa.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Izvolite, gospod Jerovšek.</p>
            </sp>
            <sp who="SDT4:JerovšekJožef">

               <speaker>JOŽEF JEROVŠEK:</speaker>

               <p>Hvala lepa. Tudi jaz bi pozdravil poročilo, ki je korektno pripravljeno. Rekel bi pa
               to, da mora očitno zagovornica doseči v javnosti večjo razpoznavnost. Žal, te
               razpoznavnosti v teh dveh letih še ni bilo preveč čutiti. Kaj je temu krivo,
               nenaklonjenost v medijih ali je tudi kje drugje krivda, vendar je to potrebno za
               uspešno izvajanje tega instituta.</p>
               <p>Bi pa imel samo vprašanje tu pri statističnih podatkih, kjer pravite, da je bilo za
               leto 2005 med pobudniki 17 žensk in 24 moških, prej, za leto 2004 pa 2 moška. Pa me
               zanima, ali se moški v imenu kršenja pravic enakosti ženskam pridružujejo ali zaradi
               kakšne kršitve nad sabo, nad moškimi. Hvala lepa.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Gospa Širca, izvolite.</p>
            </sp>
            <sp who="SDT4:ŠircaMajda">

               <speaker>MAJDA ŠIRCA:</speaker>

               <p>Kršitve moških nad moškimi smo imeli v prejšnjem poročilu, ko se je obravnavalo
               pojave nestrpnosti na področju homoseksualnosti oziroma lezbijštva, če pogledaš v
               ameriško poročilo. Ampak moj dodatek k temu izčrpnemu poročilu je zgolj ta, da vse
               tiste skepse, ki so bile izražene, in vsi, ki ste bili v parlamentu v mandatu, ko sta
               se oba zakona sprejemala, se jih mogoče spomnite, ker ste jih izrekali. Skratka, vsi
               ti dvomi, ali to rabi Slovenija ali ne, mislim, da ste danes potrdili, da je prav, da
               je bil zakon tako rešen, kot je. Ker konec koncev ta inštitut, četudi bi lahko bil v
               drugih okoliščinah, se pravi, v bogatejših razmerah ali pa v širši zasedbi, je
               koristen. Da je koristen, se vidi - mislim, koristen je iz vzgojnega namena ali pa
               osveščevalnega namena, kot tudi za sama ministrstva, ki dobivajo predloge, da bodisi
               spreminjajo zakonodajo ali pripravljajo drugačne pravilnike. Recimo, če omenim tisti
               popravek pravilnika za delovanje neprofitnih stanovanj ali še kakšnega drugega.
               Hkrati mi je pa tudi všeč, ker se pravzaprav razpozna probleme družbe, ki so
               prisotni. In me ne skrbi, recimo, da je nadlegovanje žensk znotraj delovnih okolij
               vse preveliko in da je ta strah žensk pred tem, da bi spregovorile, pač zaradi izgube
               službe ali česa drugega velik; to je problematično. Všeč mi je, da ste pripravili,
               sugerirali, da se pripravi za sodnike ta modul izobraževalen, ker morebiti resnično v
               družbi še zmeraj obstajajo te inertne rešitve, da se ob vprašanju dodelitve otrok
               avtomatično mogoče bolj prisluhne materi kot očetu ali pač se ti postopki ne dovolj
               senzibilno obravnavajo.</p>
               <p>Skratka, zelo pozitivni ukrepi, od ene pobudnice, od enega zaposlenega. In to, da
               prepoznavnost nekako narašča, in upam, da bo še bolj, kot ti sam, Jerovšek,
               ugotavljaš, se kaže že s samo statistiko. Ko si ljudje vendar očitno podrejo kakšne
               zavore, da bi na neki instituciji posegali z odgovori, da bi dobili odgovore na svoje
               stiske, ki morebiti se jih sramujejo, lahko imajo težave, lahko se pač tudi ukvarjajo
               s tem, da pač razkrijejo svetu svoje probleme in tako naprej.</p>
               <p>Tako da pozdravljam to poročilo. In če bo kdaj potrebno znotraj urada ali kako
               drugače širiti to institucijo, ki je dana s tem zakonom, jo bom jaz vedno podprla.
           </p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. No, jaz  imam za
               zagovornico neko pobudo, zato ker mislim, da to lahko naredi.</p>
               <p>Kolegica Marjetka Uhan je opozorila na učiteljice, ki so nezadovoljne z
               naslavljanjem. Tam, jasno, da gre za raven zbornega izrekanja pri učitelju, pri
               učiteljici pa tako malomarno pogovorno. Ampak gre za nekaj drugega, kako družba v
               resnici oslavlja, nagovarja različno osebe moškega in ženskega spola. Pri ženskah se
               pogosto opuščajo akademski naslovi, pogosto se opuščajo priimki, se jih samo po imenu
               kliče, tudi v uradnem položaju. Ampak to ni tisto, na kar se nanaša moja pobuda. Moja
               pobuda se nanaša na nekaj, kar bi lahko ta vlada uredila v sklopu človeku prijaznega
               ali uporabniku prijaznega uradovanja. Zdaj smo do 31. marca morali oddati prijave
               dohodnine in nam bodo izdajali odločbe. Vsaka odločba mora biti kot poseben dokument
               izdana na ime in priimek posameznika. In zakaj ne bi vlada oblikovala obrazca za
               ženski in za moški spol? Ker ko greste pogledat, kaj v izreku odločbe piše, je
               jezikovna packarija, je neustrezen sklon. In bi morali to v sklonu pustiti in bi
               morali upoštevati spol. Jaz sem zdajle dala nek primer, saj veste, zaradi tega, ker
               vsakič, ko dobim odločbo, se razjezim in rečem, da bom pisala. Ampak potem ne pišem,
               ker rečem, to so se v meni dvignila negativna čustva zaradi tega, ker sem videla
               cifro, kakršno moram poravnati. Ampak gre preprosto ravno za to, o čemer se
               pogovarjamo - za enako obravnavanje. Da se pri vsakem posamezniku upošteva tisto, kar
               mu je imanentno, in to je njegov spol. Posebej še, če država ne dela razlike med
               obdavčevanjem in pričakovanji med enimi in drugimi. Takih primerov verjetno, kjer so
               obrazci neustrezno zapisani in poimenovanja neustrezno zapisana, je še več. Zato je,
               recimo, zame zelo pomemben zakon o naslovih, o znanstvenih in strokovnih naslovih,
               kjer je vendar ob moški obliki naslova tudi upoštevana ženska oblika naslova. Tako da
               bi človek tudi proaktivno vlogo urada za enake možnosti pri teh stvareh pričakoval,
               da se vedno ne ukvarjamo samo s svojo medijsko podobo, ampak so to čisto praktične
               izkušnje.</p>
               <p>Sicer pa predlagam, da bi sprejeli, če ne želi več nihče razpravljati - gospod
               Zamernik, nekam tiho ste mi danes, oprostite, da vas takole izzivam <stage>/smeh/</stage>. Ampak jaz
               predlagam komisiji, da sprejme sklep: Komisija za peticije ter za človekove pravice
               in enake možnosti se je seznanila s poročilom o delu zagovornice enakih možnosti
               žensk in moških za leto 2004 in poročilom o delu zagovornice enakih možnosti žensk in
               moških ter zagovornice načela enakosti za leto 2005.</p>
               <p>Ni namreč mogoče temu poročilu ničesar dodati, izrekli smo mu pa vsi pohvalo, zato
               dajem ta predlog sklepa na glasovanje.</p>
               <p>Kdo ga podpira? <stage>(5 članov.)</stage> Ker nas je samo pet navzočih, štejem, da je to  sprejeto.</p>
               <p>Zdaj pa se vam, gospod Matjaž Debelak, zahvaljujem za vašo udeležbo danes in izrekam
               dobre želje zagovornici enakosti žensk in moških ter načela enakosti, da se dobro
               vrne na delo. <stage>/Smeh./</stage> Hvala lepa.</p>
               <p>In zdaj, prosim, še točka <title>RAZNO.</title>
               </p>
               <p>Pri tej točki imam pa za vas tri informacije. Zato sem tudi vas, gospod Zamernik,
               poprej omenila, ker prva informacija v okviru točke razno se nanaša ravno na vas. In
               sicer je to informacija o javnem protestu družine Starešinič.</p>
               <p>Torej, družina Starešinič, kot vam je znano, je dalj časa javno protestirala pred
               poslopjem državnega zbora in v začetku marca se je ta javni protest končal. Iz
               poročila, ki nam ga je 27. marca posredoval center za socialno delo Grosuplje, pa
               izhaja, da je prekinitev javnega protesta posledica odločbe centra za socialno delo,
               ki je roditeljema naložil obveznost, da svojih mladoletnih hčera ne vodita več na
               kraj protesta in da ju vključita v osnovnošolsko izobraževanje ter v ustrezno
               strokovno obravnavo; to je namreč najbolj kritična točka, izpostavljanje otrok
               javnosti v tem protestu. Starši so sicer skušali izposlovati od pediatrične klinike v
               Ljubljani potrdilo o tem, da deklici ne moreta obiskovati pouka. Tega potrdila starši
               niso mogli dobiti, ponujena pa je bila hospitalizacija obeh deklic oziroma dnevno
               obiskovanje bolnišnice in interne šole. Očetu je bila 6.3. odvzeta prostost. Ob
               sodelovanju policije, zdravstvenega doma, varuha človekovih pravic in ministrstva za
               delo, družino in socialne zadeve je bil vzpostavljen stik z materjo obeh deklic. Ta
               zdaj s pristojnimi organi sodeluje. Deklici sta nameščeni v pediatrični kliniki, kjer
               obiskujeta to interno šolo na pediatrični kliniki. Center za socialno delo pa si
               prizadeva za normalizacijo družinskih razmer.</p>
               <p>To informacijo je pripravila gospa Marinka Pečjak. Nje zdaj tukaj ni, ampak mislim,
               da je<gap n="..."/> <stage>/Oglašanje iz ozadja./</stage> Ja, saj tako smo pričakovali, da se bo rešilo, ampak
               prepustili smo centru za socialno delo. Nismo pa vedeli, da se bo zgodilo tako, da bo
               očetu odvzeta prostost, in se zdaj brez očetovega vpliva tudi druge stvari
               normalizirajo.</p>
               <p>No, druga točka, ki bi jo rada povedala, je pa povezana z že poprej omenjenim
               posebnim poročilom varuha človekovih pravic Nasilje v družini, poti do rešitve. Na 2.
               seji, februarja 2005, smo obravnavali, kot se spomnite, posebno poročilo varuha
               človekovih pravic Nasilje v družini, poti do rešitve. In sprejeli smo sklep, da
               državnemu zboru predlagamo v sprejem priporočilo. Takole smo ga oblikovali: Nasilje v
               družini je odraz širših družbenih razmer in kot tako resen družbeni problem, ki ga je
               mogoče celovito reševati le na nacionalni ravni. Zato državni zbor Republike
               Slovenije poziva vlado, da se opredeli do ugotovitev v posebnem poročilu varuha
               človekovih pravic in čim prej pripravi predlog zakona o preprečevanju nasilja v
               družini in medresorsko usklajen program reševanja te problematike ter z njim seznani
               državni zbor.</p>
               <p>Spomnili se boste, da je na plenarnem zasedanju državni zbor to priporočilo sprejel.
               Ker se pa vlada Republike Slovenije ni opredelila do ugotovitev v posebnem poročilu
               in tudi ni pripravila predloga zakona o preprečevanju nasilja v družini ter programa
               reševanja te problematike, sem vlado zaprosila, da nas seznani, kdaj namerava
               pripraviti predlog zakona o preprečevanju nasilja v družini in medresorsko usklajen
               program reševanja te problematike. Odgovor sem prejela 31. marca, z njim pa, kot sem
               že prej omenila, nisem zadovoljna, saj ne podaja odgovora na nobeno od zastavljenih
               vprašanj, pač pa me le seznanja s posamičnimi aktivnostmi na tem področju. Naj samo
               dodam k tistemu, kar  je že
               bilo povedano tudi v dialogu z gospodom državnim sekretarjem. Vlada namreč sicer
               napoveduje nek akcijski načrt, ampak, recimo, samo za primerjavo naj vam povem. Ko
               smo sprejemali nacionalni program o socialnem varstvu, smo tam rekli, da bomo poseben
               nacionalni program o varstvu otrok sprejeli, pa poseben nacionalni program o varstvu
               starejših. Ampak to bo spet tako razpršeno na različnih mestih, prav bi pa bilo, da
               bi to področje bilo obravnavano v enem celovitem dokumentu, ker sem omenila, zakaj
               menim, da je tako potrebno. Tisto priporočilo, ki smo ga takrat sprejeli, če se
               spomnite, je izhajalo iz ugotovitev številnih strokovnjakov, tako da ni bila to neka
               izmišljotina nekih posameznic in posameznikov tu v državnem zboru, ampak je raslo
               vendar iz nekega spoznanja. No, jaz sem, kot veste, zdaj vas obveščam, to vprašanje
               zastavila, odgovor sem dobila. Mislim, da kot komisija smo bili dolžni po enem letu
               reagirati. Jaz pa vam obljubljam, da bom še vztrajna in bom to področje razreševanja
               te problematike spremljala tudi naprej in iskala poti do rešitev, kot je bilo tudi
               rečeno v posebnem poročilu varuha človekovih pravic.</p>
               <p>No, in pod tretjo točko imam še obvestilo, da bo prihodnji torek v državnem zboru
               delegacija evropske komisije za boj proti rasizmu in proti nestrpnosti Sveta Evrope,
               bolj znana pod imenom ECRI <stage>/?/</stage>. Jaz sem izrazila željo, da se s to komisijo srečam,
               in povabila na srečanje tudi podpredsednico naše komisije, gospo Marjetko Uhan. Ker
               je pa ECRI ena od institucij v okviru Sveta Evrope, sem povabila na pogovor tudi
               vodjo delegacije v parlamentarni skupščini Sveta Evrope, gospo Darjo Lavtižar Bebler.
               Njima sem tudi posredovala gradivo in upam, da sta ga dobili <stage>(žal je en del gradiva
               samo v angleščini, del je pa v slovenščini)</stage>.</p>
               <p>Tako napovedujem 15. sejo, na kateri bomo obravnavali informacijo o prispelih
               peticijah. Kot posebna točka dnevnega reda pa bo tudi obravnava poročila komisarja za
               človekove pravice Alvara Gil-Roblesa, če bo do takrat že prevedeno <stage>(jaz sem zaprosila
               za prevod)</stage>. Enako pa, kot veste, smo se odločili spregovoriti tudi o poklicnih
               boleznih, če bomo dobili dovolj kompetentne sogovornike, da vam bomo lahko pravočasno
               tudi kakšno gradivo posredovali.</p>
               <p>To je tisto, kar zadeva naše prihodnje delo. Vas pa seveda prosim, da tudi vi
               posredujete kakšne spodbude za obravnavo kakšne točke, ki se vam zdi, da je v okviru
               peticij posebno pereča in da presega posamičen primer, ampak da ima vendar neke širše
               razsežnosti.</p>
               <p>Želi kdo besedo še v okviru te točke? Če ne, zaključujem 14. sejo komisije za
               peticije ter človekove pravice in enake možnosti. Zahvaljujem se vam za udeležbo in
               vam želim prijeten večer!</p>
               <stage type="time">(Seja je bila končana 18. aprila 2006 ob 17.27 uri.)</stage>
            </sp>
         </div>
      </body>
   </text>
</TEI>
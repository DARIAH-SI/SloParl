<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZZEU-Redna-081-2007-02-23">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">BC97287D855A3B53C1257282004A48A6</idno>
               <idno type="custom" subtype="day">3AB3700EA723129BC125728E003FAF54</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=3AB3700EA723129BC125728E003FAF54</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZZEU-Redna-081-2007-02-23.OZZEU" n="081">
               <name>Redna</name>
               <date when="2007-02-23"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZZEU-Redna-081-2007-02-23.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZZEU-Redna-081-2007-02-23.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZADEVE EVROPSKE UNIJE</stage>
            <stage type="session">81. seja</stage>
            <stage type="date">(23. februar 2007)</stage>
            <stage type="chairman">Sejo je vodil Anton Kokalj, predsednik odbora.</stage>
            <stage type="time">Seja se je pričela ob 9.07. </stage>


            <sp xml:id="SDT4-OZZEU-Redna-081-2007-02-23.sp1">

               <speaker>PREDSEDNIK ANTON KOKALJ:</speaker>

               <p>Spoštovane kolegice in kolegi! Pričenjam 81. sejo Odbora za zadeve Evropske unije.</p>
               <p>Obveščam vas, da so zadržani in se seje ne morejo udeležiti naslednji člani: gospod
               Barovič, gospod Horvat in gospod Cvikl. Kot nadomestni član namesto gospoda
               Žnidaršiča je z nami gospod Jelen.</p>
               <p>Na sejo so kot vedno vabljeni tudi predstavniki Vlade in Državnega sveta. Od
               vabljenih predsednikov delovnih teles Državnega zbora sta se opravičila gospod Germič
               in gospod Moge. Vse prisotne lepo pozdravljam!</p>
               <p>Prehajamo na določitev dnevnega reda. S sklicem seje 14.2.2007 ste prejeli predlog
               dnevnega reda seje odbora. Novih predlogov za dnevni red ni bilo, zato velja dnevni
               red, kot je bil določen.</p>
               <p>Obveščam vas tudi, da bo seja v skladu s 7. členom Zakona o sodelovanju med Državnim
               zborom in Vlado v zadevah Evropske unije od 3. točke naprej zaprta za javnost; takrat
               bomo naredili tudi kratek premor.</p>
               <p>Prehajamo na <title>1. TOČKO DNEVNEGA REDA - POROČILO O STANJU V EVROPSKI UNIJI IN
                  POLOŽAJU REPUBLIKE SLOVENIJE V NJEJ V LETU 2006.</title>
               </p>
               <p>Gradivo ste prejeli. Na sejo odbora, kot sem že omenil, so vabljeni tako Vlada kot
               predlagateljica, resorna ministrstva, Služba Vlade za evropske zadeve ter predsedniki
               matičnih delovnih teles, ki so po drugem odstavku 154.g člena Poslovnika dokument
               obravnavali in pripravili svoja mnenja. Dovolite, da povem nekaj uvodnih besed.</p>
               <p>Vlada Republike Slovenije je na podlagi drugega odstavka 5. člena Zakona o
               sodelovanju med Državnim zborom in Vlado v zadevah Evropske unije ter drugega
               odstavka 154.f člena Poslovnika Državnega zbora poslala Državnemu zboru v obravnavo
               Predlog deklaracije o usmeritvah za delovanje Republike Slovenije v institucijah
               Evropske unije v obdobju januar 2007-junij 2008. Hkrati je Vlada poslala Poročilo o
               stanju v Evropski uniji in položaju Republike Slovenije v njej v letu 2006, s katerim
               se Državni zbor seznani. Zato bomo najprej obravnavali Poročilo o stanju v Evropski
               uniji in položaju Republike Slovenije v njej v letu 2006. Prosil bi najprej gospoda
               državnega sekretarja Janeza Lenarčiča za krajšo predstavitev poročila. Predstavnike
               resornih ministrstev pa bom prosil, da sodelujejo v razpravi in odgovorijo na
               vprašanja, če bodo ta postavljena. Pa bi kar prosil, gospod Lenarčič, izvolite,
               beseda je vaša.</p>
            </sp>
            <sp xml:id="SDT4-OZZEU-Redna-081-2007-02-23.sp2">

               <speaker>JANEZ LENARČIČ:</speaker>

               <p>Hvala, gospod predsednik. Kot je znano, Vlada Republike Slovenije redno in sproti
               obvešča Državni zbor o stanju v Evropski uniji in položaju Slovenije v njej, med
               drugim tudi s pošiljanjem predlogov izhodišč za udeležbo na zasedanjih raznih sestav
               Sveta, kakor tudi s pošiljanjem poročil z udeležb na omenjenih srečanjih. Pričujoče
               poročilo je zato neke vrste zbirno poročilo, neke vrste povzetek in pripravljeno je
               kot refleksija na Deklaracijo o usmeritvah za delovanje Slovenije v Evropski uniji iz
               leta 2006.</p>
               <p>Glede uresničevanja ciljev iz prednostnih nalog Slovenije za delo v Evropski uniji v
               letu 2006 je k temu poročilu priložena tudi tabela realizacije. Ta vsebuje seznam
               zadev iz omenjenega dokumenta ter njihov status glede na postopek sprejemanja akta v
               Svetu Evropske unije. Osrednji del poročila predstavlja oris trenutnega stanja v
               Evropski uniji in pregled osrednjih političnih usmeritev, ki so bile potrjene za leto
                  <stage type="mag"/><stage>(Nadaljevanje)</stage> 2006, na posebej pomembnih
               področjih. Ta so predvsem naslednja. Najprej priprave na predsedovanje Slovenije
               Evropski uniji. Te so v letu 2006 prešle iz faze načrtovanja v izvedbeno fazo.
               Potekale so po načrtu, tudi tako se nadaljujejo. Cilj teh priprav je, da bo Slovenija
               s 1. januarjem 2008 v celoti pripravljena na prevzem te odgovorne dolžnosti.</p>
               <p>Naslednji sklop so bile priprave na prevzem evra. Te so se, kot je znano, končale
               uspešno. S prevzemom skupne evropske valute se je uspešno zaključil eden največjih
               slovenskih nacionalnih projektov po osamosvojitvi.</p>
               <p>Tretji sklop je vzpostavitev zunanje meje Evropske unije. V lanskem letu se je
               intenzivno nadaljeval proces priprav, povezanih s širitvijo schengenskega prostora.
               Uspešnost naših priprav na vstop v schengenski prostor je potrdila tudi tako
               imenovana schengenska evalvacija. Slovenija se je izjemno aktivno angažirala tudi pri
               iskanju alternativne rešitve ob nastali zamudi pri vzpostavljanju sistema Schengenski
               informacijski sistem 2. Ta prizadevanja so bila uspešna in kot vse kaže, bo uspelo
               zagotoviti pravočasno širitev schengenskega prostora že v letu 2007.</p>
               <p>Četrti sklop je izvajanje Lizbonske strategije, ki je v bistvu razvojna strategija
               Evropske unije. Komisija je januarja 2006 predstavila prvo letno poročilo o izvajanju
               prenovljene Lizbonske strategije. Slovenija je v skladu s tem prenovljenim načinom
               upravljanja z lizbonskim procesom pripravila poročilo o uresničevanju nacionalnega
               programa reform, ki je bil ocenjen zelo pozitivno.</p>
               <p>Peti sklop je revizija Strategije trajnostnega razvoja Evropske unije. Trajnostni
               razvoj je eden od temeljnih ciljev Evropske unije in kot tak opredeljen tudi v
               Pogodbi o Evropski uniji. Slovenija je aktivno sodelovala v procesu revizije
               Strategije trajnostnega razvoja in podpirala sprejem njene prenovljene različice.</p>
               <p>Šesti sklop so priprave na naslednjo finančno perspektivo in učinkovito porabo
               sredstev. Slovenija je bila tokrat prvič udeležena v pogajanjih za naslednjo finančno
               perspektivo kot država članica. Kot je znano, je bil v letu 2006 dosežen
               medinstitucionalni dogovor med komisijo, parlamentom in svetom maja 2006 o naslednji
               finančni perspektivi. S tem je bil tudi določen proračunski okvir Evropske unije za
               naslednjih 7 let.</p>
               <p>Sedmi sklop pomembnejših dejavnosti v lanskem letu zajema nadaljnjo širitev Evropske
               unije in približevanje zahodnega Balkana Evropski uniji. Pomembnejši dogodki s tega
               področja so predvsem objava tako imenovanega širitvenega paketa, ki je sestavljen iz
               osmih rednih poročil o napredku, iz dokumentov o strategiji širitve in še posebej iz
               poročila Evropske komisije o integracijski sposobnosti, ki je sestavni del strategije
               širitve. Slovenija je ob vsem tem uspešno zastopala stališče, da je kakovost
               širitvenega procesa ključ do uspešnega delovanja Unije. Za učinkovit širitveni proces
               je pomembno, da morajo države kandidatke pred svojim vstopom izpolniti postavljene
               pogoje za članstvo. Podobno kot doslej mora tudi v prihodnje proces širitve Unije
               spremljati nadaljnja krepitev evropskih institucij. Zato se je Slovenija v letu 2006
                  <stage type="mag"/><stage>(Nadaljevanje)</stage> zavzemala za
               institucionalne reforme Unije, tudi v povezavi z razpravami o usodi Pogodbe o ustavi
               za Evropo.</p>
               <p>In zadnje pomembnejše področje dejavnosti v letu 2006 zadeva prizadevanja za
               nadaljnjo krepitev Evropske unije v svetovni oziroma mednarodni skupnosti. Slovenija
               si je skupaj z ostalimi članicami Unije na tem področju prizadevala za nadaljnjo
               krepitev vloge Evropske unije kot strateške partnerice s tretjimi državami in v
               najpomembnejših mednarodnih organizacijah, kot so Organizacija združenih narodov,
               OVSE in Nato.</p>
               <p>Toliko z moje strani za uvod, gospod predsednik. Kot ste dejali, je na tej seji
               navzočih tudi veliko predstavnikov ministrstev in vladnih služb, ki so na razpolago
               za morebitne odgovore na vprašanja iz razprave. Hvala.</p>
            </sp>
            <sp xml:id="SDT4-OZZEU-Redna-081-2007-02-23.sp3">

               <speaker>PREDSEDNIK ANTON KOKALJ:</speaker>

               <p>Hvala lepa za uvodno predstavitev. Odpiram razpravo. Glede na to, da je bila lansko
               leto predložena deklaracija nekoliko dopolnjena v smislu tesnejšega sodelovanja med
               Vlado in Državnim zborom, bi sam imel eno pripombo na strukturo poročila. Namreč, in
               bom tudi predlagal potem en sklep, naj bi bilo to poročilo dejansko pripravljeno v
               enaki strukturi, kot je sprejeta deklaracija, ker na ta način je potem smiselno
               obravnavati poročilo, ker je možno primerjati to, kar je bilo sprejeto, in to, kar je
               bilo tudi storjeno. V tem kontekstu se mi zdi zelo pregledno in dobro to, kar je
               gospod državni sekretar poudaril, to je tabela realizacije predvsem aktov, ki so v
               teku ali ki so bili v preteklem letu že zaključeni. Lahko vidimo, da skoraj 100 teh
               aktov je pravzaprav vsaj po tisti časovnici, ko je bilo to poročilo pripravljeno, še
               odprtih, kar mislim, da je dobro izhodišče tudi za delo v letošnjem letu. Glede na
               to, da pa je Odbor za zadeve Evropske unije v preteklem letu stalno sodeloval z Vlado
               na različnih področjih, in glede na to, da so bili cilji oziroma prioritete ne samo
               tisto, kar je bilo navedeno pod različnimi pravnimi akti, bi imel nekaj vprašanj za
               posamezna ministrstva, glede na cilje, ki so bili v lanski deklaraciji postavljeni,
               kako so se zadeve uresničile oziroma kakšna je situacija, ker iz poročila to ni
               razvidno.</p>
               <p>Najprej mogoče za Ministrstvo za finance. Evropska investicijska banka, glede na
               deklaracijo iz lanskega leta, zanima me, ali je bil ustanovljen poseben mandat za
               zahodni Balkan v času avstrijskega predsedstva, kot je bilo v deklaraciji predvideno.</p>
               <p>Potem me zanima, kateri so še v zvezi z novo finančno perspektivo nesprejeti
               zakonodajni akti, povezani z izvajanjem te perspektive, ki naj bi bili sprejeti v
               začetku leta. In kako je s pripravami projektov, na podlagi katerih bo črpanje
               sredstev pač tudi izvedljivo. Mogoče je to tudi za nekatere druge vladne službe. Jaz
               bi kar vprašanja navedel, pa bi potem prosil pristojne vladne predstavnike, če lahko
               odgovorijo. Potem za področje prometa. V lanski deklaraciji je bilo v prednostnih
               nalogah napisano, da si bo Republika Slovenija prizadevala, da bodo projekti
               Koper-Divača, drugi tir Divača-Trst do italijanske meje in Ljubljana-Budimpešta do
               madžarske meje ostali med projekti na prioritetni listi Razvoj TEN omrežja. Gre za
               Predlog uredbe Evropskega parlamenta in Sveta o določitvi splošnih pravil za
               dodelitev finančne pomoči skupnosti na področju vseevropskih prometnih in energetskih
                  omrežij.<stage type="mag"/><stage>(Nadaljevanje)</stage> V poročilu za
               lansko leto piše, da naj bi bila uredba sprejeta v prvi polovici leta 2007, pa me
               zanima, ali sta omenjena projekta še na prioritetni listi in ali je bila uredba že
               sprejeta.</p>
               <p>Potem pa glede na to, da se mi zdi primerno, da v okviru obravnave poročila tudi
               obravnavamo celotno sodelovanje med Vlado in Državnim zborom na področju evropskih
               zadev, imam še nekaj vprašanj v zvezi s pošiljanjem zakonodajnih predlogov v Državni
               zbor. In bi želel opozoriti na nekatere zakonodajne predloge, za katere smo na Odboru
               za zadeve Evropske unije sprejeli sklep o nameri, da jih bo Odbor za zadeve Evropske
               unije obravnaval v skladu s prvim odstavkom 4. člena Zakona o sodelovanju med
               Državnim zborom in Vlado, vendar jih do danes nismo prejeli. In bi želel informacijo,
               kako je s to zadevo. In sicer, na področju kmetijstva smo sprejeli sklep o nameri
               20.10., da se nam posreduje ta predlog, in sicer glede Predloga uredbe Evropskega
               parlamenta in Sveta o definiciji, opisu, predstavitvi in označevanju žganih pijač,
               potem Predlog uredbe Sveta o ekološki pridelavi in označevanju ekoloških proizvodov
               ter Predlog uredbe Sveta o spremembi uredbe številka 2092/91 o ekološki pridelavi in
               tovrstnih oznakah kmetijskih pridelkov in živil.</p>
               <p>Ta vprašanja, menim, da sodijo v obravnavo poročila in celovite obravnave
               sodelovanja v preteklem letu. Pa bi prosil predstavnike Vlade, če lahko na
               zastavljena vprašanja odgovorijo v tem trenutku, kolikor lahko, če ne, bi pa prosil
               seveda za čimprejšnje obvestilo, v kateri fazi zadeve so. Gospod Lavrič, državni
               sekretar Ministrstva za finance, izvolite.</p>
            </sp>
            <sp xml:id="SDT4-OZZEU-Redna-081-2007-02-23.sp4">

               <speaker>MAG. ŽIGA LAVRIČ:</speaker>

               <p>Hvala, gospod predsednik, za besedo. Lepo pozdravljeni, poslanke in poslanci ter tudi
               ostali! Glede prvega vprašanja glede zahodnega Balkana v okviru Evropske
               investicijske banke lahko povem, da rešitev, ki jo je zagovarjala Avstrija in tudi
               mi, v bistvu ni bila sprejeta, tako da nimamo posebne ovojnice, ampak je ta postavka
               za zahodni Balkan v okviru ovojnice za zunanji mandat, za predpristopne države.</p>
               <p>Glede finančne perspektive bi rekel, da je bila večina teh aktov sprejetih. Na
               področju Ministrstva za finance moramo sprejeti še uredbo, TEN uredbo, ki jo bomo
               predvidoma sprejeli marca.</p>
               <p>Glede tretjega vprašanja, ki se pa nanaša na črpanje, bi pa morda Služba Vlade za
               lokalno samoupravo odgovorila.</p>
            </sp>
            <sp xml:id="SDT4-OZZEU-Redna-081-2007-02-23.sp5">

               <speaker>PREDSEDNIK ANTON KOKALJ:</speaker>

               <p>Izvolite, gospod...?</p>
            </sp>
            <sp xml:id="SDT4-OZZEU-Redna-081-2007-02-23.sp6">

               <speaker>PETER GOSNAR:</speaker>

               <p>Gosnar Peter, namestnik direktorja Službe Vlade za lokalno samoupravo. Hvala lepa za
               vprašanja, gospod predsednik. Želel bi obvestiti, da je točno en teden nazaj, se
               pravi, 16. februarja, Vlada potrdila programske dokumente, se pravi, nacionalni
               strateški referenčni okvir in tri operativne programe, in so bili še isti dan
               posredovani uradno v Bruselj v obravnavo. To so tisti programski dokumenti, ki jih je
               tudi ta odbor konec lanskega leta - se z njimi že seznanil. Gre za večmesečni proces,
               kjer je bila tudi kar precejšnja intenzivnost in obseg usklajevanj z Evropsko
               komisijo. Tako da lahko ugotovimo, da je načrt koriščenja sredstev, ki jih imamo na
               razpolago, se pravi, tistih 4,2 milijarde evrov za obdobje 2007-2013, na načelni
               ravni pravzaprav <stage type="mag"/><stage>(nadaljevanje)</stage> usklajen
               oziroma vsekakor na takšni ravni, da lahko ministrstva pristopijo k pripravi
               izvedbenih instrumentov kot jih imenujemo, se pravi, najbolj direktno se reče, se
               pravi, najpogostejši instrument je vsekakor razpis kar je bil tudi sklep same Vlade,
               ki je napotil ministrstva, da naj k temu čim prej pristopijo tako da v trenutku, ko
               bomo tudi imeli uradni odziv od Evropske komisije, da so zadeve usklajene v tistih
               instrumentnih bo seveda tudi možno takoj potem pristopiti k izvedbi. Vzporedno pa je
               seveda tudi popolnoma jasno in to je tudi bom rekel dogovor med ministrstvi, da se
               vse pripravljalne aktivnosti za te projekte seveda intenzivno izvajajo, tako da, ko
               bomo imeli to dokončno soglasje se zadeve samo potrdijo in gredo lahko tudi formalno
               v izvedbo. Hvala lepa.</p>
            </sp>
            <sp xml:id="SDT4-OZZEU-Redna-081-2007-02-23.sp7">

               <speaker>PREDSEDNIK ANTON KOKALJ:</speaker>

               <p>Hvala. Ali lahko samo eno vprašanje, nisem razumel? Se pravi, čakate še na soglasje
               Evropske komisije, ali je to že pridobljeno?</p>
            </sp>
            <sp xml:id="SDT4-OZZEU-Redna-081-2007-02-23.sp8">

               <speaker>GOSPOD ___________:</speaker>

               <p>Na načelni, do sedaj so potekala, to je tudi praksa bom rekel v vseh ostalih državah,
               tako da, to je del normalnega procesa, da se najprej bom rekel na tehnični torej
               tečejo neformalna neusklajevanja. Mi smo imeli serijo, bom rekel, usklajevanj z njimi
               in s ključnima pristojnima direktoratoma, se pravi, direktoratoma za regionalno
               politiko oziroma na drugi strani z direktoratom za zaposlovanje. So zadeve, bom
               rekel, usklajene, po uradnem posredovanju pa se tudi operativni programi posredujejo
               v tako imenovani inter servis, se pravi, medresorski na ravni EU je usklajevanje in
               na podlagi tega bomo dobili, bom rekel, njihov uradni odziv in v tisti fazi bomo
               lahko tudi precenili, ali imamo še kakšna odprta končna vprašanja oziroma bomo
               ugotovili, da je pretežni del vsebin dejansko usklajen.</p>
            </sp>
            <sp xml:id="SDT4-OZZEU-Redna-081-2007-02-23.sp9">

               <speaker>PREDSEDNIK ANTON KOKALJ:</speaker>

               <p>Hvala lepa. Predstavnike Ministrstva za promet bi prosil, odgovor na vprašanje, če
               so prisotni. Če se lahko predstavite, prosim.</p>
            </sp>
            <sp xml:id="SDT4-OZZEU-Redna-081-2007-02-23.sp10">

               <speaker>ALEŠ KOČEVAR:</speaker>

               <p>Hvala lepa. Vodja Direktorata za mednarodne zadeve na Ministrstvu za promet. V zvezi
               z vašim vprašanjem bi odgovoril naslednje.</p>
               <p>V okviru pravkar omenjenega operativnega programa je tudi oziroma nacionalnega
               strateškega referenčnega okvira je tudi operativni program prometne in okoljske
               infrastrukture, v okviru katerega je skupaj na voljo za razvojne prioritete
               železniške infrastrukture torej iz kohezijskega sklada cirka 450 milijonov evrov. Za
               projekte druge razvojne prioritete, to je cestna in pomorska infrastruktura okoli 240
               milijonov evrov in za projekte tretje razvojne prioritete, ki se nanaša na prometno
               infrastrukturo, ki se sofinancira iz evropskega sklada za regionalni razvoj, 224
               milijonov evrov. Omenjena projekta torej tako modernizacija obstoječe železniške
               proge Divača - Koper kot tudi gradnja nove železniške povezave Divača - Koper sta 2
               od 5-ih projektov, ki sta uvrščena v prvi prioriteti operativnega programa. Drugače
               bi pa povedal, da okoli železniške proge Trst - Divača, Koper - Divača, Ljubljana -
               Budimpešta, ki potekajo po ozemlju Slovenije in so v odločbi 884 2004 so definirane
               kot integralni del čez evropskega prometnega omrežja, da krak Trst - Divača - Koper
               se izvaja v okviru programa Interreg 3a. in sicer se pripravljata 2 študiji že, ki
               bosta predstavljali podlago za določitev optimalne trase te proge. Mogoče toliko na
               kratko, zaenkrat.</p>
            </sp>
            <sp xml:id="SDT4-OZZEU-Redna-081-2007-02-23.sp11">

               <speaker>PREDSEDNIK ANTON KOKALJ:</speaker>

               <p>Hvala. Še predstavnik ali predstavnica Ministrstva za kmetijstvo? Gospod državni
               sekretar, izvolite.</p>
            </sp>
            <sp xml:id="SDT4-OZZEU-Redna-081-2007-02-23.sp12">

               <speaker>MAG. GVIDO MRAVLJAK:</speaker>

               <p>Hvala lepa za besedo. Lep pozdrav poslankam in poslancem, vsem prisotnim.</p>
               <p>Bom jaz to preveril <stage type="mag"/><stage>(nadaljevanje)</stage> kar ste
               navedli in če ni bilo poslano seveda bomo to takoj storili. Bi pa opozoril, da so to
               akti, ki so ves čas še v spreminjanju in bomo poslali zadnje stanje, katero je,
               mislim da sedaj v Evropskem parlamentu in bomo pribavili te akte. So pa ti akti tudi
               sproti na EU portalu tako, da čisto iz praktičnih razlogov, da se da videti zadnje
               stanje, je moj predlog tudi, da se da koristiti ta sredstva, ki jih imamo, toliko
               samo v odgovor. Hvala lepa.</p>
            </sp>
            <sp xml:id="SDT4-OZZEU-Redna-081-2007-02-23.sp13">

               <speaker>PREDSEDNIK ANTON KOKALJ:</speaker>

               <p>Hvala. Se zahvaljujem tudi za to pobudo, vendar v skladu z zakonom pač na EU portalu
               akti niso opremljeni z vsem, kar zahteva zakon, zato bi pač želeli, da bi v skladu z
               zakonom ta zadeva bila vseeno posredovana. Želi še kdo besedo? Predsednica Odbora za
               notranjo politiko, javno upravo in pravosodje, gospa Kucler Dolinar. Izvolite.</p>
            </sp>
            <sp xml:id="SDT4-OZZEU-Redna-081-2007-02-23.sp14">

               <speaker>MOJCA KUCLER DOLINAR:</speaker>

               <p>Hvala lepa. Jaz bi morda samo povedala, da je tudi naš odbor obravnaval tako poročilo
               o stanju v EU in položaju Republike Slovenije v njej v letu 2006 pa, če mi dovolite,
               da se tukaj navežem tudi na naslednjo točko.</p>
               <p>Torej, obravnavali smo tudi predlog Deklaracije o usmeritvah za delovanje Republike
               Slovenije v institucijah EU v obdobju januar 2007, junij 2008. Predstavniki
               pristojnih ministrstev so nam še posebej podrobno predstavili področje, na katerega
               in iz katerega naš odbor pokriva to resolucijo oziroma poročilo. Je v obeh primernih
               sprejel sklep, da podpira oba dokumenta in nanj ni imel pripomb, sicer pa ste tudi
               člani prejeli mnenje o obeh zadevah. Hvala.</p>
            </sp>
            <sp xml:id="SDT4-OZZEU-Redna-081-2007-02-23.sp15">

               <speaker>PREDSEDNIK ANTON KOKALJ:</speaker>

               <p>Hvala. Glede na to, da odbor na žalost ta trenutek ni sklepčen, predlagam da, gremo
               na naslednjo točko. <title>2. TOČKA DNEVNEGA REDA - OBRAVNAVA PREDLOGA DEKLARACIJE O
                  USMERITVAH ZA DELOVANJE REPUBLIKE SLOVENIJE IN INSTITUCIJAH EU V OBDOBJU JANUAR
                  2007, JUNIJ 2008</title>. Gradivo ste prejeli na vpogled je tudi v okolju Lotus
               Notes v bazi zadeve Evropske unije. Včeraj ste prejeli tudi pregled amandmajev k
               predlogu Deklaracije o usmeritvah za delovanje Republike Slovenije v institucijah EU
               v letu 2007, mnenja matičnih delovnih teles Državnega zbora in mnenja Državnega sveta
               ter predloge amandmajev našega odbora. Odbor za zadeve EU v obravnavamo menimo
               gradivo kot pristojno delovno telo na podlagi 1. odstavka 154g. člena Poslovnika
               Državnega zbora. Danes poteka obravnava omenjenega gradiva na našem odboru in na
               Odboru za zunanjo politiko sočasno za zunanjo politiko gradivo obravnaval v delu, ki
               se nanaša na poglavje Prednostnih nalog RS za delo v Svetu EU v letu 2007 pod
               naslovom Zunanja politika, Odbor za zadeve EU pa se bo osredotočil na ostala poglavja
               predloga deklaracije oziroma prednostnih nalog. Najprej dajem besedo gospodu Janezu
               Lenarčiču, državnemu sekretarju s Službe Vlade Republike Slovenije za evropske
               zadeve, da poda krajšo obrazložitev predloga deklaracije.</p>
            </sp>
            <sp xml:id="SDT4-OZZEU-Redna-081-2007-02-23.sp16">

               <speaker>JANEZ LENARČIČ:</speaker>

               <p>Hvala lepa, gospod predsednik. Spoštovana poslanke, poslanci. <stage type="mag"/> <stage>(nadaljevanje)</stage> To je bilo že nekajkrat rečeno, podlaga za
               pričujoč predlog deklaracije, je 18 mesečni program predsedovanja, ki smo ga
               pripravili tokrat tudi mi, v sodelovanju z drugima dvema državama tria, Nemčijo in
               Portugalsko. Kot je znano je 18 mesečni program novost, ki je bila uvedena lani, s
               spremembo Poslovnika Sveta Evropske unije in tej spremembi smo prilagodili tudi
               letošnji predlog deklaracije o usmeritvah za delovanje Republike Slovenije v
               institucijah Evropske unije, ki se tako nanaša na obdobje od januarja 2007 do junija
               2008. Pri pripravi tega programa smo seveda upoštevali, in pri pripravi deklaracije,
               smo seveda upoštevali tudi zakonodajni program dela Evropske komisije. V deklaraciji
               so predstavljene ključne politične usmeritve Slovenije, prednostne naloge za delo v
               Svetu Evropske unije, kot spremni dokument deklaracije, poskušajo te ključne
               politične usmeritve opredeliti še bolj podrobno. Deklaracija, skupaj s temi
               prednostnimi nalogami za delo v Svetu Evropske unije tvori ta širši okvir, podlago za
               oblikovanje naših stališč, stališč Republike Slovenije, ki jih Vlada pri svojem
               vsakodnevnem delu zastopa v institucijah Evropske unije.</p>
               <p>Iz tokratnega predloga deklaracije bi izpostavil kot ključne, naslednje teme:
               najprej priprave na učinkovito predsedovanje uniji, te se bodo nadaljevale do konca
               letošnjega leta. Pri vsebinskih pripravah bo Slovenija zelo pozorno spremljala razvoj
               dogodkov in seveda do začetka, do prevzema vloge predsedujoče sprejela še dokončne
               odločitve glede prednostnih nalog, ki bodo v času slovenskega predsedstva v ospredju
               Evropske unije.</p>
               <p>Drugi sklopi razprav o prihodnosti unije; v tej zvezi bomo posebno pozornost
               namenili razpravam o usodi pogodbe o Ustavi z Evropo. Slovenija, kot ena tistih
               držav, ki so pogodbo že ratificirale, si bo še naprej zavzemala za ohranitev čim
               večjega dela vsebine te ratificirane pogodbe in bo v tem smislu tudi aktivno
               sodelovala pri iskanju rešitve do katere moramo priti po tem, ko so nekatere države,
               bodisi neuspešno vodile postopek ratifikacije, bodisi ga še niso začele.</p>
               <p>Glede širitve si bo Slovenija prizadevala za napredek v pristopnih pogajanjih s
               Hrvaško in Turčijo, pri čemer se bo zavzemala za napredovanje obeh držav na osnovi
               doslednega izpolnjevanja kriterijev za članstvo. Slovenija si bo zavzemala tudi za
               napredovanje ostalih držav zahodnega Balkana, v tem okviru si bo zavzemala za
               določitev datuma začetka pristopnih pogajanj z Makedonijo.</p>
               <p>Tretji sklop je izvajanje Lizbonske strategije. Slovenija bo aktivno spremljala
               pripravo poročilo Evropske komisije o izvajanju Lizbonske strategije in o izvedbi
               nacionalnih programov reform, v luči priprav na organizacijo Evropskega sveta marca
               2008, ki bo potekal pod vodstvom Slovenije in ki bo opravil celovit pregled izvajanja
               Lizbonske strategije po izteku prvega triletja od kar je bila ta strategija
               prenovljena. <stage type="mag"/> <stage>(nadaljevanje)</stage> Četrti sklop je
               krepitev območja svobode, varnosti in pravice. V tem sklopu bomo posebno pozornost
               namenjali azilni politiki in politiki priseljevanja ter učinkovitemu varovanju
               zunanjih meja unije. Za Slovenijo bo v tem okviru ključna naloga, uspešna izvedba
               vseh priprav za širitev Schengenskega območja in za odpravo nadzora na notranjih
               mejah, ciljni datumi so december 2007 na kopenskih mejah in marec 2008 na letališčih.</p>
               <p>Naslednji sklop je povečanje zunanje vloge Evropske unije na področju varnosti,
               razvoja in gospodarskih odnosov, vendar je to, kot ste dejali gospod predsednik,
               predmet razprave na Odboru za zunanjo politiko, ki poteka sočasno s to sejo, zato se
               na to temo nebi spuščal v podrobnosti.</p>
               <p>Naj omenim še štiri amandmaje, ki so bili izglasovani v dosedanjih razpravah, o
               predlogu deklaracije v posameznih matičnih delovnih telesih. O teh štirih amandmajih,
               od katerih sta dva identična, samo izglasovana v dveh različnih telesih, torej gre v
               bistvu za tri amandmaje, o njih je Vlada zavzela stališče na svoji včerajšnji seji.
               Lahko vas seznanim, da Vlada, vsaj tri omenjene amandmaje podpira. Hvala.</p>
            </sp>
            <sp xml:id="SDT4-OZZEU-Redna-081-2007-02-23.sp17">

               <speaker>PREDSEDNIK ANTON KOKALJ:</speaker>

               <p>Hvala lepa. Želi besedo predstavnik Državnega sveta, gospod Jožko Čuk? Izvolite.</p>
            </sp>
            <sp xml:id="SDT4-OZZEU-Redna-081-2007-02-23.sp18">

               <speaker>MAG. JOŽKO ČUK:</speaker>

               <p>Hvala lepa, gospod predsednik, poslanke in poslanci. Državni svet je zelo angažirano
               in poglobljeno razpravljal o deklaraciji na vseh petih komisijah in tudi v samem
               Državnem svetu, kjer so bili predstavniki Službe vlade za evropske zadeve,
               Ministrstva za zunanje zadeve in finančnega ministrstva tako, da smo dobili tudi
               kompetentne odgovore na postavljena vprašanja. Na tak način je bilo izdelano tudi
               mnenje k predlogu te deklaracije Državnega sveta, kjer poudarjamo, da je predlog
               deklaracije dobro strukturiran. Potek priprav na predsedovanje smatramo, da poteka
               dobro in člani Državnega sveta so prepričani, da bo Slovenija to nalogo,
               organizacijsko, kadrovsko pa tudi vsebinsko pri predsedovanju dobro opravila.
               Posamezni poudarki so videni v tem mnenju. Naj mogoče izpostavim samo to, da je
               posebej tekla diskusija o zunanjih odnosih, o Laizbiških listini, o izdajanju vizumov
               državljanom držav zahodnega Balkana, poudarjen je bil začetek pristopnih pogajanj
               Makedonije z Evropsko unijo ter pomoč Makedoniji pri izpeljavi teh reform in tudi
               podpori držav zahodnega Balkana. Izpostavljen je bil tudi Evropski inštitut za
               vzpodbujanje posodobitve univerz in zavzeli smo se za čim uspešnejše črpanje
               dodeljenih sredstev iz evropskih skladov. Nekaj bom povedal tudi o demografskem
               odprtem izzivu. Člani Državnega sveta so se zavzeli tudi, da bi v deklaraciji
               nekoliko natančneje izpostavili<stage type="mag"/>
               <stage>(Nadaljevanje)</stage> odprte dileme na področju kulture. Dovolite, da iz vseh teh razprav pa
               vseeno poudarim nekaj, kar je posebej izstopalo v Državnem svetu. Namreč ugotovitev
               je, da Slovenija na gospodarskem področju, kar se tiče razvoja, ker se veže na bruto
               domači proizvod, to ne bo predstavljalo problem. Namreč Slovenija beleži relativno
               visoko gospodarsko rast, okoli 4% v zadnjem času in tudi v prihodnjih letih računamo
               na stopnjo rasti med štiri in pet odstotki. Menimo, da je razlog za to relativno
               visoka stopnja investicij v Sloveniji. In sicer, Slovenija ima okoli 26% investicij v
               bruto domačem proizvodu, kar jo uvršča v sam vrh držav v Evropi. Menimo, da so
               investicije rezultat zelo čvrste in poglobljene politike na področju
               socialno-ekonomskega sporazumevanja v Sloveniji. In želim poudariti, da socialni
               partnerji, tako delodajalci kot sindikati, so na tem področju napravili verjetno en
               zelo dober preskok oziroma dejavnik, da je prišlo do take stopnje tudi rasti. Menimo,
               da je zelo pomembno, da v Sloveniji plače niso naraščale hitreje od bruto domačega
               proizvoda in pa produktivnosti. Posebej je bil izpostavljen problem staranja
               prebivalstva. In zato bo Državni svet v kratkem oziroma sedaj spomladi, izvedel javno
               razpravo vseh ustreznih institucij v Sloveniji za to področje. Namreč v Sloveniji je
               ta problem nekoliko bolj izpostavljen kot v ostalih državah Evropske unije. Namreč
               povprečna starost prebivalstva se je v zadnjih petnajstih letih v Sloveniji zvišala
               za 4 leta in pol. In zaradi upada rojstev in podaljševanja življenjske dobe, se je
               spremenilo razmerje med prebivalstvom starim 65 let ali več in pa prebivalstvom
               mlajših od 15 let. In naša ugotovitev izhaja iz tega stavka, ki ga bom sedaj povedal.
               Leta 1991 je bilo v Sloveniji na 100 mladih prebivalcev le 55 starih. Konec leta 2005
               pa je bilo na 100 mladih že več kot 110 starih, se pravi tistih nad 65 let. In tukaj,
               ko pogledamo na aktuarski tudi izračun, mislim, da je čisto matematična logika, da je
               treba to urediti. In na tem področju računamo tudi na organizacijsko, kadrovsko in pa
               materialno strukturiranje, vse kar je potrebno za to, da se pospeši izobraževanje in
               pa usposabljanje tudi odraslih oziroma starejših. Namreč ugotavljamo, da ta ideja, da
               bi podaljšali delovno dobo na 65 let, je potrebno veliko stvari spremeniti. Ne samo
               ljudi nekako potisniti v to novo stanje, ampak se na to pripraviti. Tudi s "part
               time" delom, s krajšim delovnim časom itn., da bodo ljudje stimulirani, ne pa, da jih
               bo strah na tem področju.</p>
               <p>In še ta ugotovitev. <stage type="mag"/> <stage>(Nadaljevanje)</stage>
               Državni svet toplo oziroma močno, čvrsto priporoča vsem vladnim institucijam, da čim
               prej se zavzamejo za postavitev neke evropske institucije v Sloveniji. Slovenija je
               neke mednarodne institucije, evropske ali pa s strani Združenih narodov praktično
               nima in menimo, da bi prav iz tega področja mobilnosti, izobraževanje, usposabljanja,
               raziskav razvoja ali pa konkurenčnosti, to področje sodilo tudi v Slovenijo, da bi
               vsaj eno tako institucijo dobili.</p>
               <p>Gospod predsednik, poslanke in poslanci, hvala lepa.</p>
            </sp>
            <sp xml:id="SDT4-OZZEU-Redna-081-2007-02-23.sp19">

               <speaker>PREDSEDNIK ANTON KOKALJ:</speaker>

               <p>Hvala lepa. Predlagam, da nadaljujemo razpravo o celotni deklaraciji, pozneje bomo
               pa nadaljevali z razpravo in glasovanjem o amandmajih. Želi še kdo razpravljati?
               Gospod Štebe, izvolite. Gospod Čuk, če lahko izključite mikrofon.</p>
            </sp>
            <sp xml:id="SDT4-OZZEU-Redna-081-2007-02-23.sp20">

               <speaker>MAG. TOMAŽ ŠTEBE:</speaker>

               <p>Hvala lepa, gospod predsednik za besedo. Jaz bi rad samo par stvari poudaril, ki
               pravzaprav niso v usmeritvah pisane, so pa po mojem pomembne za to, da bi Slovenija
               morda jih pridobila kot konkretne zadeve v času svojega predsedovanja. Vse se pa
               pravzaprav po mojem mnenju nanašajo na enotni ali pa vse evropski notranji trg.
               Pravzaprav je žalostno, da se pogovarjamo v okviru Evrope v notranjem trgu. Mi bi se
               morali pogovarjati pač o Evropi.</p>
               <p>Prva stvar po mojem mnenju je samo opozorilo. Menim, da schengen na zunanjih mejah
               25-terice, mora biti uveden, in da tukaj ne sme biti več nobenega izgovora, da
               informatika ne deluje. To po mojem mnenju je bil in je lahko tudi še izgovor, da do
               tega morebiti ne bi prišlo v letošnjem letu. Mislim, da je zelo pomembno za vse
               prebivalce teh desetih novih članic iz 15 na 25, da se v tem smislu notranjega trga,
               ni več notranjih mej. Schengen se premakne na zunanje meje in to zelo zelo
               pričakujejo vsi prebivalci. Ob tem bi pa bila Slovenija morda res tisti element, ki
               bi omogočil tudi vsem prebivalcem nekdanje Jugoslavije, se pravi tistih, ki niso v
               Evropi še, da se vizumski sistem omili. Zato, da bi se demokratičnost in sprejemanje
               Evrope v nekdanjih republikah Jugoslavije bilo pozitivno, je zelo pomembno, da tako
               kot nekdaj brez vizumov tudi lahko v tako razširjeni Evropi, ki prebivalci brez
               večjih problemov, vizumskih problemov, potujejo v Evropo. Za sprejemanje tega območja
               Evrope mislim, da je to zelo pomembno. Bila pa so ta opozorila že dana. Potem kar se
               tiče Evrope in njenega tako imenovanega notranjega trga, je sicer v razpravi odborov
                  <stage type="mag"/><stage>(Nadaljevanje)</stage> napisano, ampak mislim, da
               Slovenija bi morala biti tudi aktivna pri tem, da se pride do Direktive o
               patentiranju v okviru Evrope in da Evropa, če želi biti konkurenčna, doseže ne samo
               enotno direktivo v zvezi s patentiranjem, ampak da tudi na globalnem nivoju uredi
               velike razlike, ki obstajajo v filozofiji patentiranja v Evropi, pa še to ni urejeno
               enotno, v Ameriki, na Japonskem in tako naprej. Tu nas pravzaprav navidezno prikrito
               tisti konkurenti, ki jih hočemo z Lizbonsko strategijo preseči, pravzaprav
               prehitevajo po levi, bi človek rekel, in patentirajo vse mogoče, kar je pravzaprav že
               znano tudi v Evropi.</p>
               <p>Tretja stvar. Ker se ukvarjam s tem, glede globalnega sistema, prvega evropskega
               sistema Galileo, satelitske navigacije, bi se moralo čim hitreje, in Slovenija bi
               lahko bila tu zopet pomemben faktor kot sodelujoča v naslednjem letu, da se dejansko
               uvede oziroma sprejme ali začenja sprejemati, in to aktivno, enotna direktiva o
               cestninjenju, elektronskem cestninjenju. Nedopustno je, da se znotraj Evrope, ko ne
               bo schengenskih mej, ko se voziš po avtocestah, se moraš prilagajati tako različnim
               sistemom cestninjenja.</p>
               <p>In zadnja zadeva, ki pa mislim, da je morda detajl, morda pa ni. V okviru zmanjšanja
               toplogrednih plinov in manjše odvisnosti od oskrbe z energenti, predvsem električno
               energijo, mislim, da bi bila Slovenija lahko iniciator za to, da se v okviru
               osvetljevanja javnih površin sprejme ustrezna enotna direktiva v okviru Evrope, ker
               je namreč ni, da se na ta način zmanjša poraba oziroma se uvedejo boljše tehnologije
               svetilk. Poleg tega pa Evropa nima enotne direktive tudi za osvetljevanje nočnega
               neba. To je nujno potrebno, govorimo pač o okoljskem onesnaževanju, v tem primeru
               nočnega neba. Toliko. Hvala.</p>
            </sp>
            <sp xml:id="SDT4-OZZEU-Redna-081-2007-02-23.sp21">

               <speaker>PREDSEDNIK ANTON KOKALJ:</speaker>

               <p>Hvala lepa. Besedo ima gospod Grims.</p>
            </sp>
            <sp xml:id="SDT4-OZZEU-Redna-081-2007-02-23.sp22">

               <speaker>MAG. BRANKO GRIMS:</speaker>

               <p>Hvala. Samo v nekaj besedah bi kot predsednik Odbora za kulturo, šolstvo in šport
               predstavil poročilo odbora oziroma ključne poudarke razprave.</p>
               <p>In sicer, skladno s svojimi pristojnostmi smo to obravnavali po treh sklopih. Glede
               medijske problematike bo poudarek na reviziji Direktive o Televiziji brez meja, kjer
               gre predvsem za prizadevanja za bolj jasno opredelitev kriterijev, da bodo tiste
               države, med njimi seveda tudi Slovenija, ki imajo strožjo zakonodajo, lahko
               učinkovito pravno zaščitile medijski prostor. Obenem bo na tem področju tudi
               prizadevanje za uspešno dokončanje izbora mest, kandidatk za prestolnico kulture
               Evrope za leto 2012, ko bo Slovenija to opravljala skupaj s Portugalsko. Se pravi, v
               šolstvu bo vse podrejeno tistim ciljem, ki jih zastavlja Lizbonska strategija. Med
               njimi naj bi bil poseben poudarek v času našega predsedovanja dan združljivosti
               nacionalnih izobraževalnih sistemov ter njihovi preglednosti ter izvajanju Evropskega
               pakta za mladino.</p>
               <p>Pri kulturi pa bo ravno tako vse podrejeno ciljem Lizbonske strategije, kjer lahko
               tudi kultura seveda prispeva svoj delež. Obenem pa bo dan poseben pomen
                  poudarku<stage type="mag"/><stage>(Nadaljevanje)</stage> različnih kultur,
               spoštovanju pomena kulturne raznolikosti. Poseben projekt pa bo Evropsko leto
               medkulturnega dialoga, kjer bo Slovenija kot eno od svojih prioritet izvedla več
               aktivnosti. V tem okviru je predstavnica Vlade tudi zelo pozitivno ocenila možnost,
               da bi parlament na to temo organiziral srečanje za področje kulture pristojnih
               odborov parlamentov. Namreč, eden od ciljev, za katere se je Slovenija posebej
               zavezala pri Evropski uniji, da bi prav o tej temi dosegli kar največjo publiciteto,
               zato je s strani Vlade in pristojnega ministrstva, ki koordinira več ministrstev,
               zagotovila prav vso podporo.</p>
               <p>S tega vidika in na osnovi teh dejstev je potem Odbor za kulturo, šolstvo in šport v
               celoti podprl deklaracijo in predlaga Odboru za zadeve Evropske unije kot matičnemu
               odboru, da jo sprejme v predloženem besedilu.</p>
            </sp>
            <sp xml:id="SDT4-OZZEU-Redna-081-2007-02-23.sp23">

               <speaker>PREDSEDNIK ANTON KOKALJ:</speaker>

               <p>Hvala lepa. Želi še kdo razpravljati? Če ni več razprave, nadaljujemo z razpravo in
               glasovanjem o amandmajih. Naj opozorim, da po tretjem odstavku 154.g člena Poslovnika
               Državnega zbora rok za vlaganje amandmajev poslancev najpozneje dva dni pred sejo
               pristojnega delovnega telesa. Amandmaje smo prejeli, kot je bilo že rečeno, in smo
               vam jih posredovali. Člani Odbora za zadeve Evropske unije lahko predlagajo tudi
               svoje amandmaje, ki, če so sprejeti, postanejo amandmaji odbora. Prosil bi vas, da v
               izogib nevšečnostim oziroma morebitnim nesporazumom podate člani Odbora za zadeve
               Evropske unije amandmaje v pisni obliki, če bi to še kdo želel, v skladu s
               Poslovnikom in seveda v skladu z vsemi zahtevami, ki jih amandma mora izpolnjevati,
               da ga lahko uvrstimo v obravnavo.</p>
               <p>Prehajamo na prvi predlog amandmaja k uvodu Deklaracije o usmeritvah Republike
               Slovenije v institucijah Evropske unije v obdobju januar 2007-junij 2008. V okviru
               drugega dela uvoda v delu, ki se začne z "Državni zbor s to deklaracijo" se na koncu
               da besedilo "sprejema odgovornosti in pomembno vlogo, ki jo imajo nacionalni
               parlamenti v zadevah Evropske unije, ko sodelujejo v parlamentarnih razpravah o
               aktualnih evropskih temah, tako v Republiki Sloveniji kot na nivoju Evropske unije,
               poudarja pomembno in aktivno vlogo njegovih delovnih teles, tako matičnih kot
               pristojnih, še posebej v času priprav na predsedovanje kot tudi v času predsedovanja
               Slovenije Svetu Evropske unije." Ta amandma je predlagal Odbor za zadeve Evropske
               unije. Zdi se nam pomembno, da Deklaracija o delovanju Republike Slovenije ne vsebuje
               samo aktivnosti Vlade, ampak tudi aktivnosti, jasno, Državnega zbora.</p>
               <p>Odpiram razpravo o predlaganem amandmaju s strani članov odbora. Če se zdi Vladi
               potrebno dati mnenje v zvezi s tem predlaganim amandmajem, ima besedo.<stage type="mag"/><stage>(Nadaljevanje)</stage> Gospod državni sekretar, želite
               besedo ali ne?</p>
            </sp>
            <sp xml:id="SDT4-OZZEU-Redna-081-2007-02-23.sp24">

               <speaker>JANEZ LENARČIČ:</speaker>

               <p>Seveda, Vlada o tem predlogu amandmaja še ni razpravljala, tako da uradnega stališča
               Vlade tukaj ne morem podati. Lahko pa rečem osebno, da je stvar logična. Gre za
               predlog Deklaracije o usmeritvah za delovanje Republike Slovenije v institucijah EU,
               Republike Slovenije na eni strani, institucijah EU na drugi strani, nikjer ni to
               omenjeno, zgolj in izključno na Vlado. Hvala.</p>
            </sp>
            <sp xml:id="SDT4-OZZEU-Redna-081-2007-02-23.sp25">

               <speaker>PREDSEDNIK ANTON KOKALJ:</speaker>

               <p>Hvala lepa. Če prav razumem, vsaj po vaši presoji amandmaju ne nasprotujete. Glede na
               to, da vsebina zadeva dejansko samo delo parlamenta, verjetno tu stališče ne more
               biti odločilno.</p>
               <p>Sprašujem, ali želi še kdo razpravljati, glede na to, kar je povedal gospod državni
               sekretar? Če ne, zaključujem formalno razpravo. Glasujemo o amandmaju, ki je bil
               predlagan, se pravi, o amandmaju Odbora za zadeve Evropske unije.</p>
               <p>Kdo se strinja z amandmajem? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo na drugi predlog amandmaja, Lizbonska strategija, stran 11. Ta amandma sta
               v istem besedilu predlagali Komisija za nadzor proračuna in drugih javnih financ ter
               Odbor za finance in monetarno politiko. Jaz amandmaja ne bi bral, Vlada pa je že prej
               povedala, da se s predlogom amandmaja strinja, tako da ne bi ponovno zdaj dajal
               besede. Prosim člane odbora, če želi kdo razpravljati o predlaganem amandmaju. Gospod
               Štebe.</p>
            </sp>
            <sp xml:id="SDT4-OZZEU-Redna-081-2007-02-23.sp26">

               <speaker>MAG. TOMAŽ ŠTEBE:</speaker>

               <p>Hvala lepa za besedo, gospod predsednik. No, jaz cenim namero tega amandmaja s strani
               obeh odborov in tudi sprejemanje Vlade. Toda glede na razpravo, ki je potrebna o
               strukturi delovanja Evropske zveze, menim, da ta dodatek pravzaprav oži to razpravo
               ali pa morda bi moral biti napisan tako, da poudarja, da naj bo razprava pač
               usmerjena predvsem na vire, prihodke in odhodke. Vemo pa, da strukturna razprava ima
               precej širši pomen. Zato je osnovno besedilo pravzaprav glede na ta večji,
               neomejevano, kar v nadaljevanju in je smisel tega amandmaja, je boljše. Mi zdaj tisto
               širše nekako ožimo. Če bi pa to, kar ožimo, kot poudarek napisali, bi bilo smiselno.
               Mislim pa, da ta dodatek pravzaprav oži namero strukturne razprave evropskega
               proračuna. Hvala. Jaz težko sprejemam tako oženje, ker vemo, da je razprava precej,
               bo morala biti precej širša, kako pravzaprav poslovati po letu 2013 z novim
               proračunom. <stage type="mag"/>
               </p>
            </sp>
            <sp xml:id="SDT4-OZZEU-Redna-081-2007-02-23.sp27">

               <speaker>PREDSEDNIK ANTON KOKALJ:</speaker>

               <p>Hvala lepa. Želi še kdo razpravljati? Če ne, zaključujem razpravo o tem amandmaju.
               Sprašujem kdo je za predlagani amandma? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo na tretji amandma - Povečanju zunanje vloge Evropske unije na področju
               varnosti, razvoja in gospodarskih odnosov, stran 14. Odpiram razpravo. Sam bi imel tu
               mogoče samo en pomislek v zvezi s formulacijo amandmaja, ki je bil predlagan s strani
               Komisije za nadzor proračuna in drugih javnih financ in sicer, na koncu zadnjega
               odstavka "na Kosovu" zamenja z besedilom "na teritoriju držav zahodnega Balkana" v
               oklepaju "Kosovo, Makedonija". Jaz mislim, da tu, če se širi besedilo, potem ni
               pametno naštevati posameznih dveh držav, ampak po moje je pametno, da ostane samo
               "teritorij držav zahodnega Balkana", to je moja pripomba, jaz bi ta oklepaj izpustil.
               Gospod Štebe.</p>
            </sp>
            <sp xml:id="SDT4-OZZEU-Redna-081-2007-02-23.sp28">

               <speaker>MAG. TOMAŽ ŠTEBE:</speaker>

               <p>Hvala lepa za besedo. Jaz se deloma strinjam s tem. Pravzaprav, če preberete prejšnji
               stavek, se širitev dialoga znotraj države, med državami Evropske unije nanaša na
               celotni zahodni Balkan. Na kulturni dialog in tako naprej. Ta zadnji stavek, kjer
               eksplicitno omenja zaščito verskih in drugih spomenikov na Kosovu, pravzaprav pa
               poudarja tisto, kar naj bi bila prednostna naloga, zaščite širitev kulture in tako
               naprej. Tukaj je obratna situacija, kot pri prejšnjem amandmaju. Mislim, da bi
               osnovno besedilo moralo ostati, ker je glavni problem zaščite verskih in drugih
               spomenikov na Kosovu, kot območju, ki je trenutno najbolj problematično. Drugje pa
               potekajo sodelovanja z Evropsko unijo za zaščito spomenikov. Zdaj ali ostati pri tem
               besedilu ali pa tako, kot je rekel predsednik, zadevo pustiti; jaz bi celo rekel
               "zaščite verskih in drugih spomenikov" pika, nič na Kosovu, pa se ve že iz prejšnjega
               stavka, da se vse skupaj nanaša na zahodni Balkan. Hvala.</p>
            </sp>
            <sp xml:id="SDT4-OZZEU-Redna-081-2007-02-23.sp29">

               <speaker>PREDSEDNIK ANTON KOKALJ:</speaker>

               <p>Gospod Štebe, sedaj moram proceduralno povedati, da vseeno moramo mi ta amandma
               predložiti, ker to je nov amandma, pisno, zato, če želite lahko naredimo pavzo, se ta
               amandma; jaz sem dolžan to proceduralno vprašati, sicer pa menim, če želi še kdo
               razpravljati odpiram še naprej razpravo. Gospod Štebe.</p>
            </sp>
            <sp xml:id="SDT4-OZZEU-Redna-081-2007-02-23.sp30">

               <speaker>MAG. TOMAŽ ŠTEBE:</speaker>

               <p>Saj amandma bi bil zelo enostaven, ki bi bil v skladu tudi z vašo razpravo; na koncu
               stavka se besedici "na Kosovu" črtata in potem se verjetno razume že iz prejšnjega
               stavka, da to velja za zahodni Balkan. Bolj pa bi bil zadovoljen s takim besedilom,
               kot je sedaj.</p>
            </sp>
            <sp xml:id="SDT4-OZZEU-Redna-081-2007-02-23.sp31">

               <speaker>PREDSEDNIK ANTON KOKALJ:</speaker>

               <p>Kaj sedaj predlagate? Sedaj se morate opredeliti, ali predlagate amandma, se pravi,
               da se tekst spremeni, če ne<stage type="mag"/> <stage>(nadaljevanje)</stage> pa
               pomeni, da pač nasprotujete amandmaju, ki je bil predlagan, to pomeni, da tekst
               ostane tak kot je.</p>
            </sp>
            <sp xml:id="SDT4-OZZEU-Redna-081-2007-02-23.sp32">

               <speaker>MAG. TOMAŽ ŠTEBE:</speaker>

               <p>Jaz predlagam amandma, da se besedici "na Kosovu" črtata in morda smo s tem dosegli
               nek kompromis.</p>
            </sp>
            <sp xml:id="SDT4-OZZEU-Redna-081-2007-02-23.sp33">

               <speaker>PREDSEDNIK ANTON KOKALJ:</speaker>

               <p>Hvala lepa. Torej imamo sedaj tri oblike tega amandmaja. Prva je, da se beseda "na
               Kosovu" črta, druga je, da se črta iz predlaganega amandmaja tekst, ki je v oklepaju
               "Kosovo, Makedonija" to je bil moj predlog, tretji pa je predlagani amandma.
               Predlagam, da glasujemo najprej o amandmaju gospoda Štebeta, potem o amandmaju, ki
               sem ga predlagal jaz in na koncu o izvirnem tekstu. Želi še kdo razpravljati v zvezi
               s temi tremi predlogi. Dajem prvi predlog, ki ga je podal gospod Štebe na glasovanje?</p>
               <p>Kdo se strinja z njegovim predlogom? <stage>(1 član.)</stage> Je kdo proti? <stage>(5 členov.)</stage></p>
               <p>Ugotavljam, da amandma ni sprejet.</p>
               <p>Glasujemo o amandmaju, ki sem ga predlagal sam, se pravi, da se v predlaganem tekstu
               amandmaja črta samo tekst, ki je v oklepaju to je "Kosovo, Makedonija".</p>
               <p>Kdo se strinja s tem amandmajem? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet in s tem je tudi predlagani amandma v prvotni
               obliki postal brezpredmeten.</p>
               <p>Hvala lepa.</p>
               <p>Prehajamo na četrti amandma - Rast in delovna mesta. To je tudi amandma Odbora za
               zadeve Evropske unije, na strani 21. V deklaraciji o usmeritvah za delovanje
               Republike Slovenije v inštitucijah Evropske unije obdobje januar 2007 - junij 2008 se
               v četrtem odstavku, na strani 21, na koncu zadnjega stavka doda naslednje besedilo
               "Slovenija si bo z razvojem naravnano gospodarsko politiko prizadevala povečati delež
               zahtevnih in zlasti po znanju intenzivnih delovnih mest". Obrazložitev je podana.
               Odpiram razpravo. Razprave s strani članov odbora ni. Sprašujem predstavnika Vlade,
               če lahko poda kakšno mnenje.</p>
            </sp>
            <sp xml:id="SDT4-OZZEU-Redna-081-2007-02-23.sp34">

               <speaker>GOSPOD_______:</speaker>

               <p>Hvala gospod predsednik. Tudi v tem amandmaju se Vlada še ni izrekla, glede na
               njegovo besedilo pa si upam tvegati napoved, da mu Vlada ne bo nasprotovala.
               Hvala.</p>
            </sp>
            <sp xml:id="SDT4-OZZEU-Redna-081-2007-02-23.sp35">

               <speaker>PREDSEDNIK ANTON KOKALJ:</speaker>

               <p>Hvala. S tem tudi zaključujem razpravo in dajem predlagani amandma na glasovanje.</p>
               <p>Kdo se strinja s takim predlogom? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo na peti amandma - Enakost spolov, stran 43., ki je bil predlagan s strani
               Odbora za delo, družino in socialne zadeve. O njem je Vlada že povedal svoje mnenje.
               Odpiram razpravo. Se strinjate s predlaganim amandmajem? Če ni razprave jo
               zaključujem in dajem predlagani amandma na glasovanje.</p>
               <p>Kdo se z njim strinja? <stage>(9 članov)</stage>, hvala lepa, rekordno število za.</p>
               <p>Ugotavljam, da je amandma sprejet, torej nihče ni proti.<stage type="mag"/><stage>(nadaljevanje)</stage> Sedaj dajem pa na glasovanje besedilo predloga
               deklaracije o usmeritvah za delovanje Republike Slovenije o institucijah Evropske
               unije v obdobju januar 2007 - junij 2008, v celoti torej, z izglasovanimi amandmaji
               kakor je bil predlog dopolnjen. In sicer predlagam sklep; Odbor za zadeve Evropske
               unije je na 81. redni seji, 23. februarja 2007 sprejel dopolnjen predlog deklaracije
               o usmeritvah za delovanje Republike Slovenije v institucijah Evropske unije v obdobju
               januar 2007 - junij 2008.</p>
               <p>Kdo je za? <stage>(9 članov.)</stage></p>
               <p>Ugotavljam, da je sklep sprejet.</p>
               <p>S tem tudi ugotavljam, da je dopolnjen predlog deklaracije sprejet.</p>
               <p>Prehajamo še na določitev poročevalca na seji Državnega zbora. Če se strinjate, bom
               poročevalec sam. Očitno se strinjate.</p>
               <p>S tem tudi zaključujem obravnavo predloga deklaracije na pristojnem delovnem telesu.</p>
               <p>Vendar bi prosil člane odbora, da glasujemo še v zvezi z 2. točko, v zvezi s
               poročilom, ker prej nismo bili sklepčni.</p>
               <p>Tukaj predlagam dva sklepa. In sicer prvi sklep; Odbor Državnega zbora za zadeve
               Evropske unije se je na 81. redni seji, 23. februarja 2007 seznanil s poročilom o
               stanju v Evropski uniji in položaju Republike Slovenije v njej, v letu 2006 in meni,
               da odraža dejansko stanje oziroma, da so prednostne naloge izpolnjene.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Potem pa še drugi sklep, ki sem ga že prej obrazložil v sami razpravi. Odbor za
               zadeve Evropske unije predlaga Vladi Republike Slovenije, naj bodoča poročila o
               stanju v Evropski uniji in položaju Republike Slovenije v njej, ustrezajo strukturi
               deklaracije o usmeritvah za delovanje Republike Slovenije v institucijah Evropske
               unije. Bom rekel, čisto iz operativnih vidikov, če ne obravnava poročila, dejansko je
               čista formalnost, če poročilo ne odraža ugotavljanja ali so bili cilji deklaracije,
               ki jih je Državni zbor na plenarni seji sprejel, tudi izpolnjena. Želi kdo
               razpravljati o tem predlogu sklepa? Gospa Širca.</p>
            </sp>
            <sp xml:id="SDT4-OZZEU-Redna-081-2007-02-23.sp36">

               <speaker>MAJDA ŠIRCA:</speaker>

               <p>Seveda je res formalen sklep in nimam tudi ob potrditvi tega dokumenta oziroma
               poročila, večjih pripomb, ampak vendarle, nimam čisto mirne veste, če ne izrečem
               mojega stališča tudi kar se tiče poročila o katerem smo sicer že glasovali in ta
               sklep je samo nadaljevanje le tega. Poročilo povzema dejavnosti Slovenije za nazaj in
               na deklarativni ravni pravzaprav se lahko z njim strinjamo. Kljukice so narejene,
               nekje so križci, tam kjer so križci, pomeni da so stvari še odprte oziroma, da se
               bodo nadaljevale naprej po sprejetih usmeritvah, ker so nekatere tudi v postopku.
               Ampak vendarle, ne morem se izogniti, da te kljukice in poročilo na formalni ravni
               seveda ga izvajamo, ampak potem ko se to poročilo sooča s konkretnimi rezultati dela,
               vendarle pomanjkljiva dejavnost Republike Slovenije pri izvajanju teh usmeritev. Dam
               vam en primer, o katerem smo razpravljali tudi na Odboru za kulturo. Mi smo na
               področju kulture recimo <stage type="mag"/> <stage>(Nadaljevanje)</stage>
               vendarle se vključili, o diskusiji direktive o televiziji brez meja, tudi jo bomo
               vodili še naprej. Podpiramo avdio-vizualni sektor, ampak načelno jo podpiramo. Saj to
               tudi verjetno se v institucijah Evropske unije s tem lahko pozitivno opredeljujemo,
               ampak v razrezu proračuna Republike Slovenije, to pa ne delamo. Ker recimo, če je
               ključna usmeritev trenutno v Evropski uniji, da se izpolnjuje edina direktiva na
               področju kulture, ki govori o temu, da je treba razvijati avdio-vizualne storitve
               zaradi tega, da se zaščiti evropski trg pred vdorom določenih vsebin, ki niso v
               interesu za kulturno identiteto posameznih držav in Evrope na sploh. Načelno to
               podpiram. Če boste pa pogledali proračun za leto 2007, razpise za leto 2007 in
               napovedi za leto 2008, pa boste videli, da to delamo s figo v žepu, kajti sredstva,
               ki jih celo zakon določa, ne izvajamo. Hočem pač reči, da poročilo o stanju in o
               položaju Republike Slovenije v njej v preteklem letu in sedaj nekako zadostuje
               normam, ne pa zadostuje praksi. In to je temeljna moja pripomba, ki jo ne izrekam
               samo za področje kulture, ampak tudi drugih segmentov o katerih pa seveda sedaj ne bi
               razpravljala, ker več čas za to in prostor. Hvala.</p>
            </sp>
            <sp xml:id="SDT4-OZZEU-Redna-081-2007-02-23.sp37">

               <speaker>PREDSEDNIK ANTON KOKALJ:</speaker>

               <p>Hvala lepa. Ta razprava, dejansko, ki ste jo sedaj odprli, je bila odprta prej in
               tudi sam sem postavil Vladi nekatera vprašanja, prav na podoben način v zvezi z
               vsebinami, ki smo jih na odboru obravnavali in smo tudi dobili nekatere odgovore,
               nekatere pa še bomo. Nekatere stvari so pa pač odprte. Se zahvaljujem za to razpravo,
               ker mislim, da pomeni tudi odraz tega, kar odbor počne med letom, ko se srečujemo s
               posameznimi ministri, preden odhajajo na svet Evropske unije.</p>
               <p>Dobro. Sedaj v zvezi z vsebino samega poročila jaz razprave ne bi več odpiral. Bi pa
               dal na glasovanje ta predlog sklepa oziroma mogoče, če želi Vlada o predlogu sklepa
               kakšno mnenje, glede na to, da se nanaša nanjo? <stage>(Ne.)</stage> Hvala lepa.</p>
               <p>Potem sprašujem kdo se strinja s takim predlogom? <stage>(6 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem tudi sedaj 1. točko dnevnega reda. Zahvaljujem se vsem, ki ste
               bili vabljeni k 1. in 2. točki, se pravi k poročilu in deklaraciji za leto 2007.</p>
               <p>Nadaljujemo pa s 3. točko dnevnega reda, vendar odrejam 5 minut odmora zaradi
               tehničnih razlogov. Se pravi nadaljujemo 10.20.</p>
               <stage type="time">(Odprti del seje je bil končan 23. februarja 2007 ob 10.15.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT4-OZP-Nujna-006-2005-07-01">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za promet</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">3A6C0D095DD3DE14C125702700424A2A</idno>
               <idno type="custom" subtype="day">A565D2F5445EBBD8C125703100337AC9</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=A565D2F5445EBBD8C125703100337AC9</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZP-Nujna-006-2005-07-01.OZP" n="006">
               <name>Nujna</name>
               <date when="2005-07-01"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZP-Nujna-006-2005-07-01.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZP-Nujna-006-2005-07-01.OZP">
                        <orgName key="OZP">Odbor za promet</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA PROMET</stage>
            <stage type="session">1. nadaljevanje 6. nujne seje</stage>
            <stage type="date">(1. julij 2005)</stage>
            <stage type="chairman">Sejo je vodil Franc Kangler, predsednik odbora.</stage>
            <stage type="time">Seja se je pričela ob 8.40 uri.</stage>


            <sp xml:id="SDT4-OZP-Nujna-006-2005-07-01.sp1">

               <speaker>PREDSEDNIK FRANC KANGLER:</speaker>

               <p>... zato predlagam, da nadaljujemo. Pričenjam z nadaljevanjem 6. nujne seje. In
               sicer na obravnavo <title>predloga zakona o delovnem času in obveznih počitkih mobilnih
                  delavcev ter zapisovalni opremi v cestnem prometu</title> , ki ga ja v obravnavo
               državnemu zboru Republike Slovenije posredovala vlada.</p>
               <p>V sredo 29.6. je predstavnik predlagatelja zakona že opravil dopolnilno predstavitev
               pred samim odborom. Glede na dogovor je ministrstvo za promet pripravilo predlog
               oblikovanja amandmajev odbora, ki so vam bili sicer posredovani na klop danes in se
               tudi opravičujem, da jih nismo mogli prej posredovati.</p>
               <p>In sedaj pričenjamo drugo obravnavo predloga zakona, v kateri bomo opravili razpravo
               in glasovanje o posameznih členih predloga zakona.</p>
               <p>Prehajamo na razpravo in glasovanje o posameznih členih predloženega zakona ter
               vloženih ter predlaganih amandmajev. Glede na to, predlagam, da odbor po opravljeni
               razpravi najprej glasuje o vloženem amandmaju, in amandmajih, ki bodo morebiti
               predlagani v sprejem kot amandmaji odbora. Po končanem glasovanju o amandmajih, pa
               odboru predlagam, da v skladu s tretjo alinejo 128. člena poslovnika glasujemo o vseh
               členih skupaj.</p>
               <p>Kdo je za takšen predlog? (10 članov.) Je kdo proti? (Nihče.)</p>
               <p>Odpiram razpravo. Preden pa dam besedo poslancem, pa sprašujem predstavnika vlade če
               želi besedo.</p>
            </sp>
            <sp xml:id="SDT4-OZP-Nujna-006-2005-07-01.sp2">

               <speaker>MATJAŽ VRČKO:</speaker>

               <p>Hvala lepa. Matjaž Vrčko. Mogoče na kratko.</p>
               <p>Torej mi smo včeraj preučili pripombe zakonodajno-pravne službe državnega zbora in v
               bistvu kot je bilo že rečeno glede na pripombe pravzaprav, ki smo jih upoštevali,
               pripravili tudi predlog amandmajev. Za vse ostalo pravzaprav smo pa pripravili
               obrazložitev, zakaj je pravzaprav v zakonu neka stvar v bistvu v besedilu tako
               določena kot pač je. In zakaj mogoče nekaterih stvari nismo mogli upoštevati. Tako da
               jaz menim, da je pravzaprav stvar sedaj korektno narejena, in tudi da v bistvu s temi
               amandmaji zakon v resnici izboljšujemo.</p>
               <p>Hvala lepa.</p>
            </sp>
            <sp xml:id="SDT4-OZP-Nujna-006-2005-07-01.sp3">

               <speaker>PREDSEDNIK FRANC KANGLER:</speaker>

               <p>Hvala. Želi besedo še predstavnik zakonodajno-pravne službe? Izvolite.</p>
            </sp>
            <sp xml:id="SDT4-OZP-Nujna-006-2005-07-01.sp4">

               <speaker>GOSPA __________:</speaker>

               <p>Dober dan. Hvala za besedo. Uvodoma bi pač želela samo povedati, da smo mi prejeli
               predloge amandmajev, ki naj bi jih sprejel k predlogu zakona odbor. Prejeli smo tudi
               pojasnila predlagatelja glede tistih pripomb, ki jih ni upošteval.</p>
               <p>Kar se tiče amandmajev ugotavljamo, da gre za amandmaje, ki so sicer koristni, ampak
               nanašajo se izključno na posamezne redakcijske pripombe, na odpravo nekaterih
               tiskovnih pomanjkljivosti, redakcijskih napak. In kot taki sicer so koristni, nikakor
               pa ne pomenijo takšnega posega, ki bi odpravil naše vsebinske pripombe, ki smo jih
               podali že v pisnem mnenju, in predstavili zadnjič. In zato pri svojem pisnem mnenju
               seveda v celoti vztrajamo še naprej.</p>
               <p>Hvala.</p>
            </sp>
            <sp xml:id="SDT4-OZP-Nujna-006-2005-07-01.sp5">

               <speaker>PREDSEDNIK FRANC KANGLER:</speaker>

               <p>Hvala. Želi na to odgovoriti predstavnik vlade? Gospod Pirnat.</p>
            </sp>
            <sp xml:id="SDT4-OZP-Nujna-006-2005-07-01.sp6">

               <speaker>DR. RAJKO PIRNAT:</speaker>

               <p>Ja, če smem. Najlepša hvala.</p>
            </sp>
            <sp xml:id="SDT4-OZP-Nujna-006-2005-07-01.sp7">

               <speaker>PREDSEDNIK FRANC KANGLER:</speaker>

               <p>Trenutek. Ali se strinjate, da se lahko v razpravo vključi tudi gospod Pirnat, kot
               tudi pripravljavec zakona? .../Glas v ozadju./... Kdo nasprotuje temu v odboru? (1
               član.)</p>
               <p>Izvolite, gospod Pirnat.</p>
            </sp>
            <sp xml:id="SDT4-OZP-Nujna-006-2005-07-01.sp8">

               <speaker>DR. RAJKO PIRNAT:</speaker>

               <p>Najlepša hvala. Poglejte, ta zakon je zapleten, in priznam, mogoče če se bere samo
               zakon, res nepregleden.</p>
               <p>Problem je v tem, da zakon prinaša v slovenski pravni red neko direktivo, ki posebej
               specialno ureja delovni čas delavcev v cestnih prevozih, katerihkoli, ne samo pri
               prevozniških podjetjih. In to seveda drugače od našega zakona o delovnih razmerjih.
               Zato seveda ta zakon ureja ta delovni čas drugače. Je v tem smislu specialni zakon.
               To je prvo vprašanje, ki je ena bistvenih<stage type="mag"/>(Nadaljevanje) takih sistemskih pripomb.</p>
               <p>Poleg tega pa večji del zakona pomeni določitev pristojnih organov, oziroma nosilcev
               javnih pooblastil, za izvrševanje določenih, tu navedenih uredb Evropske skupnosti.
               Treba je povedati, da same te uredbe so zelo zapletene, ker vsebujejo nek osnovni
               tekst in cel kup sprememb, tako da so skrajno nepregledne. Vendar uredb v slovenski
               pravni red ni mogoče, ni dovoljeno prenašati. Nobenega dela, nobene besede uredbe ni
               mogoče prenesti, ampak se je treba samo sklicevati nanjo. In to seveda naredi zakon
               izjemno nepregleden. Jaz se strinjam. Samo žal, drugače ne moremo. Sodišče evropskih
               skupnosti je v enem italijanskem primeru, katerega številke se sedaj ne spomnim,
               izrecno odločilo, da država članica ne sme prevzemati v svoj zakon določb uredbe.</p>
               <p>Končni rezultat je seveda relativno težko pregledno, in kljub temu zato zavračam
               pripombe zakonodajno-pravne službe, da je v nasprotju z 2. členom ustave. Seveda,
               težko je pregleden, težko berljiv. Za izvrševanje tega zakona bo nujno treba
               pripraviti neke priročnike, ki bodo vse skupaj povzeli in jasno povedali, kaj ta
               sistem pravzaprav je.</p>
               <p>Vendar pa predlagatelj kljub vsemu vztraja, da drugače tega ni mogoče narediti.
               Sedaj, gotovo nimamo časa, da bi šli preko vseh posameznih pripomb. Na te pripombe je
               ministrstvo odgovorilo. Tiste, ki so se zdele sprejemljive, so bile sprejete. Problem
               pa je v tem, da kolikor je meni znano, je bil sicer rok uveljavitve, uvajanja
               digitalnih tahografov, sicer, oziroma zelo verjetno bo nekoliko preložen, ampak sicer
               pa se z zakonom dodatno še zelo mudi. Tako ministrstvo kot jaz, vsi smo delali pod
               nekim precejšnjim časovnim pritiskom.</p>
               <p>Ena resna pripomba je seveda pa še deloma usklajenost terminologije z nekimi
               poluradnimi prevodi, ki so objavljeni na straneh Evropske skupnosti. Ti prevodi niso
               dobri. Recimo za primer, izraz "mobilni delavec", ki se predlagatelju zdi zelo dober,
               saj je končna analogija mobilnega telefona, je v tej direktivi preveden kot "vozna
               oseba". In ne kaže na to, da gre za delavca, za zaposleno osebo. Pa še "vozna" je
               tako nekam čudno. Direktiva govori o cestnem prometu, čeprav jasno angleški tekst
               govori o cestnem prevozu. Ne vem od kje ta zabloda. Tako da smo se preprosto
               odločili, da uporabljamo angleški tekst, in seveda smo zakon naredili na tem. Tako da
               so neke majhne terminološke neusklajenosti s tistimi prevodi direktiv. Vendar smo po
               resnem razmisleku, recimo en velik problem je tudi, kako naj se tahograf sploh
               imenuje. Mi smo pač imenovali zapisovalna oprema, ker ne gre samo za tisto škatlico,
               ampak gre tudi za neke povezave s prevoznim delom vozila. Skratka, tu gre za en cel
               sklop, ki je v vozilu.</p>
               <p>No, jaz sem hotel samo te načelne pravne dileme in težave, ki so se v zvezi s tem
               zakonom pokazale. To je pač prvi tak zakon.</p>
               <p>No, še ena, recimo od takih resnih je bila tudi, da naj se prekrški določijo z
               uredbo vlade, vendar žal to ne gre. Prekrške mora določiti ta zakon, ker razveljavlja
               zakon o prevozih, razen zakona o varnosti cestnega prometa, ki je do sedaj, in to na
               pravno neskladen način, kar povzel te uredbe v naš pravni red, to pa žal ni
               dovoljeno.</p>
               <p>Za zaključek naj povem, da se srečujemo tu z enim težavnim načinom usklajevanja
               slovenskega pravnega reda in pravnega reda Evropske skupnosti. In da smo storili kar
               se je tudi dalo. Tako vztrajamo pač pri tem predlogu.</p>
               <p>Hvala.</p>
            </sp>
            <sp xml:id="SDT4-OZP-Nujna-006-2005-07-01.sp9">

               <speaker>PREDSEDNIK FRANC KANGLER:</speaker>

               <p>Hvala. Dajem v razpravo. Želi kdo od poslanskih kolegov besedo? Kolega Rugelj.</p>
            </sp>
            <sp xml:id="SDT4-OZP-Nujna-006-2005-07-01.sp10">

               <speaker>BOJAN RUGELJ:</speaker>

               <p>Jaz gledam tele amandmaje. Tu je en amandma bil, poslanskih skupin SDS, Nove
               Slovenije, Ljudske stranke in pa DeSUS-a, glede delovnega časa. Prosil bi, ta amandma
               tudi, mogoče, v kolikor je kaj potrebno, da ga potem tudi glasujemo o njem. Smo se pa
               pogovarjali o njem že zadnjič, tako da ne vidim sedaj potrebe, da bi še enkrat
               razlagal zadevo.</p>
            </sp>
            <sp xml:id="SDT4-OZP-Nujna-006-2005-07-01.sp11">

               <speaker>PREDSEDNIK FRANC KANGLER:</speaker>

               <p>Hvala za...</p>
            </sp>
            <sp xml:id="SDT4-OZP-Nujna-006-2005-07-01.sp12">

               <speaker>BOJAN RUGELJ:</speaker>

               <p>Bom ga pa... Seveda ga bomo predlagali, da glasujemo o njem.</p>
            </sp>
            <sp xml:id="SDT4-OZP-Nujna-006-2005-07-01.sp13">

               <speaker>PREDSEDNIK FRANC KANGLER:</speaker>

               <p>Želi še kdo besedo? Ugotavljam, da ne. Bi zaključil razpravo, in bi prešel k
               amandmaju k 1. členu in na 1. člen, pri čemer bi pa prosil predlagatelja, da točno
               določi, v katerem členi se kratica PIRS nadomesti z besedo "prometni inšpektorat". Bi
               prosil, če me sproti dopolnjujete. V katerih členih. Glede na to, da se beseda
               "znanje" v besedili, nadomesti samo v 17. členu, kot strokovno usposabljanje.</p>
            </sp>
            <sp xml:id="SDT4-OZP-Nujna-006-2005-07-01.sp14">

               <speaker>GOSPOD ___________:</speaker>

               <p>Kratica PIRS <stage type="mag"/>(nadaljevanje) se pojavlja
               večkrat skozi cel zakon. Zdaj predlog, torej zakonodajno-pravne službe je, da se je
               pač potrebno izogibati kraticam in so sugerirali, da bi namesto PIRS, prometni
               inšpektorat uporabili povsod, zato ker se pojavlja, in zato je pač povsod, kjer je
               PIRS, PIRS zamenjati s prometnim inšpektoratom, pač v ustreznem sklonu, ki se v
               tekstu pojavlja.</p>
            </sp>
            <sp xml:id="SDT4-OZP-Nujna-006-2005-07-01.sp15">

               <speaker>PREDSEDNIK FRANC KANGLER:</speaker>

               <p>Gospa Kurentova.</p>
            </sp>
            <sp xml:id="SDT4-OZP-Nujna-006-2005-07-01.sp16">

               <speaker>ANDREJA KURENT:</speaker>

               <p>Hvala lepa. Zakonodajno-pravna služba se ne osporava sami vsebini. Se strinjamo, da
               ste povzeli našo pripombo, vendar po poslovniku je pravilno, da se napiše amandma h
               kateremu členu. V takem primeru se dopušča, da se da en amandma k večim členom, ampak
               je treba navesti h katerim. Samo v tem je problem.</p>
            </sp>
            <sp xml:id="SDT4-OZP-Nujna-006-2005-07-01.sp17">

               <speaker>PREDSEDNIK FRANC KANGLER:</speaker>

               <p>V redu. Dajem 1. člen v razpravo in amandma k temu členu. Kdo želi besedo?
               Ugotavljam, da ne. Zaključujem razpravo in predlagam, da odbor sprejme kot svoj
               amandma k 1. členu amandma, ki ste ga dobili. Ga je potrebno prebrati? Imate pregled
               amandmajev. Ali smatra kdo, da je potrebno prebrati amandma? Ne. Zato zaključujem
               razpravo in dajem ta amandma k 1. členu na glasovanje.</p>
               <p>Kdo je za? (10 članov.) Je kdo proti? (Nihče.)</p>
               <p>Prehajamo k 2. členu in amandmaju predloga za amandma odbora. Želi kdo besedo?
               Predstavnica zakonodajne službe, izvolite.</p>
            </sp>
            <sp xml:id="SDT4-OZP-Nujna-006-2005-07-01.sp18">

               <speaker>ANDREJA KURENT(?):</speaker>

               <p>S samim amandmajem se strinjamo, ker je redakcijske narave. Ne rešuje pa naših
               pripomb glede 2. člena, ker po našem mnenju je tukaj prepis iz direktive, ki pa
               seveda govori o državah članicah. Ta zakon pa po našem mnenju, mi razumemo, velja
               samo za Slovenijo, za prevoznike oziroma za mobilne delavce, ki delajo v Sloveniji.
               To bi bilo treba .../Nerazumljivo./...</p>
            </sp>
            <sp xml:id="SDT4-OZP-Nujna-006-2005-07-01.sp19">

               <speaker>PREDSEDNIK FRANC KANGLER:</speaker>

               <p>Gospod Pirnat.</p>
            </sp>
            <sp xml:id="SDT4-OZP-Nujna-006-2005-07-01.sp20">

               <speaker>DR. RAJKO PIRNAT:</speaker>

               <p>Ta zakon velja za vse delavce, ki so zaposleni pri katerem koli podjetju, ki ima
               sedež v katerikoli državi članici. Razumljivo pa je, da samo tisti čas, ko delajo na
               ozemlju Slovenije. Vsak zakon velja samo na ozemlju Slovenije in to običajno v zakonu
               ne pišemo. Upoštevati pa je treba, da to velja tudi za delavce, ki so zaposlene pri
               podjetjih, ki so v katerikoli državi članici, imajo sedež in seveda vozijo pri nas.
               Morate razumeti, da ne moremo napisati samo za tiste, ki imajo sedež pri nas. To
               preprosto ne bi bilo skladno z direktivo.</p>
            </sp>
            <sp xml:id="SDT4-OZP-Nujna-006-2005-07-01.sp21">

               <speaker>PREDSEDNIK FRANC KANGLER:</speaker>

               <p>Hvala. Še želi kdo besedo. Zaključujem razpravo in dajem ta amandma na glasovanja,
               predlog amandmaja za predlog amandmaja odbora na glasovanje.</p>
               <p>Kdo je za? (10 članov.) Je kdo proti? (Nihče.)</p>
               <p>Ugotavljam, da je bil amandma odbora sprejet.</p>
               <p>Prehajamo k 3. členu in predlogu za amandma odbora. Želi kdo besedo? Predstavnica
               sekretariata.</p>
            </sp>
            <sp xml:id="SDT4-OZP-Nujna-006-2005-07-01.sp22">

               <speaker>ANDREJA KURENT(?):</speaker>

               <p>Hvala. 3. člen je problem s pojmovnikom. In predlagatelj predlaga, da naj se kar
               prevzame dikcija iz uredbe, da se pojmi uporabljeni v tem zakonu uporabljajo v skladu
               s pomen, ki ga določata uredbi. Eno od teh uredb, ki govori o tahografu, se glede
               pojmovnika sklicuje na prvo uredbo, ki govori o delovnem času. V tej prvi uredbi pa
               teh pojmov, ki smo jih mi izpostavili, da so nam precej nejasni in problematični, ni.
               Recimo mobilnega delavca ni. Mi smo napisali v mnenju, približno si lahko po logiki
               in po interpretaciji predstavljaš, kaj je to mobilni delavec. Če pa piše mobilni
               delavec je tudi voznik, potem v bistvu ni več jasno, kdo je, ker po uredbah se
               uporabljajo samo pojmi vozno osebje, voznik in sovoznik in v enem primeru še
               sprevodnik. Tako, da to bi, za pojmovnik bi pa še vseeno prosili, ker bo potem cel
               zakon veliko lažje obravnavati.</p>
            </sp>
            <sp xml:id="SDT4-OZP-Nujna-006-2005-07-01.sp23">

               <speaker>PREDSEDNIK FRANC KANGLER:</speaker>

               <p>Hvala. Gospod Pirnat. <stage type="mag"/>
               </p>
            </sp>
            <sp xml:id="SDT4-OZP-Nujna-006-2005-07-01.sp24">

               <speaker>DR. RAJKO PIRNAT:</speaker>

               <p>Glejte, v zakonu so pojmi iz direktive. Mobilni delavec je definiran v direktivi
               2002, 2015 in ni v nobeni uredbi, in zato je seveda v slovenskem prevodu je zelo
               slabo preveden kot vozna oseba, kar sem že povedal. V točki D, prvega odstavka točke
               A 3. člena direktive, ti členi so grozno dolgi.</p>
               <p>Vse definicije, ki so pa v uredbah, to sem že ponovno poudaril, in ni mogoče
               prevzemati, tudi definicije o tem, kaj je voznik, ker to definira uredba. Mobilni
               delavec je tudi, eden od mobilnih delavcev je tudi voznik, ne pa edini mobilni
               delavec. To je ravno tisto, o čemer sem govoril, pojme iz direktive je treba prevzeti
               v slovenski red, pojme iz uredb, pa ne smemo prevzeti v slovenski red in potem
               nastane ena težava, jaz priznam s samim razumevanjem zakona.</p>
            </sp>
            <sp xml:id="SDT4-OZP-Nujna-006-2005-07-01.sp25">

               <speaker>PREDSEDNIK FRANC KANGLER:</speaker>

               <p>Hvala. Še kdo želi besedo, glede na to, da imamo tukaj dva predloga za amandmaje
               odbora, da se doda tudi 11. točka(?) v 3. členu. Izvolite.</p>
            </sp>
            <sp xml:id="SDT4-OZP-Nujna-006-2005-07-01.sp26">

               <speaker>ANDREJA KURENT:</speaker>

               <p>Mogoče še glede prvega amandmaja, ker mislim, da glede drugega ne bomo nekako prišli
               skupaj. Glede prvega amandmaja, kjer se družba in samostojni podjetnik, nadomesti z
               besedo podjetje, zdaj v slovenskem pravnem redu je še vedno dilema, kaj podjetje
               sploh je, sedež materije je po mojem mnenju statusno pravo, kjer ni opredelitve, kaj
               bi bilo to zdaj sedež podjetja. Tam se govori o gospodarski družbi, pa ... tako, da
               po našem mnenju to ni popolnoma ustrezno.</p>
            </sp>
            <sp xml:id="SDT4-OZP-Nujna-006-2005-07-01.sp27">

               <speaker>PREDSEDNIK FRANC KANGLER:</speaker>

               <p>Gospod Pirnat.</p>
            </sp>
            <sp xml:id="SDT4-OZP-Nujna-006-2005-07-01.sp28">

               <speaker>DR. RAJKO PIRNAT:</speaker>

               <p>Podjetje je prevoz besede "undertaking", iz direktive in po praksi sodišča evropski
               skupnosti pomeni katerikoli organizirano obliko izvajanja gospodarske dejavnosti,
               vključno z upravnim organom, to moram poudariti. In seveda sedež podjetja je treba
               tukaj nekako interpretirati, da je to tista lokacija, kjer ta oblika organiziranja
               gospodarske dejavnosti, to ni nujno samo sedež družbe, to ni nujno samo sedež
               samostojnega podjetnika, ampak je lokacija, od koder se vodi opravljanje dejavnosti
               tega podjetja. Mislim, da ne moremo bolj podrobno razložiti, kaj bi v tem primeru
               sedež pomenila. Slovenski prevod direktive ima tukaj spet eno, .../Nerazumljivo./...
               glavne poslovne enote, pa ni nujno, da imajo vsa podjetja poslovne enote, tako da,
               imeli smo res probleme, samo dajte razumeti, da smo poskušali vendarle znotraj tega
               tukaj iskati za slovensko ... najbolj razumne pojme. Ni pa seveda to podjetje v
               smislu zakona o podjetjih, kot smo ga imeli včasih.</p>
            </sp>
            <sp xml:id="SDT4-OZP-Nujna-006-2005-07-01.sp29">

               <speaker>PREDSEDNIK FRANC KANGLER:</speaker>

               <p>Hvala. Še želi kdo besedo? Gospod Černač.</p>
            </sp>
            <sp xml:id="SDT4-OZP-Nujna-006-2005-07-01.sp30">

               <speaker>ZVONKO ČERNAČ:</speaker>

               <p>Hvala lepa. Jaz mislim, da je pri celem temu zakonu en temeljni problem, da mogoče se
               naš besednjak pravni, v našem pravnem redu malo razlikuje od evropskega in tukaj je
               verjetno temeljni problem, zaradi mogoče tudi malo težje beremo ta zakon.</p>
               <p>Nedolgo tega smo imeli še vedno prevzgojne zavode, in mi smo enostavno rekli zapori.
               Nedolgo tega smo imeli vzgojno varstvene organizacije in smo enostavno rekli, vrtci
               in tako naprej. Tukaj mislim, da je nekaj podobnega. Hvala.</p>
            </sp>
            <sp xml:id="SDT4-OZP-Nujna-006-2005-07-01.sp31">

               <speaker>PREDSEDNIK FRANC KANGLER:</speaker>

               <p>Hvala. Še želi kdo besedo? Gospa Kurent.</p>
            </sp>
            <sp xml:id="SDT4-OZP-Nujna-006-2005-07-01.sp32">

               <speaker>ANDREJA KURENT:</speaker>

               <p>Če samo še končno, ker sem omenila, da je različna pravna teorija. Po neki pravni
               teoriji iz mariborske pravne fakultete, je podjetje materialni substrat gospodarske
               družbe in nič drugega. In to je zakonodajno-pravna služba, bom rekla, poskušala ta
               pojem preprečiti, da bi bil v kateremkoli zakonu. Res pa je, da zdaj ravno z istim
               argumentom, kot ste ga vi navedli, da je to dobesedni prevod angleške besede, se pač
               malo dopušča. Je pa res, da se zato vnaša določena zmeda v celo zakonodajo in mi
               vedno to opozorimo, s tem, da pri nekih zakonih pač uspemo, pri nekaterih pa žal ne,
               nastaja pa zmeda.</p>
            </sp>
            <sp xml:id="SDT4-OZP-Nujna-006-2005-07-01.sp33">

               <speaker>PREDSEDNIK FRANC KANGLER:</speaker>

               <p>Hvala. Zaključuje razpravo in dajem amandma odbora, predlog amandmaja odbora k 3.
               členu .../Nerazumljivo./... v prvi alineji 4. točke 3. člena na glasovanje.</p>
               <p>Kdo je za? (9 članov.) Je kdo proti? (Nihče.)<stage type="mag"/>(Nadaljevanje) In dajem ponovno v 3. členu, da se doda nova, enajsta
               točka, kot predlog amandmaja odbora na glasovanje.</p>
               <p>Kdo je za? (9 članov.) Je kdo proti? (Nihče.)</p>
               <p>Ugotavljam, da je bil amandma sprejet.</p>
               <p>Prehajamo k 4. členu, kjer imamo predlog amandmaja štirih strank. Poslanske skupine
               Slovenske demokratske stranke, Nove Slovenije, Ljudske stranke in DeSUS-a ter predlog
               amandmaja kot odbora.</p>
               <p>Želi kdo besedo? Gospod Rugelj.</p>
            </sp>
            <sp xml:id="SDT4-OZP-Nujna-006-2005-07-01.sp34">

               <speaker>BOJAN RUGELJ:</speaker>

               <p>.../Nima vključenega mikrofona./... Jaz bi mogoče tu še enkrat prebral amandma
               .../Nerazumljivo./... V bistvu je ta amandma usmerjen v to, da naj bi se
               .../Nerazumljivo./... povečala konkurenčnost naših prevoznikov. In sicer je takole:
               "Črta se prvi stavek prvega odstavka. V drugem odstavku se besedilo ne glede na drugi
               stavek prejšnjega odstavka nadomesti z naslednjim besedilo, ne glede na
               .../Nerazumljivo./..."</p>
               <p>Je pa zadeva usklajena na ministrstvu za delo, in tudi na ministrstvu za promet. In
               ni v neskladju z obstoječim zakonom o delovnih razmerjih.</p>
               <p>Je pa, še enkrat poudarjam, verjetno eden od najbolj pomembnih amandmajih, ki bo v
               bližnji bodočnosti vnesel konkurenčnost naših prevoznikov.</p>
               <p>Hvala lepa.</p>
            </sp>
            <sp xml:id="SDT4-OZP-Nujna-006-2005-07-01.sp35">

               <speaker>PREDSEDNIK FRANC KANGLER:</speaker>

               <p>Predstavnica zakonodajno-pravne službe.</p>
            </sp>
            <sp xml:id="SDT4-OZP-Nujna-006-2005-07-01.sp36">

               <speaker>ANDREJA KURENT:</speaker>

               <p>Hvala. No, saj v bistvu problem mislim, da je ravno glede veljavnosti zakonov.
               Konkretno v tem primeru zakona o delovnih razmerjih.</p>
               <p>Tudi mi smo se posvetovali z ministrstvom za delo, in tudi njim je jasno, da zakon o
               delovnih razmerjih velja za delavce, ki delajo v Sloveniji, razen če zakon sam ne
               določa, da ne velja. Šli smo pogledati seveda direktive in uredbe. Kot smo mi brali
               našo direktivo in našo uredbo, ta prevod, ki ga imamo, in ste zadnjič rekli, da je
               čisto v redu, je to prepis iz direktive. Vendar pa sama direktiva pravi, da ima
               primat uredba. Uredba pa ima druge čase, po našem mnenju, kot mi vidimo, ugodnejše za
               delavce, kar je treba upoštevati.</p>
               <p>Ne glede na to, pa ste vi sami v prvi del četrtega člena zapisali to, kar sedaj
               koalicijske stranke črtajo, da velja zakon o delovnih razmerjih. In zato je nastalo
               spet neko nerazumevanje, nek problem, na katerega smo mi opozorili. In, je pa seveda
               odločitev državnega zbora, kako bo to uredil. Naša naloga je bila pa, da
               opozorimo.</p>
            </sp>
            <sp xml:id="SDT4-OZP-Nujna-006-2005-07-01.sp37">

               <speaker>PREDSEDNIK FRANC KANGLER:</speaker>

               <p>Hvala. Gospod Pirnat.</p>
            </sp>
            <sp xml:id="SDT4-OZP-Nujna-006-2005-07-01.sp38">

               <speaker>DR. RAJKO PIRNAT:</speaker>

               <p>Tu sta dve vprašanji. Eno je razmerje med uredbo in direktivo. Uredba govori o časih
               vožnje. Ti so seveda bolj ugodni, ker so krajši. Vendar ti so namenjeni zagotavljanju
               varnosti cestnega prometa, ne urejanju delovnega časa.</p>
               <p>Direktiva 2002-15 govori pa o delovnem času. Ta pa seveda pride v kolizijo z zakonom
               o delovnih razmerjih, ker je manj ugodna od njega. To moramo povedati. Jasno.</p>
               <p>Amandma, s katerim se načelno strinjam, je pa seveda vsebinske, vrednostne narave.
               Preprosto pove, da velja ta zakon ne glede na zakon o delovnih razmerjih, kar sicer
               po mojem tako ali tako velja. To je "lex specialis". Vendar pa jaz podpiram načelno,
               mislim da v samem izvoru, tako kot sem jaz napisal, je bil zakon koncipiran brez
               tega, kar se sedaj črta. Ampak, to je nezvezano z razmerjem med uredbo in direktivo v
               tem zakonu. Gre v tem delu amandmaja samo za problem razmerja med zakonom o delovnih
               razmerjih in tem zakonom. Osebno pa amandma vsebinsko čisto podpiram.</p>
            </sp>
            <sp xml:id="SDT4-OZP-Nujna-006-2005-07-01.sp39">

               <speaker>PREDSEDNIK FRANC KANGLER:</speaker>

               <p>Hvala. Še želi kdo besedo? Ne želi. Zaključujem razpravo, in dajem amandma štirih
               poslanskih skupin na glasovanje.</p>
               <p>Kdo je za? (8 članov.) Je kdo proti? (3 člani.)</p>
               <p>Amandma je bil sprejet.</p>
               <p>Sedaj pa dajem kot predlog amandmaja k 4. členu, kot amandma odbora, k drugemu
               odstavku 4. člena, se beseda "podstavka" nadomesti v obeh primerih z besedo
               "pododstavka".</p>
               <p>Kdo je za? (11 članov.) Je kdo proti? (Nihče.)</p>
               <p>Amandma je bil sprejet.</p>
               <p>Prehajamo k 8. členu, in kot predlogu amandmaja odbora. Želi kdo besedo? Ne želi.
               Zaključujem razpravo. In dajem ta amandma kot amandma odbora k 8. členu na
               glasovanje.</p>
               <p>Kdo je za? (9 članov.) Je kdo proti? (Nihče.)</p>
               <p>Amandma<stage type="mag"/>(Nadaljevanje) odbora je bil
               sprejet.</p>
               <p>Prehajamo k 10. členu, in kot predlogu amandma odbora. Želi kdo besedo? Predstavnica
               sekretariata.</p>
            </sp>
            <sp xml:id="SDT4-OZP-Nujna-006-2005-07-01.sp40">

               <speaker>GOSPA _____________:</speaker>

               <p>Hvala lepa. Predlagani amandma, kot piše v obrazložitvi, naj bi delno sledil
               pripombam zakonodajno-pravne službe. In v bistvu se od prvotno predlaganega teksta
               razlikuje zgolj v navedbi, sklicevanju na uredbe. Opozarjamo pa vendarle, da je treba
               tudi v tem delu ponovno opozoriti na vprašanje krajevne veljavnosti te ureditve.
               Namreč tudi tukaj je uporabljena dikcija, sicer značilna za pravne akte Evropske
               unije, saj tukaj izrecno navaja državo članico. Če gre za urejanje v Republiki
               Sloveniji, menimo, da bi kazalo brez kakšne škode tukaj to tudi izrecno navesti.</p>
               <p>Zgolj to. Hvala.</p>
            </sp>
            <sp xml:id="SDT4-OZP-Nujna-006-2005-07-01.sp41">

               <speaker>PREDSEDNIK FRANC KANGLER:</speaker>

               <p>Hvala. Še želi kdo besedo? Gospod Pirnat.</p>
            </sp>
            <sp xml:id="SDT4-OZP-Nujna-006-2005-07-01.sp42">

               <speaker>DR. RAJKO PIRNAT:</speaker>

               <p>Hvala. Saj ne bi na dolgo.</p>
               <p>Tale amandma preprosto samo pove, da iz razloga, ker pri nas zaenkrat ni strokovnih
               kapacitet za to, da bi se izvajala odobritev tipa tahografa, da se to izvede v
               katerikoli drugi državi članici, in to velja seveda tudi pri nas.</p>
               <p>Prvotni namen je bil, da bi določili kateri organ pri nas je pristojen za to, vendar
               žal se to ni dalo, ker to zavračajo, češ, da niso zmožni tega zares delati. Tako da
               zaenkrat je prepuščeno, da se v vsaki drugi državi članici lahko ta odobritev izvede,
               potem pa velja seveda tudi v Republiki Sloveniji.</p>
               <p>Hvala. Želi kdo še besedo? Gospa Ogrinčeva.</p>
            </sp>
            <sp xml:id="SDT4-OZP-Nujna-006-2005-07-01.sp43">

               <speaker>HELENA OGRINC:</speaker>

               <p>Hvala lepa. No, mi smo prebrali to obrazložitev k 10. členu. In je razumljivo.
               Torej, če nimamo ustrezne institucije doma, da je treba potem poiskati institucijo v
               državi članici. Vendar tako, kot je besedilo zapisano, ta problem sploh ni razviden.
               Ni razviden. Treba se je potruditi, vsaj po naši oceni, zapisati to določbo tako, da
               se bo vedelo, da bo to opravljala pooblaščena organizacija, oziroma organ v drugi
               državi članici, dokler pač mi sami nimamo usposobljene organizacije, oziroma
               pristojnega organa. Tako kot je pa to zapisano, pa gotovo ni ta problem niti ni
               določba toliko jasna, razvidna, da bi se problem prepoznal.</p>
               <p>Hvala lepa.</p>
            </sp>
            <sp xml:id="SDT4-OZP-Nujna-006-2005-07-01.sp44">

               <speaker>PREDSEDNIK FRANC KANGLER:</speaker>

               <p>Hvala. Še želi kdo besedo? Ne želi. Zaključujem razpravo, in dajem ta amandma kot
               amandma odbora k 10. členu na glasovanje.</p>
               <p>Kdo je za? (8 članov.) Je kdo proti? (Nihče.)</p>
               <p>Ugotavljam, da je bil amandma sprejet, k 10. členu, kot amandma odbora.</p>
               <p>Prehajamo k 11. členu in k predlogu amandmaja odbora. Želi kdo besedo? Ne želi.
               Zaključujem razpravo in dajem amandma kot predlog amandmaja odbora k 11. členu na
               glasovanje.</p>
               <p>Kdo je za? (10 članov.) Je kdo proti? (Nihče.)</p>
               <p>Amandma je bil sprejet.</p>
               <p>Prehajamo k 12. členu in predlogu za amandma odbora. Želi kdo besedo? Ne želi.
               Zaključujem razpravo, in dajem predlog amandmaja, amandmaja odbora, na glasovanje.</p>
               <p>Kdo je za? (10 članov.) Je kdo proti? (Nihče.)</p>
               <p>Ugotavljam, da je bil amandma kot amandma odbora sprejet.</p>
               <p>Prehajamo k 13. členu. In predlogu amandmaja, kot amandma odbora. Želi kdo besedo?
               Ne želi. Zaključujem razpravo, in dajem predlog za amandma odbora na glasovanje.</p>
               <p>Kdo je za? (10 članov.) Je kdo proti? (Nihče.)</p>
               <p>Ugotavljam, da ni nihče proti.</p>
               <p>Prehajamo do amandmaja, kot predlog amandmaja odbora k 14. členu. Imamo dva
               amandmaja. V prvem odstavku ... se številko 12 spremeni v 11. In v četrtem odstavku
               14. člena se beseda "identifikacijske kartice" spremenijo v "kartice delavnice".</p>
               <p>Želi kdo besedo? Predstavnica zakonodajne službe.<stage type="mag"/>
               </p>
            </sp>
            <sp xml:id="SDT4-OZP-Nujna-006-2005-07-01.sp45">

               <speaker>ANDREJA KURENT:</speaker>

               <p>Hvala lepa. V bistvu tukaj vztrajamo na naši pripombi, ki se nanaša pač na poseganje
               v lastninsko pravico kot je opredeljeno v 14. členu. Opozarjam pa, tukaj zgolj na
               neko redakcijsko pomanjkljivost tega predlaganega amandmaja, namreč, predlagana je
               sprememba besede oprema v besedo oznako. Pri tem opozarjam, da ta ni uporabljena samo
               v četrtem odstavku, ampak denimo tudi v petem.</p>
               <p>Kar se pa tiče nadomestitve besedila identifikacijska kartica pa tudi opozarjam, da
               ne gre samo za navedbo v 14. členu, ampak recimo tudi v 15. členu in zato je treba v
               tem smislu besedilo še izčistiti. Hvala.</p>
            </sp>
            <sp xml:id="SDT4-OZP-Nujna-006-2005-07-01.sp46">

               <speaker>PREDSEDNIK FRANC KANGLER:</speaker>

               <p>Hvala. Še želi kdo besedo. V kolikor ne, zaključujem razpravo. Dajem predlog prvega
               amandmaja kot amandma odbora na glasovanje v prvem odstavku 14. člena se število 12
               spremeni v 11(?).</p>
               <p>Kdo je za? (10 članov.) Kdo je proti? (Nihče.)</p>
               <p>Prehajamo še k drugemu amandmaju k 14. členu, da se identifikacijske kartice
               spremenijo v kartico delavnice.</p>
               <p>Kdo je za? (9 članov.) Kdo je proti? (Nihče.)</p>
               <p>Ugotavljam, da je bil amandma kot predlog amandma odbora sprejet.</p>
               <p>Prehajamo k amandmaju predloga amandma k 15. členu kot predlog amandma odbora, da se
               kratica PIRS spremeni v Prometni inšpektorat v ustreznem sklonu v celotnem členu.
               Želi kdo besedo? Plus tega bi tu opozoril.</p>
            </sp>
            <sp xml:id="SDT4-OZP-Nujna-006-2005-07-01.sp47">

               <speaker>ALENKA KURENT:</speaker>

               <p>Prej sem povedala, da se v bistvu tudi tukaj zastavlja problem skladnosti
               terminologije, identifikacijska kartica se namreč tudi tu pojavlja. Gospod Pirnat.
           </p>
            </sp>
            <sp xml:id="SDT4-OZP-Nujna-006-2005-07-01.sp48">

               <speaker>DR. RAJKO PIRNAT:</speaker>

               <p>Predlagam dopolnitev amandmaja k 15. členu, da se v petem in šestem odstavku beseda
               identifikacijskih črta.</p>
            </sp>
            <sp xml:id="SDT4-OZP-Nujna-006-2005-07-01.sp49">

               <speaker>PREDSEDNIK FRANC KANGLER:</speaker>

               <p>Mnenje pravne službe.</p>
            </sp>
            <sp xml:id="SDT4-OZP-Nujna-006-2005-07-01.sp50">

               <speaker>DR. RAJKO PIRNAT:</speaker>

               <p>Ker je delavnica že zraven, samo kartica delavnice je sedaj termin, ki je uporaben.
           </p>
            </sp>
            <sp xml:id="SDT4-OZP-Nujna-006-2005-07-01.sp51">

               <speaker>PREDSEDNIK FRANC KANGLER:</speaker>

               <p>Vi predlagate, da se v petem in šestem odstavku...</p>
            </sp>
            <sp xml:id="SDT4-OZP-Nujna-006-2005-07-01.sp52">

               <speaker>DR. RAJKO PIRNAT:</speaker>

               <p>Črta beseda identifikacijskih.</p>
            </sp>
            <sp xml:id="SDT4-OZP-Nujna-006-2005-07-01.sp53">

               <speaker>PREDSEDNIK FRANC KANGLER:</speaker>

               <p>V redu. Še želi kdo besedo? Gospa Ogričeva.</p>
            </sp>
            <sp xml:id="SDT4-OZP-Nujna-006-2005-07-01.sp54">

               <speaker>HELENA OGRINC:</speaker>

               <p>Glede tega 15. člena smo v našem pisnem mnenju opozorili na problem razdelitve
               pristojnost glede nadzora. Predlagatelj sicer v svojem odzivu na naše pripombe samo
               pove, da je to splošen nadzor poleg ...nadzora. Moram povedati, da je to neka zelo
               neobičajna rešitev in da kljub tej obrazložitvi seveda ni mogoče razpoznati te
               razdelitve pristojnosti, v pogledu nadzora, kar se tiče pristojnosti direkcije in pa
               seveda inšpekcijskih organov, ki jih je kar nekaj, ki bodo izvajali nadzor nad
               izvajanjem zakona. Tako, kot je kolegica že uvodoma povedala, vztrajamo pri tej
               pripombi, ker nedodelanost teh rešitev se nam jasno pokaže potem tudi v 32. členu.
               Hvala lepa.</p>
            </sp>
            <sp xml:id="SDT4-OZP-Nujna-006-2005-07-01.sp55">

               <speaker>PREDSEDNIK FRANC KANGLER:</speaker>

               <p>Hvala. Še želi kdo besedo? Zaključujem razpravo in dajem k 15. členu prvi predlog
               amandmaja kot predlog kot amandma odbora na glasovanje, da se v celotnem členu
               kratica PIRS v celotnem besedilu člana nadomesti z besedami Prometni inšpektorat v
               ustreznem sklonu.</p>
               <p>Kdo je za? (10 članov.) Kdo je proti? (Nihče.)</p>
               <p>Drugi amandma kot predlog amandmaja odbora, da se v 15. členu v petem in šestem
               odstavku črta beseda identifikacijskih.</p>
               <p>Kdo je za? (10 članov.) Kdo je proti? (Nihče.)</p>
               <p>Prehajamo k 17. členu. Tu imamo prav tako predlog kot predlog amandmaja<stage type="mag"/>(nadaljevanje) odbora, da se beseda izobraževanje
               v celotnem členu nadomesti s strokovno usposabljanje. Želi kdo besedo? Ne želi.
               Zaključujem razpravo. Dajem amandma kot predlog amandma odbora k 17. členu kot sem ga
               prej navedel na glasovanje.</p>
               <p>Kdo je za? (9 članov.) Kdo je proti? (Nihče.)</p>
               <p>Prehajamo k 19. členu. Imamo prav tako predlog amandmaja kot amandma odbora. Želi
               kdo besedo? Ne želi. Zaključujem razpravo, dajem amandma kot amandma odbora, predlog
               amandma odbora na glasovanje.</p>
               <p>Kdo je za? (9 članov.) Kdo je proti? (Nihče.)</p>
               <p>Prehajamo k 23. členu in prav tako predloga amandmaja kot amandma odbora. Želi kdo
               besedo? Ne želi. Zaključujem razpravo. Dajem ta predlog amandmaja kot amandma odbora
               na glasovanje.</p>
               <p>Kdo je za? (9 članov.) Kdo je proti? (Nihče.)</p>
               <p>Prehajamo k 29. členu in predlogu amandmaja kot amandma odbora. Želi kdo besedo?
               Zaključujem razpravo. Dajem amandma kot amandma odbora k 29. členu na glasovanje.</p>
               <p>Kdo je za? (9 članov.) Kdo je proti? (Nihče.)</p>
               <p>Prav tako v drugem odstavku 29. člena zapazimo besedico PIRS in predlagam, da
               sprejmemo amandma odbora, da se kratica PIRS v drugem odstavku 29. člena nadomesti z
               besedami prometni inšpektorat.</p>
               <p>Kdo je za tak amandma? (10 članov.) Kdo je proti? (Nihče.)</p>
               <p>Prehajamo k 32. členu, kjer prav tako imamo predlog amandmaja odbora, da se kratica
               PIRS nadomesti s prometni inšpektorat. Želi kdo besedo? Ne želi. Zaključujem razpravo
               in dajem ta amandma kot amandma odbora na glasovanje.</p>
               <p>Kdo je za? (10 članov.) Kdo je proti? (Nihče.)</p>
               <p>Prehajamo do 43. člena in predlog amandmaja kot amandma odbora. Želi kdo besedo? Ne
               želi. Zaključujem razpravo in dajem ta amandma kot amandma odbora na glasovanje.</p>
               <p>Kdo je za? (10 članov.) Kdo je proti? (Nihče.)</p>
               <p>Ugotavljam, da smo izčrpali amandmaje in zaključili razpravo in glasovanje o
               amandmajih. V skladu s prej sprejeto odločitvijo prehajamo na razpravo in glasovanje
               o vseh členih skupaj. Želi kdo razpravljati? Gospod Geza.</p>
            </sp>
            <sp xml:id="SDT4-OZP-Nujna-006-2005-07-01.sp56">

               <speaker>GEZA DŽUBAN:</speaker>

               <p>Hvala lepa, gospod predsednik. Na zadnji seji se je odpiralo vprašanje posega tega
               zakona v eni drugi zakon o varnosti v cestnem prometu in dr. Pirant, imam 45. člen,
               ki govori o tem, da s sprejetjem tega zakona prenehajo veljati določbe nekih členov v
               onem drugem zakonu, ki smo jih pa zadnjič spremenili oziroma priredili tako, da bi
               dobili neki drugi red v varnosti v cestnem prometu. Kaj menite o tem? <stage type="mag"/>(nadaljevanje) In drugo. Mi imamo v kazenskih
               določbah tega zakona ponovno izraz okrog podjetnika, samostojnega podjetnika. Vi sami
               ste rekli prej, da je lahko podjetnik po nekem drugem zakonu nekaj drugega kot po tem
               zakonu, če ste razsodnik ali odvetnik pa pride zadeva na sodišče, je lahko ta zadeva
               vprašljiva, enkrat bo podjetnik takšen, drugič drugačen in neke kazenske določbe za
               njega lahko veljajo ali ne. To drugo vprašanje je lahko bolj načelne narave medtem ko
               to določilo 45. člena je lahko pomembno in prosim za odgovor.</p>
            </sp>
            <sp xml:id="SDT4-OZP-Nujna-006-2005-07-01.sp57">

               <speaker>PRDSEDNIK FRANC KANGLER:</speaker>

               <p>Gospod Pirnat.</p>
            </sp>
            <sp xml:id="SDT4-OZP-Nujna-006-2005-07-01.sp58">

               <speaker>DR. RAJKO PIRNAT:</speaker>

               <p>Hvala. To vprašanje razmerja do zakona o varnosti cestnega prometa je težavno. Zdaj,
               problem je, da sta dva postopka tekla vzporedno, vendar iz pravnih razlogov je nujno
               urediti tako, da uredbe ne prevzemajo slovenski pravni red. Zdaj, razveljavljeni
               členi zakona o varnosti cestnega prometa so delali ravno to, ker je bil ta zakon
               sprejet preden je Slovenija vstopila v Evropsko unijo in smo morali urediti to tako,
               ker predpisi Evropske unije v Sloveniji še niso neposredno veljali. Zdaj, po vstopu
               veljajo neposredno in že zdaj se tisti zakon ne more uporabljati, ker je v nekaterih
               detajlih nekoliko drugačen, zlasti pa je iz pravnih razlogov nesprejemljivo, da bi se
               uredbe prevzemale v slovenski pravni red. Problem je v tem, tam so bile spremenjene
               samo kazni kolikor jaz vem. Zdaj, kolikor vem je predlagatelj tu zlasti pri nižjih
               kazni se poskušal ali se je uskladil s tistim, jaz se nisem v to spuščal kolikšne so
               kazni. Tako, da vsebinsko pravzaprav ni drugače, jaz sicer mislim, da je bilo
               popolnoma nepotrebno tiste dele ZVCP1, torej zakon o varnosti cestnega prometa
               spreminjati, ko se je že pripravljal ta zakon, ampak tako se je zgodilo. Na vsak
               način mora pa ta zakon določati kršitve za sankcije, ker so tudi te kršitve spet
               takšne, da se morajo sklicevati na uredbe ne pa na določene člene zakona o varnosti
               cestnega prometa. Če bo tisti zakon uveljavljen prej, bo veljal zelo kratek čas. Jaz
               žal nimam tu drugega odgovora v tem delu. Res pa je kolikor sem obveščen tisti zakon,
               jaz nisem šel gledati, spreminja mnoge kazenske določbe zakona o varnosti cestnega
               prometa, tako da v ostalem bodo veljale.</p>
               <p>Kar pa zadeva odgovorno osebo oziroma kdo je pravzaprav tisti, ki stori prekršek,
               smo pa nekako v skladu z našim sistemom prekrškov dejansko to nekoliko omejili samo
               na odgovorno osebo pravne osebe. Zdaj, tu je problem odgovorna oseba državnega
               organa, ki ni pravna oseba, ampak jaz ne vem zdaj, o tem sem zelo razmišljal, ampak
               jaz nisem se nikakor odločil, da bi to napisali, da gre tudi za odgovorno osebo
               državnega organa, ki pride do prekrška. Torej, če nekdo opravlja v pravni osebi pride
               do teh prekrškov in pa obliki samostojnega podjetnika in pa pravna oseba. Je nekaj
               mejnih primerov za katere pa ta trenutek se nismo odločili, da bi jih sankcionirali.
               Hvala.</p>
            </sp>
            <sp xml:id="SDT4-OZP-Nujna-006-2005-07-01.sp59">

               <speaker>PRDSEDNIK FRANC KANGLER:</speaker>

               <p>Hvala. Še želi kdo besedo? Kolega Geza.</p>
            </sp>
            <sp xml:id="SDT4-OZP-Nujna-006-2005-07-01.sp60">

               <speaker>GEZA DŽUBAN:</speaker>

               <p>Jaz se ne javljam zaradi tega, da bi težil ali kakorkoli kompliciral. Vsak, ki se
               malo spozna na pravo lahko ugotovi, da je ga zakon zahteven, zaradi tega tudi ni bilo
               kakšne pretirane razprave, razen na relaciji strokovnih služb, ki se dobro spoznate
               na pravo. In kljub vsemu ta 45. člen ne gre v kontekst tega zakona, namreč tukaj smo
               sprejemali neko ureditev, ki ureja nekaj drugega kot zakon o varnosti v cestnem
               prometu. In tam <stage type="mag"/> (nadaljevanje) je členov ne
               ve koliko, 2, 4, 6, 8, 9 členov je razveljavljenih, tukaj so pa štirje členi, ki
               urejajo kazenske določbe, pomeni, da sankcionirajo nekaj drugega. In nenadoma bomo
               tisto kar smo hoteli tam urediti imeli neurejeno oziroma ne bo sankcij verjetno.
               Lahko me prepričate, ker priznam, da se vsi skupaj premalo spoznamo na toliko
               zahtevno materijo, ampak na to isto je opozarjala tudi cela ekipa pravne službe te
               hiše in zaradi tega ponovno tu izpostavimo ali ne bi kazalo razmisliti o tem 45.
               členu, da bi zadevo dobili bolj konsistentno oziroma da pozneje ne bi bilo kaj
               narobe, ker oni zakon bo sprejet verjetno zelo hitro, v nekaj dneh bo stopil v
               veljavo, ta zakon z ozirom na hitrost pa vidimo tudi zelo prepričljivo glasovanje na
               delovnih telesih in državnem zboru, bo verjetno po dopustih tudi stopil v veljavo in
               lahko pride do nekega stanja, ki morda ne bo usklajeno.</p>
            </sp>
            <sp xml:id="SDT4-OZP-Nujna-006-2005-07-01.sp61">

               <speaker>PRDSEDNIK FRANC KANGLER:</speaker>

               <p>Hvala. Gospod Pirnat.</p>
            </sp>
            <sp xml:id="SDT4-OZP-Nujna-006-2005-07-01.sp62">

               <speaker>DR. RAJKO PIRNAT:</speaker>

               <p>To, da so samo štirje členi o prekrških je nekoliko varljivo, ker, kot sem že
               uvodoma povedal, se prekrški niti po svojem dejanskem stanu, torej kaj se sploh krši,
               ne smejo napisati tu notri, ampak se lahko samo sklicujejo na uredbo. Zato je na
               primer v prvem odstavku 37. člena vsebovanih, jaz zdaj na pamet težko rečem, ampak po
               moje enih 15 do 20 različnih prekrškov, ki pomenijo kršitve 6., 7., 8. ali 9. člena
               uredbe, ker ta uredba ima dolge člene in tisti členi imajo odstavke, zato je to
               varljivo. Menim, da to pomeni več kazenskih sankcij kot jih ima veljavni zakon v
               svojih členih. Jaz moram v imenu predlagatelja vztrajati, da se razveljavijo, ker
               sicer po postala popolnoma nemogoča situacija, da bosta veljala dva zakona, ki bosta
               urejal isto stvar, saj ta je poznejši zakon in po splošnih pravnih pravilih velja v
               primerjavi s starejšim, ampak temu se kaže izogibati. Tako, da jaz moram reči, da
               tudi ta del zakona je bilo zelo težavno pisati in odločili smo se za najbolj
               enostavno rešitev, ki ne podaljšuje pretirano zakona, je pa spet res, da je nekoliko
               nepregledna, se strinjam. Treba bo nujno pripraviti posledično nek priročnik kaj
               sploh so te kršitve. Samo žal ne gre drugače. Jaz prosim, da bi se tudi to
               sprejelo.</p>
            </sp>
            <sp xml:id="SDT4-OZP-Nujna-006-2005-07-01.sp63">

               <speaker>PRDSEDNIK FRANC KANGLER:</speaker>

               <p>Hvala. K besedi se še je prijavil gospodična ali gospa Zatlar iz gospodarske
               zbornice.</p>
            </sp>
            <sp xml:id="SDT4-OZP-Nujna-006-2005-07-01.sp64">

               <speaker>GOSPA ZATLAR:</speaker>

               <p>Lepo pozdravljeni vsem skupaj. Preden boste glasovali o vseh amandmajih skupaj bi
               rada opozorila na to, da sta gospodarska in obrtna zbornica skupaj predlagali
               amandmaje s katerimi sta dejansko želeli, da bi ta zakon dejansko veljal specialno za
               področje mobilnih delavcev v smislu delovnih časov, obveznih počitkov in vseh teh
               določb, ki so v zakonu o delovnih razmerjih za slovenski pravni red že opredeljeni.
               Dejstvo je, da smo že na prvem sestanku tudi na ministrstvu za promet opozorili na
               to, da je treba specialno določati področje prometa.</p>
               <p>Kar se tiče evropskih predpisov je jasno, da splošna delovnopravne direktive nikoli
               niso mobilnih delavcev vključevale, zato je evropska direktiva leta 2002 dejansko
               posebej šla za področje voznik oziroma mobilnih delavcev. Tako predlagan zakon kot je
               zdaj trenutno še vedno pušča odprte pojme kaj velja. Ali v določbah, ki so vezane na
               delovni čas velja zakon o delovnih razmerjih, ker ravno danes smo že slišali, da je
               prišlo spet do nesoglasja. Ves čas, ko se je pripravljal zdaj zakon je šlo za to, da
               se je usklajeval z zakonom o delovnih razmerjih. Dr. Pirnat je prej izpostavil, da
               gre za lex specialis, vendar dejansko, ko gledamo, ko beremo zakon,<stage type="mag"/>(Nadaljevanje) nam ni čisto jasno, kaj kdaj katera zadeva
               velja. Vemo, da imamo uredbo, ki jo direktno uporabljamo, na drugi strani direktivo,
               ki širši pojem delovnega časa obravnava. Vendar ministrstvo za delo vztraja pri tem,
               da se časovni okviri, in vse, kar je povezano z delovnim časom, z našim zakonom o
               delovnih razmerjih usklajuje. Zato je problem pri sami razlagi posameznih določb
               predvsem glede povprečnega delovnega časa. Vemo, da imamo pri nas v Sloveniji 40 urni
               delovni čas. Evropska direktiva govori o 48 urnem povprečju na leto. Dejansko, če bo
               tako obveljal zakon, bodo stvari zelo v zraku. Kdo, katera zadeva bo obveljala v
               praksi, bo seveda potem to sodna praksa, kar pa ni dobro. Vemo da na področju
               prevozništva bodo potem samo prevozniki tisti, ki bodo v samem vprašaju na cesti, kaj
               za njih dejansko velja.</p>
               <p>In mi moramo, za nas mora sedaj, ko zakon začne, ko bo začel veljati, vedeti, katere
               določbe veljajo. Iz tega tukaj ni razvidno. In imeti cilj, da mora biti vse usklajeno
               z zakonom o delovnih razmerjih, ne gre. Ker dejansko mi imamo posebne predpise za
               mobilne delavce. In uredba je, samo primer, po uredbi EU lahko voznik vozi 90 ur v
               dveh tednih, vozi, po tej uredbe govorimo o voznem času, o delovnem času, ki je širši
               pojem, pa če govorimo po našem zakonu o delovnih razmerjih, pa lahko dela samo 80 ur.
               Torej ga omejujemo. Z delovnim časom ga omejujemo, s stališča voznega časa. Delovni
               čas, v delovni čas šteje pa tudi spremljevalna dejavnost. Se pravi razkladanje in vse
               te zadeve, ki so povezane še dodatno.</p>
               <p>Moram reči, da dejansko, če bo ta zakon, tako kot je, obveljal, bo veliko vprašajev
               kako se bo stvar v praksi izvajala. To je prvo vprašanje. Drugo vprašanje pa je tudi
               to, vprašljiva je konkurenčnost naših prevoznikov. V Avstriji trenutno lahko, oziroma
               mora voznik voziti 56 ur na teden. In je referenčno obdobje 12 mesecev, in so zadeve
               jasne. In če bo to tako veljalo za naše prevoznike, bodo selili verjetno v
               Avstrijo.</p>
            </sp>
            <sp xml:id="SDT4-OZP-Nujna-006-2005-07-01.sp65">

               <speaker>PREDSEDNIK FRANC KANGLER:</speaker>

               <p>Hvala. Predstavnica zakonodajno-pravne službe. Želeli ste besedo.</p>
            </sp>
            <sp xml:id="SDT4-OZP-Nujna-006-2005-07-01.sp66">

               <speaker>GOSPA ___________:</speaker>

               <p>Ja, želela sem. Ja, hvala. V bistvu želela sem pravzaprav ponoviti le te naše, že v
               mnenju izražene pomisleke. K tem sklopom kazenskih določb bi se vrnila.</p>
               <p>In sicer, tukaj predlagatelj namreč pojasnjuje, zakaj se je odločil za tako tehniko,
               tak način oblikovanja teh kazenskih določb. Res je sicer, da v povzemanju uredb
               Evropske unije to se naj pač ne počne. Res pa je tudi, da pri nas v kaznovalnem pravu
               izrecno velja tudi zapoved, da so kazenske določbe, tudi zakon o prekrških in pač
               kazenske določbe v področnih zakonih sem sodijo, jasne, da so znaki prekrškov
               razpoznavni vsakemu povprečnemu udeležencu. Jaz recimo, ko berem predlog zakona, in
               pogledam recimo 38. člen, se močno sprašujem, kako bo nekomu tam, pač, ki bo vozil
               jasno kaj. In mora storiti narobe, da bo mu izrečena taka globa. Pač menimo, da je,
               na drugi strani teh prepovedi povzemanja uredb tudi izrecna zapoved, naj bodo naši
               zakoni, te kazenske določbe jasne. In povsem določne.</p>
               <p>Moram pa tudi ponovno, pač kar prebrati tudi določbo drugega odstavka 3. člena
               zakona o prekrških. Ta pa pravi, da se z uredbo vlade Republike Slovenije lahko
               določijo prekrški in sankcije zanje samo za kršitve določb uredbe in za kršitve
               določb pravnih aktov Evropske unije, ki se v Republiki Sloveniji uporabljajo
               neposredno.</p>
               <p>Se pravi, v tej določbi pač vidimo podlago za tako nadaljnje urejanje v uredbi
               vlade. Seveda ob zahtevi, da je tudi tehnika tega urejanja taka, da bo jasna in
               povsem določna. To sem želela pač sedaj za konec še povedati, ker se nam je pač zdela
               ta pripomba toliko pomembna, da je vredna omembe.</p>
               <p>Hvala.</p>
            </sp>
            <sp xml:id="SDT4-OZP-Nujna-006-2005-07-01.sp67">

               <speaker>PREDSEDNIK FRANC KANGLER:</speaker>

               <p>Hvala. Gospe Zatlerjevi bi rad dodal, da sem sam poskušal upoštevati predlog vaših
               amandmajev, ki ste jih pripravili kot Obrtna zbornica in Gospodarska zbornica
               Slovenije. Glede na to, da ste vi imeli predlog samo k 4. in 45. členu, k 4. členu
               smo sprejeli dva amandmaja. Vendar nista takšne vsebine, kot ste jih vi predlagali.
               Rad bi vas pa opozoril, da je vlada k tem amandmajem nasprotovala v usklajevanju. In
               da glede na to, da je člen, 4. člen odprt, in če se uskladite do samega zbora, do
               same seje državnega zbora, mislim da lahko, glede na to, da je člen odprt, vlada tudi
               pride s predlogom, oziroma da se napiše amandma, v kolikor se o tem uskladite.</p>
               <p>Gospod Pipan je želel še besedo, če se ne motim, ne?</p>
            </sp>
            <sp xml:id="SDT4-OZP-Nujna-006-2005-07-01.sp68">

               <speaker>IGOR PIPAN:</speaker>

               <p>Hvala lepa. Moje ime je Igor Pipan iz Obrtne zbornice Slovenije.</p>
               <p>Želel bi <stage type="mag"/>(Nadaljevanje) samo tisto, kar je
               kolegica Zatlerjeva iz gospodarske zbornice povedala, pa tudi tisto, kar je doktor
               Pirnat omenil večkrat v današnji razpravi, podkrepiti na malo slikovit način.</p>
               <p>Namreč tale zakon je zelo življenjskega pomena za celotno cestno prevozništvo v
               Sloveniji. In za položaj cestnega prevozništva in njegovo konkurenčnost v Evropi. In
               bom rekel tudi ta današnja razprava tukaj je pokazala, da seveda že na pravnem
               področju, oziroma pravniki med sabo se pravzaprav ne morejo poenotiti, kaj bo tisto,
               kar bo po sprejetju tega zakona v Slovenji veljalo.</p>
               <p>Tisto slikovitost, ki sem jo pa jaz hotel predstaviti, je pa, da, če bo taka
               nejasnost sprejeta, je sicer po besedah doktor Pirnata potem treba takoj napisati
               neko pojasnilo, priročnik, ki bo, ki ne vem če bo lahko to nejasnost odpravil. Pomeni
               pa to sledeče. V Sloveniji imamo približno 25 tisoč voznikov, šoferjev. V Sloveniji
               imamo približno 15 tisoč odgovornih oseb v cestnem prometu. V Sloveniji imamo, ne vem
               koliko tisoč policajev. V Sloveniji imamo vse organe nadzora. In vsa ta množica, s
               tem predvsem ta prvi del, šoferji, niso kaj visoko izobraženi. Vsa ta množica more
               zelo nedvoumno, zelo jasno zastopati pravila igre, ki jih pa pravniki med sabo ne
               znajo razložiti. Če ta pravila igre ne bodo zelo jasna, zelo eksplicitna, potem to
               pomeni, da se ne bodo preprosto znali in mogli tega držati.</p>
               <p>Rad bi opozoril, da samo cestno prevozništvo v Sloveniji pomeni 4,5% družbenega
               proizvoda. 4,5%. Da je pretežen del cestnega prevozništva tisto, kar pomeni izvoz,
               storitev, ne blaga. Kar pomeni, da je v celoti to neto devizni prihodek, dokler časa
               še bo. In da, bom rekel, v končni fazi uveljavitev določb zakona o delovnih razmerjih
               v Sloveniji za cestno prevozništvo, oziroma mobilne delavce, bo pomenilo, da bo
               slovenski prevoznik v evropskem prostoru šikaniran. Ker bo na tisto stran
               Karavanškega predora, če bo voziti začel tam, ali čez Kolpo, na hrvaški strani, če bo
               voziti začel tam, tretiran po drugačnih pravilih in po drugačnih pogojih, kot če bo
               voziti začel v Sloveniji. In kar velja tudi potem za tujce, in bodo tujci po Slovenji
               vozili po bolj ugodnih pravilih, kot pa Slovenci doma in v tujino. In ti bolj ugodni
               pogoji pomenijo namesto 48 ur na teden 40 ur na teden, kar pomeni, da bo, bom rekel
               zelo na palec rečeno, 20% zmanjšana konkurenčnost slovenskega cestnega prevozništva.
               Da o kakšnih drugih posledicah sploh ne govorim.</p>
               <p>Hvala.</p>
            </sp>
            <sp xml:id="SDT4-OZP-Nujna-006-2005-07-01.sp69">

               <speaker>PREDSEDNIK FRANC KANGLER:</speaker>

               <p>Hvala. Gospod Pirnat.</p>
            </sp>
            <sp xml:id="SDT4-OZP-Nujna-006-2005-07-01.sp70">

               <speaker>DR. RAJKO PIRNAT:</speaker>

               <p>Najlepša hvala gospod predsednik. Tole vprašanje razmerja s splošnimi pravili
               delovnega prava smo velikokrat usklajevali ob pripravi tega zakona, in jaz vztrajam,
               da je to pač poseben zakon, ji velja, v kolikor je v nasprotju z zakonom o delovnih
               razmerjih, za te delavce, na katere se nanaša.</p>
               <p>Moram reči, da amandma, ki je bil danes predlagan s strani strank vladne koalicije,
               in ki ste ga sprejeli,<stage type="mag"/>(Nadaljevanje) to mnogo
               bolj jasno sedaj razjasnjuje. Ta je namreč črtal v prvem odstavku 4. člena sklic na
               zakon o delovnih razmerjih. In je sedaj popolnoma jasno, da o teh vprašanjih se zakon
               o delovnih razmerjih ne uporablja več. .../Glas v ozadju./... Ja, kar se je dalo z
               amandmajem. Seveda. Je pa res, da to se je usklajevalo, saj veste, medresorsko do
               onemoglosti.</p>
               <p>Problem je seveda vsebinski. Ali veljajo splošna pravila o delovnem času, ki so bolj
               ugodna od teh posebnih pravil, ali ta posebna pravila. Predlagatelj tu se zavzema, da
               veljajo ta posebna pravila, ker morajo biti enaka povsod na ozemlju Evropske
               skupnosti. In sedaj je pač to usklajeno tudi s sporazumom, tako da po mojem
               razumevanju ne pride do razlik, ali začne pri nas, ali na Hrvaškem. Torej v tem delu.</p>
               <p>Tako da jaz predlagam, da ostane tako kot je, da skrajšam zgodbo.</p>
               <p>Kar pa zadeva prekrške. Seveda, mnogo smo razmišljali o teh prekrških. Jaz se
               zavedam. Zelo se strinjam, in mojemu pravnemu čutu tudi zelo nasprotuje to. Ampak ne
               znamo drugače to zapisati, ker ne smemo povzeti uredbe v zakon. Mora pa biti v
               zakonu, ker razveljavlja to zakon o varnosti cestnega prometa, in tam ti prekrški so.
               Ne more biti sedaj to v neki uredbi. In ker so ti prekrški zelo povezani hkrati z
               delovnim časom. Torej, zelo težko bi sankcionirali samo določbe tega zakona, kar mora
               biti v zakonu, ne pa tudi uredbe. V tem je težava. Tako da, jaz vam povem. Smo veliko
               razmišljali, in jaz predlagam, da odbor sprejeme to.</p>
               <p>Hvala.</p>
            </sp>
            <sp xml:id="SDT4-OZP-Nujna-006-2005-07-01.sp71">

               <speaker>PREDSEDNIK FRANC KANGLER:</speaker>

               <p>V redu. Še želi kdo besedo od poslanskih kolegov? Ne želi. Zaključujem razpravo, in
               dajem takšen predlog na glasovanje. Se pravi da glasujemo o vseh členih skupaj.</p>
               <p>Kdo je za? (7 članov.) Je kdo proti? (3 člani.)</p>
               <p>Ugotavljam, da so členi zakona sprejeti. S tem zaključujem drugo obravnavo predloga
               zakona o delovnem času in obveznih počitkih mobilnih delavcev ter zapisovalni opremi
               v cestnem prometu.</p>
               <p>Vsi sprejeti amandmaji se vključijo v dopolnjen predlog zakona, ki bo sestavni del
               poročila odbora. Istočasno pa predlagam, da bi bil poročevalec na seji državnega
               zbora poslanski kolega gospod Černač.</p>
               <p>Kdo nasprotuje temu predlogu? V kolikor ne, ugotavljam, da bo gospod Černač
               poročevalec.</p>
               <p>Zaključujem 6. nujno sejo, in se vam zahvaljujem za potrpežljivost.</p>
               <p>(Seja se je končala 1. julija 2005 ob 9.41 uri.)</p>
            </sp>
         </div>
      </body>
   </text>
</TEI>

<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT4-OZKŠIŠ-Redna-022-2007-04-10">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo šolstvo in šport</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">B7BEA40BF02B69D4C12572AA0037D7A4</idno>
               <idno type="custom" subtype="day">0F47D821CBE6DAFDC12572BA0045C9DE</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=0F47D821CBE6DAFDC12572BA0045C9DE</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZKŠIŠ-Redna-022-2007-04-10.OZKŠIŠ" n="022">
               <name>Redna</name>
               <date when="2007-04-10"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZKŠIŠ-Redna-022-2007-04-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZKŠIŠ-Redna-022-2007-04-10.OZKŠIŠ">
                        <orgName key="OZKŠIŠ">Odbor za kulturo šolstvo in šport</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA KULTURO, ŠOLSTVO IN ŠPORT</stage>
            <stage type="session">22. seja</stage>
            <stage type="date">(10. april 2007)</stage>
            <stage type="chairman">Sejo je vodil mag. Branko Grims, predsednik odbora.</stage>
            <stage type="time">Seja se je pričela ob 14.12. </stage>


            <sp xml:id="SDT4-OZKŠIŠ-Redna-022-2007-04-10.sp1">

               <speaker>PREDSEDNIK MAG. BRANKO GRIMS:</speaker>

               <p>Ugotavljam, da smo sklepčni. Vsem prav lep pozdrav na 22. seji Odbora za kulturo,
               šolstvo in šport!</p>
               <p>Gospod Roberto Battelli in gospa Maria Pozsonec sta se danes za sejo opravičila.
               Pooblastila za sejo odbora pa so dali trije poslanci, in sicer gospod Jože Tanko je
               pooblastil gospoda Franca Jazbeca, gospod Klavora gospoda Jelena in gospa Jerajeva
               gospoda Štebeta.</p>
               <p>Prehajamo na določitev dnevnega reda. Predlog dnevnega reda ste prejeli s sklicem
               seje, obsega tri točke. Včeraj do 12.00 ure nisem prejel nobenega predloga za
               spremembo, zato ugotavljam, da je dnevni red sprejet tak, kot je bil predlagan s
               sklicem seje.</p>
               <p>Prehajamo na <title>1. TOČKO DNEVNEGA REDA - POROČILO O DELU NADZORNEGA SVETA RTV
                  SLOVENIJA V LETU 2006.</title>
               </p>
               <p>Med nami pozdravljam pri tej točki predstavnike RTV Slovenija, tako predsednika
               nadzornega odbora kot tudi generalnega direktorja RTV Slovenija in direktorja
               Televizije, skupaj s sodelavci. Poleg njih pa so bili vabljeni tudi Vlada Republike
               Slovenije, konkretno, Ministrstvo za kulturo, Ministrstvo za finance.</p>
               <p>Prehajamo na obravnavo poročila, ki je bilo objavljeno v Poročevalcu dne 26. marca
               2007. Želi predsednik nadzornega sveta RTV Slovenija dodatno obrazložiti poročilo?
               Prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp2">

               <speaker>FRANC OREŠNIK:</speaker>

               <p>Predsednik, najlepša hvala za besedo. Spoštovane članice, spoštovani člani odbora!
               Najprej prav lep in prijazen pozdrav oziroma dober dan želim v imenu nadzornega sveta
               javnega zavoda RTV Slovenija! Dovolite mi, da vam v nadaljevanju najprej podam kratko
               obrazložitev, vezano na poročilo o delu nadzornega sveta za leto 2006, ki je bilo
               javno objavljeno tudi na spletnih straneh javnega zavoda RTV Slovenija, nato z nekaj
               besedami predstavim oziroma podam nekaj informacij o analizi našega dela v preteklem
               letu ter na koncu spregovorim še nekaj besed oziroma podam nekaj informacij o načrtih
               nadzornega sveta za prihodnje.</p>
               <p>Torej, nadzorni svet javnega zavoda RTV Slovenija je v skladu z določbo 9. člena
               poslovnika nadzornega sveta pripravil poročilo o delu za preteklo leto. To poročilo
               je konceptualno nekoliko drugačno od poročil, ki so bila do sedaj uveljavljena v
               praksi, kajti naše osnovno vodilo pri pripravi tovrstnega poročila je bilo predvsem v
               tem, da smo sledili dejstvu, omogočiti bralcu oziroma uporabniku nekako celovit
               sistematičen in kronološki pregled obravnave dogodkov in aktivnosti nadzornega sveta
               v preteklem letu. Zato takoj za uvodnim delom našega poročila sledi že prvi vsebinski
               del poročila, ki je vezan na pregled izvedenih sej nadzornega sveta v preteklem letu.
               To se pravi, koliko sej je nadzorni svet imel, kakšen je bil čas izvedbe, kakšna je
               bila vsebina posamezne seje in ne nazadnje, kakšna je bila zastopanost oziroma
               prisotnost članov nadzornega sveta. Takoj za tem sledi pregled posameznih
               obravnavanih področij, sklepov in ugotovitev, ki omogočajo bralcu oziroma uporabniku
               tega poročila, da preko pregleda sklepov po posamezni tematiki dobi natančen vpogled
               in informacijo o aktivnostih, ki so bile vezane na posamezno temo, kakor tudi spozna
               dinamiko reševanja in izvajanja sklepov.</p>
               <p>Nadzorni svet je v preteklem letu, torej v letu 2006, obravnaval <stage type="mag"/><stage>(Nadaljevanje)</stage> številna področja, skorajda lahko rečem, da
               ga ni področja na javnem zavodu, ki se ga nismo dotaknili, bi rekel, bolj splošno ali
               pa bolj podrobno. Tako smo v prvi vrsti največ pozornosti namenili področju
               planiranja, nadalje področju poročanja, vsekakor smo se zelo podrobno in detajlno
               lotili problematike ekonomike poslovanja javnega zavoda, nadalje investicijske
               politike, kadrovske politike, koriščenja sredstev delnic iz naslova Eutelsata,
               pregledali in pozornost usmerili tudi na področje pravnih zadev in pa ne nazadnje v
               skladu z zakonom in statutom smo morali konstituirati in konsolidirati na nek način
               tudi delo našega nadzornega sveta, kar pomeni, da smo sprejeli poslovnik in druge
               obvezne dokumente. Temu vsebinskemu letu oziroma obravnavanim področjem, o katerih
               sem ravnokar govoril, pa sledi prikaz sklepov, ki še niso v celoti izpolnjeni. Moram
               reči, kje so razlogi za to. Razlogi niso v tem, da pravzaprav vodstvo temu ne bi bilo
               naklonjeno oziroma ne bi imelo volje, želje ali težnje, ampak preprosto v sami naravi
               naših sklepov, ki zahtevajo bodisi daljšo časovno dinamiko njihove realizacije, kot
               pa je obdobje enega leta. No, in seveda pred sklepnimi ugotovitvami oziroma
               zaključnim delom imamo še prikazano posebno poglavje, to so točke ali pa bi lahko
               rekel sklepi, o katerih nas mora generalni direktor tekoče obveščati na vsaki seji
               nadzornega sveta. To je novost, ki smo jo v lanskem letu v okviru nove sestave
               nadzornega sveta tudi uvedli.</p>
               <p>Tako, upam, da nisem bil predolg s tem uvodnim pojasnilom same vsebine poročila, za
               katerega je bilo že uvodoma rečeno, da je objavljeno na spletnih straneh. Želel bi pa
               še čisto na kratko v nadaljevanju podati par osnovnih informacij o samem našem
               delu.</p>
               <p>Nadzorni svet se je v letu 2006 sestal na 12 rednih sejah in 2 izrednih sejah. Moram
               reči in izpostaviti dejstvo, da je bilo preteklo leto za javni zavod RTV leto
               organizacijskih, kadrovskih in vsebinskih sprememb in je glede na dinamiko razvoja
               dogodkov zahtevalo in predstavljalo za vodstvo kot tudi za sam nadzorni svet zahtevo
               po izjemno hitrem in odgovornem ter učinkovitem ukrepanju. Ugotavljamo, da je bilo
               delovanje nadzornega sveta skladno s temeljnim načelom, opredeljenim v 21. členu
               statuta javnega zavoda, kar pomeni, da so bile naše aktivnosti resnično in dejansko
               usmerjene v spremljanje, analiziranje, preverjanje in ukrepanje, vse v duhu in s
               ciljem varovanja interesov, zagotavljanja ekonomske učinkovitosti in uspešnosti
               poslovanja javnega zavoda in ne nazadnje posledično zagotavljanja izvajanja takšnih
               storitev naše nacionalne Radiotelevizije, ki bodo v dobrobit in korist vseh
               državljank in državljanov Republike Slovenije.</p>
               <p>Nadalje želim posebej izpostaviti, da je nadzorni svet v razmerju do vodstva javnega
               zavoda deloval povsem neodvisno. Da pri delu članov nadzornega sveta ni prihajalo do
               konfliktov interesov<stage type="mag"/><stage>(Nadaljevanje)</stage> in da so
               bila vodstvu podana številna priporočila, predlogi za izboljšanje, sprejeti tudi
               številni sklepi, ki ste jih lahko podrobno razbrali tudi iz samega poročila, katerih
               realizacija se odraža že v izboljšanem poslovanju zavoda in lahko rečem, da na nek
               način zagotavlja trdne temelje bodočega delovanja na vseh ravneh in področjih
               poslovanja.</p>
               <p>Nadalje moram izpostaviti zadovoljstvo nad doseženim poslovnim rezultatom zavoda za
               leto 2006, ki je bil v preteklem letu pozitiven <stage>(o konkretnih rezultatih bo v
               nadaljevanju nekaj več povedal generalni direktor, gospod Guzej)</stage>. In ta pozitiven
               rezultat je prav gotovo rezultat prizadevanj novega vodstva in ne nazadnje tudi
               nadzornega sveta po zmanjševanju stroškov in racionalizaciji poslovanja na vseh
               ravneh delovanja javnega zavoda. To želim izpostaviti še posebej vsled dejstva, ker
               smo kot nadzorni svet v začetku ali pa bi rekel v prvem kvartalnem obdobju preteklega
               leta prejeli programsko-poslovni načrt za leto 2006, kjer je bil prikazan oziroma nam
               predložen negativen finančni izid, zato smo ga kar nekajkrat zavrnili. Seveda pa
               moram povedati, da naši rezultati dela v enoletnem obdobju našega delovanja še niso
               tisti, ki si jih želimo. Mnogo je še želja, mnogo je pričakovanj in zato računam in
               sem prepričan, da bodo aktivnosti nadzornega sveta tudi v prihodnje usmerjene v prvi
               vrsti v spremljanje in nadzor nad zakonitostjo poslovanja javnega zavoda, nadalje v
               spremljanje in nadzor nad pripravo plana za leto 2008 in doslednim uresničevanjem
               oziroma izvajanjem plana, sprejetega za letošnje poslovno leto. Potem spremljanje in
               nadzor nad načrtovanjem razvoja in zagotavljanjem sredstev za nadaljnji razvoj ter ne
               nazadnje tudi dosledno spoštovanje načela finančne preglednosti, to je spoštovanje
               14. člena Zakona o RTV. Seveda pa se bo nadzorni svet loteval tudi številnih drugih
               vsebin in tematik, ki bodo odsev trenutnega časa oziroma razmer in bodo spadale v naš
               delokrog.</p>
               <p>Moja želja je, da zaključim, da bi bilo delo našega nadzornega sveta uspešno tudi v
               nadaljnjem mandatnem obdobju. Ob tem pa moram povedati, da bo to možno zgolj, tako
               smo zapisali tudi v našem poročilu, če bomo družno, z roko v roki, se pravi,
               sodelovali vsi člani nadzornega sveta, če bomo imeli podporo in razumevanje vodstva
               in ne nazadnje tudi vseh zaposlenih v javnem zavodu. Ob tem pa ne smem pozabiti, da
               je potrebno dosledno spoštovanje in upoštevanje vrednot delovanja in poslovanja, to
               pa je korektnost, odprtost, poštenost, strokovnost in inovativnost. Hvala lepa.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp3">

               <speaker>PREDSEDNIK MAG. BRANKO GRIMS:</speaker>

               <p>Hvala lepa. K besedi zdaj vabim generalnega direktorja RTV Slovenija. Prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp4">

               <speaker>ANTON GUZEJ:</speaker>

               <p>Hvala lepa tudi v mojem imenu. Lep pozdrav vsem prisotnim! Podal bi kratko poročilo o
               poslovanju v letu 2006.<stage type="mag"/><stage>(Nadaljevanje)</stage> V letu
               2006 javni zavod RTV Slovenija beleži pozitivni poslovni rezultat iz tekočega
               poslovanja v višini 6,4 milijona evrov oziroma 1,5 milijarde SIT. Dobiček iz tekočega
               poslovanja smo namenili za pokrivanje izgube v preteklih letih, ko je javni zavod RTV
               Slovenija posloval z izgubo. Vsi skupaj, tako vodstvo kot tudi programski in nadzorni
               svet, ocenjujemo poslovanje kot uspešno. Ocenjujemo, da smo postavljeni plan, ki je
               pa bil komaj v maju leta 2006 sprejet in pogojno potrjen, uspešno realizirali,
               finančni plan pa presegli. Čeravno smo na koncu leta, ne sicer v skladu s planom,
               izplačali nagrade vsem zaposlenim na osnovi uspešnosti, financirali nekatere
               projekte, pojavili so se tudi večji stroški programskih pravic, ti stroški nasploh
               izrazito naraščajo, za leto 2007 pa smo oblikovali rezervacije za odpravnine in
               dokupe let pri upokojevanju v višini 200 milijonov SIT oziroma 834 tisoč evrov, je
               rezultat pozitiven. Cilj v letu 2007 je zmanjšanje števila redno zaposlenih.</p>
               <p>Kar se tiče samih prihodkov, bi se tu na kratko ustavil. RTV prispevek je že od leta
               2004 nominalno nespremenjen, realno pa vsako leto nižji za višino inflacije. Zato je
               pogoj, da drugi prihodki morajo biti višji za pozitivno poslovanje. Tako smo uspeli
               povečati prihodke iz naslova oglaševanja v lanskem letu za 6% oziroma ti prihodki
               znašajo 21,6 milijona evrov. Te prihodke smo uspeli povečati z velikimi napori, saj
               so prihodki iz naslova oglaševanja v korelaciji z rejtingi. Beležili smo naslednje
               pozitivne efekte: večje prihodke iz naslova izterjave, izredne prihodke iz naslova
               preveč oblikovanih rezervacij in nižje stroške za obresti.</p>
               <p>Struktura prihodkov. V letu 2003 je bilo RTV prispevkov v celotnem prihodku 73%, v
               lanskem letu še zgolj 66%. Komercialni prihodki pa znašajo 31,75% in imajo trend
               rasti. Stroški. Javni zavod RTV Slovenija beleži prihranke pri materialnih stroških.
               Pričeli smo se obnašati kot dobri gospodarji. Vprašanje obvladovanja stroškov je
               vsakodnevna tema in se dosledno izvaja presing na vseh nivojih. Ocena: doseženi
               prihranki v okviru racionalizacije so v višini 2 milijona evrov za lansko leto.</p>
               <p>Obvladovanje stroškov plač oziroma optimalnega števila zaposlenih. Na tem področju
               je še vrsta problemov. V novembru in decembru je odšlo 45 redno zaposlenih delavcev v
               pokoj, ta trend beležimo tudi v letošnjem letu. So pa višji stroški za programske
               pravice, kjer smo nezadovoljni, in za honorarje.</p>
               <p>Likvidnost je bila izjemno ugodna konec lanskega leta. Kar se tiče investicij, smo
               realizirali 10,4 milijona evrov investicij oziroma za milijon evrov več, kot je
               znašala letna amortizacija. Glavne investicije so bile digitalizacija in
               parlamentarni program. <stage type="mag"/> <stage>(Nadaljevanje)</stage>
               Potekala je priprava na osrednjo investicijo v naslednjih letih, torej nov news
               center na Komenskega 5. S to pomembno investicijo bomo štartali v letošnjem letu, ko
               pridobimo vsa potrebna soglasja in dovoljenja. Nekaj smo jih že v tem času pridobili.</p>
               <p>Kadri. Po sprejetju statusa so bile opravljene številke kadrovske spremembe, kar se
               tiče pomočnikov generalnega direktorja, od šestih je eden ostal oziroma sedaj imamo
               štiri pomočnike. Na mestih odgovornih urednikov so bile spremembe in tudi nekatere
               druge kadrovske spremembe. Beležimo pa dosti visoko fluktuacijo strokovnega kadra
               predvsem zaradi nizkih plač, ki jih imamo v javnem zavodu. Na koncu bi opozoril še na
               dejstvo, da smo v decembru pravočasno sprejeli programsko-poslovni načrt za leto
               2007. Hvala lepa.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp5">

               <speaker>PREDSEDNIK MAG. BRANKO GRIMS:</speaker>

               <p>Hvala lepa. Želi besedo še kdo od vabljenih na sejo? Ugotavljam, da ne. Torej
               odpiram razpravo. Želijo besedo članice in člani odbora? Gospa Širca. Prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp6">

               <speaker>MAJDA ŠIRCA:</speaker>

               <p>Hvala lepa za besedo. Z veseljem bom prisluhnila še dodatnim odgovorom na vprašanja,
               ki bi jih izpostavila ob prebiranju tega poročila nadzornega sveta za leto 2006.
               Veseli me, da je predsednik nadzornega sveta izkazal dobre poslovne uspehe, ki kot
               kaže, iz sporočila izhajajo že iz leta 2005, saj vidim, da je bil skupni presežek
               odhodkov nad prihodki iz večletnega poslovanja v tekočem letu 2005 že v višini 9.864
               oziroma kar skoraj 10 milijard, če gledam na strani 10. Ti poslovni prihodki se
               povečujejo še tekom leta 2006 in seveda kot razumem poročilo, prihajajo pretežno iz
               odprodaje delnic Eutelsata. Seveda kot poznam strategijo dosedanjih in vseh načrtov,
               ki so bili do sedaj narejeni še pred novim vodstvom, naj bi se investicije oziroma ti
               prihodki iz delnic vlagali v razvoj in v digitalizacijo. Seveda me tudi veseli, da je
               nadzorni svet na svoji 5. redni seji ugotovil, da je bil nakup deležev v mednarodni
               organizaciji Eutelsata za zavod koristen, in da so bile obtožbe, citiram, povzetek
               pete redne seje, in da so bile obtožbe akterjev tega projekta neutemeljene. In mogoče
               v opravičilo tistih, ki zaradi teh obtožb so izgubili službo ali <stage type="mag"/> <stage>(Nadaljevanje)</stage> ki zaradi tega so bili kriminalizirani, mogoče
               jim je opravičilo in zahvala, ki je sledilo nadzornemu svetu, vsaj tako berem, da se
               je nadzorni svet zahvalil tako Borisu Bergantu, Janez Čadežu, Leopoldu Gregoraču,
               Igorju Kaduncu za vsa prizadevanja pri pridobitvi deleža v Eutelsatu. Nekako bodo
               izbrisale madeže, ki so bili na te ljudi vrženi še pred letom 2004, se pravi pred
               volitvami. Mislim, da sklep, ki je bil tudi v intenciji, da ti ljudje dobijo še
               posebno finančno nagrado, ni bil realiziran, ampak moralna je že dovolj. To kar me
               pri teh delnicah zanima in morebiti bo tukaj možno dobiti odgovor, ta sredstva
               pridobljena iz teh vlaganj, naj bi se namensko uporabljale za tehnološki razvoj in za
               digitalizacijo. Zanima me ali so se ta sredstva porabila tudi za nakup licenc
               določenih oddaj, tudi mogoče tistih, ki sedaj zvišujejo komercialne prihodke na RTV
               Slovenija ali česa drugega? In ali morebiti so bila usmerjena izven tistega kar je
               prinesla strategija razvoja in nekje sklep, da se bo ta denar usmerjal v
               digitalizacijo? V tem kontekstu seveda sprašujem po eni drugi zadevi, ki jo -
               dovolite da jo najdem - to vaše poročilo tudi prinaša. In sicer, nadzorni svet je na
               svoji 6. redni seji tudi ugotavljal, da se morajo iz javnih sredstev državnega
               proračuna, to se pravi ne iz prihodkov RTV Slovenija oziroma tudi iz prihodkov Teh,
               ki sem jih omenjala, vlaganj v to mednarodno oddajniško mrežo. Skratka, da se morajo
               iz javnih sredstev, to je na 22. strani, državnega proračuna zagotoviti sredstva za
               prihod iz analogne na digitalno radiodifuzijo. Kar seveda koristno bo izvedeti ali bo
               državni proračun financiral ta prehod. Namreč v ugotovitvah so bili dani, na sejah so
               bili dani tudi napotki o srečevanju ministra za gospodarstvo, mag. Andreja Vizjaka z
               ministrom za finance, ministrom za kulturo in tudi s predsednikom Vlade, gospodom
               Janezom Janšo, da bi se dogovorili o možnosti črpanja teh sredstev. Ti pogovori
               znotraj nadzornega sveta so bili storjeni, v nadaljevanju tudi vidimo, da je prišlo
               do nekaterih srečanj. Ampak vendarle sprašujem: Ali bo državni proračun kril stroške
               za digitalizacijo oziroma za prehod iz analogne na digitalno radiodifuzijo? Ali se
               bodo ti stroški črpali iz tako imenovanih rezervacij znotraj prodaje Eutelsata? Za
               enkrat <stage type="mag"/> <stage>(Nadaljevanje)</stage> to vprašanje. Mogoče,
               da se ne bi oglašala v nadaljevanju, bom združila še dva vprašanja. In sicer zanima
               me: Ali so vprašanja, ki jih najdemo tudi znotraj poročila, glede višine plače
               generalnega direktorja RTV Slovenija, sedaj razrešena? To vprašanje še deloma nanaša
               tudi na moje poslansko vprašanje ministrstvu za kulturo, ki o višini plače
               generalnega direktorja, ki je bila zelo visoka, pred kratkim smo dobili tudi v javnih
               medijih informacijo, da pravzaprav znaša tako rekoč isto kot znaša plača predsednika
               ustavnega sodišča oziroma malo za gospodom Janezom Drnovškom.</p>
               <p>In tretje vprašanje. Če lahko znotraj te diskusije, seveda, dobimo odgovor na
               vprašanje: Ali se nadzorni svet srečuje tudi z izračunom stroškov, ki se namenjajo za
               izvajanje tretjega parlamentarnega programa, konec koncev tudi že v letu 2006? In ali
               ima nadzorni svet že informacijo o temu, kakšni bodo ti stroški, kakšna obremenitev
               je za investicije v tretji parlamentarni program za javni zavod RTV Slovenija? Hvala
               za odgovore.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp7">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo dajem gospodu. Gospod Bevk, prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp8">

               <speaker>SAMO BEVK:</speaker>

               <p>Hvala lepa, gospod predsednik. Lep pozdrav vsem prisotnim! Mislim, da bi lahko kot
               sestavni del tega poročila bilo tudi poslovno poročilo. Generalni direktor je samo
               povedal, da je javni zavod imel v letu 2006 presežek v višini 6,4 milijona evrov. Nas
               pa bi bolj zanimala tudi struktura samega poslovanja, tako prihodkov kot odhodkov.
               Rečeno je bilo tudi, da se delež RTV prispevka zmanjšuje in sicer iz 73% na 66%
               delež. In tukaj bi spomnil na strani 11, kjer ste na 11. redni seji obravnavali tudi
               nek ukrep oziroma, da se je nadzorni svet RTV Slovenija seznanil in podpira predlog
               ukrepov za zmanjšanje stroškov izterjave RTV naročnine. Verjetno ste mislili RTV
               prispevka. Pa me zanima zakaj ima zavod tako veliko stroškov glede izterjave RTV
               prispevkov? In ali je to v korelaciji s tem padanjem deleža RTV prispevka v strukturi
               prihodkov javnega zavoda.</p>
               <p>Tretje oziroma drugo vprašanje bi bilo: Kako potekajo priprave na tretji
               parlamentarni program? Seje Državnega zbora potekajo na drugi televizijski mreži, na
               račun drugih programskih shem. <stage type="mag"/> <stage>(Nadaljevanje)</stage>
               Zato me zanima, kako je z dejansko ustanovitvijo tretjega parlamentarnega programa.
               In za sklep še eno vprašanje, ki se ponavlja kot rdeča nit že kar nekaj let. Kako je
               z in kakšni so ukrepi javnega zavoda, to je tudi zakonska obveznost javnega zavoda,
               kako je z vidnostjo in slišnostjo slovenskih nacionalnih televizijskih in radijskih
               programov, posebej v Videmski pokrajini in tudi širše? To bi bila moja tri vprašanja.
               Hvala lepa za enkrat.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp9">

               <speaker>PREDSEDNIK MAG. BRANKO GRIMS:</speaker>

               <p>Hvala. K besedi se je javil še gospod Petan. Prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp10">

               <speaker>RUDOLF PETAN:</speaker>

               <p>Hvala za besedo, gospod predsednik. Spoštovani! Torej jaz sem z zanimanjem prebral
               to poročilo in tudi sedaj poslušal še dodatno poročilo. Predvsem me je nekako, še
               posebej močno sem slišal tiste besede od predsednika nadzornega sveta, ki je dejal,
               da so analizirali, spremljali preverjanje poslovanje, ki naj bo v dobrobit in korist
               uporabnikov. In pa tudi potem v nadaljevanju spremljali nadzor nad zakonitostjo
               poslovanja in finančno preglednostjo. To se mi zdi, da je tudi osnovni vidik vsakega
               nadzornega sveta in pa tudi vsakega vodstva, kolektiva, da nad tem bdi, da ima jasne
               in pregledne finance, številke, pregled nad dogajanjem. Vemo, da v preteklosti
               verjetno to ni bilo tako. To je bilo zelo optimistično, zelo pozitiven premik glede
               na zgodovino kaj smo v preteklosti lahko poslušali. Nismo vedno seveda to
               obravnavali, ampak smo lahko poslušali. Direktor je kasneje tudi dejal, da so se
               začeli obnašati kot dobri gospodarji. Navede podatek, da se je prihranilo nekje 2
               milijona evrov. Seveda tega v preteklosti nismo nikoli slišali. To se pravi, da je
               novo vodstvo, s tem tudi nadzorni svet, kajti njihovo poročilo danes obravnavamo, je
               ali so podedovali težko situacijo. Lahko smo stalno poslušali o minusu, kar je bilo
               predstavljeno tudi v vseh medijih, da je izguba, da je ogrožen plan razvoja, da je
               negotovost glede samega dela in potem, ko se je to nekaj časa rolalo po vseh medijih,
               je Vlada čudežno, vsakokratna takratna odvezala mavho in pokrila izgubo. Do takrat pa
               se je kolektiv moral ukvarjati žal sam s seboj z vsemi temi vprašanji, kaj bo, glede
               na to, da je takšna izguba namesto, da bi se posvetili osnovni dejavnosti, to je
               programu v takem kolektivu kot je javni zavod RTV. Seveda za kakšno ceno pa je
               vsakokrat Vlada takrat pokrila izgubo, ne vem. Ali lahko rečemo zaradi dobrega srca
               ali česa drugega. To sedaj niti ni pomembno, ker se pogovarjamo o poročilu nadzornega
               sveta.</p>
               <p>Poleg tega bi pa rekel, da hvala bogu, da ni več potrebno, da Vlada vsako leto
               pokriva izgubo. Očitno to ne bo potrebno. In da je Vlada s tem novim zakonom, ki je
               bil sprejet takrat kot je bil in v parlamentu smo ga potrdili in potem so ga sprejeli
               tudi volivci na referendumu, omogočil, da se ne bi kar naprej producirala izguba, da
               se kolektivu očitno ni več treba ukvarjati sam s seboj, biti v negotovosti in kar
               naprej poslušati o <stage type="mag"/> <stage>(nadaljevanje)</stage> o izgubah
               na tem javnem zavodu, ker biti zaposlen v zavodu kjer neprestano govorijo kako je v
               tem zavodu velika izguba, tudi ni prijetno. Vladi pa očitno ne bo več potrebno
               zastonj pokrivati izgube ampak očitno je novi zakon tudi omogočil, da vodstvo lahko
               dela pozitivno, da je poslovanje pozitivno, kajti če je poslovanje pozitivno in nisi
               odvisen od vsakokratne vlade pomeni, da tudi lahko delaš neodvisno. To dokazuje tudi
               nadzorni svet v tem poročilu, kar je tudi nek dokaz, da je zavel nek novi veter in za
               zaključek bi rekel, da če je bila do sedaj glavna skrb konsolidacija poslovanja, se
               pravi pozitivno poslovanje, sem prepričan, da v bodoče - mogoče naslednje leto, ko bo
               poročilo, da se bo tudi nadzorni svet in tudi samo vodstvo kolektiva lahko bolj
               koncentriralo na tisti osnovni vidik dela tega javnega zavoda, to je omogočanje čisto
               normalnih pogojev in normalnih razmer za posvetitev svojim poslušalcem in gledalcem,
               kar je glavno. To se pravi, da bo več besed o programu in manj o konsolidaciji
               poslovanja. Jaz jim pri tem seveda želim veliko uspeha. Hvala.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp11">

               <speaker>PREDSEDNIK MAG. BRANKO GRIMS:</speaker>

               <p>Hvala. Dovolite še nekaj besed z moje strani. Sam osebno moram reči, da sem zelo
               vesel, da sedaj tudi člani ugotavljate, da je izboljšano poslovanje RTV Slovenija.
               Rečeno je že bilo od leta 2005. No dovolite, da vas opozorim, da je izboljšano
               poslovanje šele v zadnjem obdobju, sem pa vesel tega, da se to poskuša prikazati kot
               obdobje celotnega časa obstoja nove Vlade. Namreč, leta 2005 in v tistih rezultatih
               je to odraz enkratnega prihodka o katerem je bilo že veliko besed. Zdaj, kar se tiče
               oddaj, ker je bilo o tem tudi rečeno, sem prepričan, da dobre oddaje, zabavne oddaje
               povečujejo gledanost in potem na tej osnovi se povečujejo tudi prihodki. Zato
               dovolite, da še s te strani postavim vprašanje: kako je pravzaprav z gledanostjo
               posameznih elementov programa, kolikšen delež ima RTV Slovenija in kakšna gibanja v
               bodoče pričakujete, glede na načrtovane aktivnosti, ki so tako programske, kot seveda
               tudi poslovne. Gre za nekatere ključne odločitve, ki imajo svoj temelj tudi v
               spremenjeni zakonodaji. Odpira se torej vprašanje kakšno vlogo bo RTV Slovenija tudi
               na tem področju v prihodnjem obdobju odigrala. Toliko še iz moje strani.</p>
               <p>Zdaj bi besedo dal predsedniku nadzornega sveta in generalnemu direktorju RTV
               Slovenija, da odgovorita na postavljena vprašanja. Prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp12">

               <speaker>FRANC OREŠNIK:</speaker>

               <p>Torej na vprašanja, ki jih je zastavila gospa Širca, bo odgovoril moj namestnik
               kolega Tomaž Glažar, ki je nekako v prvem polletju tudi vodil, po odstopu dr.
               Jerovška, seje nadzornega sveta. Potem pa bom jaz tudi podal odgovore na vprašanja,
               vezane na samo poslovno poročilo, ali pa če dovolite da že kar sedaj povprašam
               kolega, ki je zastavil vprašanje glede poslovnega poročila za leto 2006.<stage type="mag"/> <stage>(nadaljevanje)</stage> če sem prav razumel je želel, da
               bi pravzaprav v tem poročilu o delu nadzornega sveta bilo tudi vključeno še poslovno
               poročilo? ...<stage>/oglašanje v ozadju/</stage>... Dobro se opravičujem, pa kasneje.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp13">

               <speaker>PREDSEDNIK MAG. BRANKO GRIMS:</speaker>

               <p>Prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp14">

               <speaker>TOMAŽ GLAŽAR:</speaker>

               <p>Hvala lepa. kar se tiče teh obveznosti, teh sredstev; dejansko je tako kot ste
               ugotovili. Če gledamo čisto iz vidika poslovanja je bilo leto 2005 še precej
               negativno in moram reči, da jaz kot ekonomist nisem verjel, da bo leto 2006
               pozitivno, čeprav smo res ostre pogoje, kar se tega tiče, postavili poslovodstvu.
               Namreč, je tudi v letu; poudariti je treba, da je poslovanje zavoda v letu 2006 tudi
               v tem ozkem poslovnem delu pozitivno, kar je bila zahteva nadzornega sveta, ne pa da
               se pozitivni rezultat dela iz nekih finančnih transakcij. To je to.</p>
               <p>Seveda so ta sredstva, ki so bila pridobljena iz deleža oziroma kasneje iz delnic
               Eutelsat, zelo pomemben vir sredstev za razvoj RTV Slovenija. Pri tem moram
               poudariti, da tudi mi, kot nadzorni svet, smo bili v začetku zavedeni in mogoče je v
               kakšnem sklepu tudi tako zapisano, da gredo ta sredstva samo za digitalizacijo, da je
               to že prejšnji Svet RTV-ja sprejel tak sklep, vendar temu ni bilo tako. Prejšnji svet
               RTV-ja je sprejel sklep, da gredo ta sredstva za razvoj dejavnosti, to pa ne pomeni
               samo za digitalizacijo ampak za razvoj celotnega zavoda. Temu primerno smo se potem
               začeli tudi v nadzornem svetu obnašati, sprejeli merila za porabo teh sredstev, ki so
               precej ostra, ker se zavedamo, da v bistvu ta porabljen denar danes bo, pravzaprav
               koristimo, prinašati šele v prihodnosti.</p>
               <p>Poleg tehničnega razvoja smo dejansko razširili tudi na razvoj same organiziranosti
               RTV-ja, kadrovski razvoj, se pravi tudi druga področja poslovanja. Tako, da je to
               področje dosti široko in tudi za razvoj programa. V letu 2006 so šla sredstva za
               digitalizacijo, se pravi iz naslova teh obveznic, za digitalizacijo oddajnikov in
               zvez in pa za spodbujanje programskih vsebin. Ko smo mi pravzaprav začeli z našim
               mandatom smo padli v eno obdobje izrazitega padca gledanosti, to je pa treba vedeti,
               da za sabo potegne tudi druge negativne zadeve recimo: manj oglaševanja in vsega tega
               kar smo tudi zahtevali od poslovodstva, da realizira in smo nekako poskušali s temi
               sredstvi pomagati, vsaj v začetku, da se ta trend gledanosti obrne navzgor. O tem
               bodo verjetno kolegi kaj več povedali.</p>
               <p>Kar se tiče financiranja iz proračuna, pa pravzaprav gredo ta sredstva iz obveznic -
               so pravzaprav neke vrste posodo, ker Zakon o RTV Slovenije, v 30. členu natančno
               opredeljuje, v drugi točki, zadnja alineja, da je za projekte digitalizacije in
               tehnološke opreme in arhivov treba sredstva zagotavljati iz državnega proračuna.
               Tako, da v bistvu je tukaj zakonska obveza državnega proračuna, da to izpolni. Mi smo
               pač ugotavljali, da je s tem projektom potrebno začeti, ker so roki in obveze, ki so
               bile dane tudi na širšem nivoju, v Evropski skupnosti, terminsko zelo kratke,<stage type="mag"/> <stage>(nadaljevanje)</stage> v bistvu do leta 2012 je prvi tak
               pomemben termin tako, da smo pravzaprav ta sredstva namenili, da se te osnovne
               zadeve, najprej oddajniki, zdaj se bo v letošnjem letu tudi financiralo
               digitalizacija arhivov in delno tudi same produkcije. Hvala.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp15">

               <speaker>PREDSEDNIK MAG. BRANKO GRIMS:</speaker>

               <p>Hvala. Ali lahko še poveste podatek, ker bo to zagotovo naslednje vprašanje,
               približno sorazmerje - koliko gre za tehnologijo in koliko gre v program?</p>
            </sp>
            <sp xml:id="SDT4-OZKŠIŠ-Redna-022-2007-04-10.sp16">

               <speaker>TOMAŽ GLAŽAR:</speaker>

               <p>Mi smo sicer z nekim dogovorom na začetku, ki je bil potem spremenjen, rekli, da bi
               šlo približno 50, 50% za tehnologijo, vendar smo potem ugotavljali, da je bolj
               potrebno, kot vnaprej določati neke procente, ugotavljati kje je ta manjko večji.
               Morate vedeti, nam nič ne pomaga najsodobnejša tehnologija, če kadri s to tehnologijo
               na RTV-ju ne znajo delati. Tako, da tukaj je odprtih več front. Sklenili smo, da bomo
               ta sredstva vnaprej sproščali, samo pod pogojem, če poslovodstvo pripravi najmanj,
               najmanj - poudarjam, lahko tudi več letni plan, ampak najmanj 3-letni plan, kjer bomo
               dobili celotno sliko zakaj bi vsa ta sredstva šla, zato, da bodo potem na koncu tudi
               res ustrezno porabljena, da bo od tega neka korist. Ker od razvojnih sredstev se
               pričakuje neka dodatna vrednost, ne samo stroške. Vendar moramo zato imeti celo
               sliko, vedeti pa morate, da je bilo zdaj, to leto, leto stabilizacije poslovanja
               zavoda in da je bilo nekatera sredstva potrebno sprostiti tudi izven teh dosti ostrih
               meril.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp17">

               <speaker>PREDSEDNIK MAG. BRANKO GRIMS:</speaker>

               <p>Samo še eno prošnjo. Jaz domnevam, da pač investicije v znanje, kar izhaja iz vaših
               besed, štejete kot normalni sestavni del vlaganja v novo tehnologijo, da se to razume
               samo po sebi. Želi še kdo? Gospod Guzej, prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp18">

               <speaker>ANTON GUZEJ:</speaker>

               <p>Jaz bi komentiral te obveznice in delnice. Mogoče bi povedal kakšna je številka
               denarja v teh dodatnih virih, ki jih bomo imeli za razvoj.</p>
               <p>Torej tako o delnicah kot obveznicah, ki jih imamo je plasiranih okrog 60 milijonov
               evrov sredstev in ta sredstva, te vire bomo črpali glede na investicije tako, kot je
               bilo rečeno. V lanskem letu je bil torej ustvarjen rezultat iz tekočega poslovanja,
               vizavi predlanskega leta, ko je bil višek ustvarjen iz naslova odprodaje dela delnic.
               To je razlika kar se tiče same bilance.</p>
               <p>Kar se tiče plače generalnega direktorja bi omenil, da je njegova plača razvrščena v
               60 plačilni razred, v skladu z Zakonom o sistemu plač v javnem sektorju in Uredbe o
               plačah direktorjev v javnem sektorju. Potem so še druge uredbe, ki urejujejo njegovo
               plačo. Njegova zadnja plača je bila bruto znesek 4449 evrov.</p>
               <p>Kar se tiče financiranja iz naslova proračuna, smo v lanskem letu, v skladu z
               zakonom prejeli 1.259.890 evrov in sicer 900.000 evrov za italijansko narodno
               skupnost, za programe in 359.000 za madžarsko narodno skupnost za programe.<stage type="mag"/> <stage>(nadaljevanje)</stage> Nobenega drugega denarja nismo
               prejeli iz proračuna. S tem, da bi povedal še kakšni so bili stroški: skupaj so bili
               stroški, za obe narodni skupnosti 10.494.000, torej večji del stroškov smo potem
               pokrili iz svojih virov.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp19">

               <speaker>PREDSEDNIK MAG. BRANKO GRIMS:</speaker>

               <p>Ostanejo še tri vprašanja, ki niso bila odgovorjena. Če dovolite: eno je vprašanje
               stroškov izterjave RTV prispevka, drugo vprašanje gledanosti programov na
               italijanskem področju, se pravi ob meji za našo manjšino in tretje, če lahko na
               kratko predstavite tudi tiste ukrepe, ki so namenjeni vzdrževanju sedanje stopnje
               gledanosti in seveda njenega nadaljnjega povečevanja. Skratka kako nameravate v
               prihodnje krepiti dobre poslovne rezultate?</p>
            </sp>
            <sp xml:id="SDT4-OZKŠIŠ-Redna-022-2007-04-10.sp20">

               <speaker>FRANCE OREŠNIK:</speaker>

               <p>Dobro. Glede stroškov izterjave RTV prispevka je treba poudariti, da se javni zavod
               sooča z velikimi težavami, se pravi pri plačevanju RTV prispevka, zato se pravzaprav
               angažirajo dodatne moči, ki skrbijo za plačilo tega. Nadzorni svet je seveda dobil v
               vpogled to analizo in na osnovi analize ugotovil, da so stroški same izterjave večji,
               kot je neto efekt tovrstne izterjave. Zato smo seveda zahtevali, da vodstvo na tem
               področju napravi racionalizacijo in poišče druge načine. V zadnjem času so bili
               sprejeti tudi ukrepi, ki so pravzaprav že doprinesli k pozitivnemu rezultatu. Če se
               ne motim je bil efekt, mi bo generalni direktor tukaj pomagal,...</p>
            </sp>
            <sp xml:id="SDT4-OZKŠIŠ-Redna-022-2007-04-10.sp21">

               <speaker>ANTON GUZEJ:</speaker>

               <p>600 milijonov, decembra in januarja.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp22">

               <speaker>GOSPOD________:</speaker>

               <p>Tako.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp23">

               <speaker>PREDSEDNIK MAG. BRANKO GRIMS:</speaker>

               <p>Samo v dveh mesecih. Gospa Širca se je še javila k besedi. Prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp24">

               <speaker>MAJDA ŠIRCA:</speaker>

               <p>Vprašala sem glede porabe sredstev iz delnic oziroma vlaganj. Ta odgovor je bil
               nekoliko zavajajoč oziroma necelovit. Rekli ste, da ste spremenili strategijo in da
               ne gre za vlaganje samo v digitalizacijo in tehnološki razvoj ampak za razvoj. Zato
               ponovim vprašanje, recimo, ali se potem iz teh nekoč namenskih sredstev opredeljenih
               v strategiji razvoja javnega zavoda nahajajo tudi stroški, kot so recimo: odkup
               licence za oddajo Piramida, recimo odkup dražjih filmov, kot so na trgu cene, tako
               prijavo ste tudi dobili in jo na 11. redni seji obravnavali, ali morebiti tudi odkup
               licence za Milijonarja, ali mogoče tudi drugo oglaševanje. Skratka, kaj je razvoj,
               ker smo pač do sedaj parlamentarci menili da gre za nujen tehnološki razvoj javnega
               zavoda, v kolikor se hočemo soočati s svetovnimi zahtevami in trendi, zahtevami,
               opozarjam.</p>
               <p>Zavajajoče je bilo ali pa nepopolno, morebiti me niste razumeli, tudi vprašanje
               okrog 6. redne seje objavljeni na 22. strani. <stage type="mag"/><stage>(Nadaljevanje)</stage> Tam je bilo rečeno, nadzorni svet se je pogovarjal, da
               se bodo dobili vsi ministri skupaj s predsednikom Vlade in predstavniki nadzornega
               sveta, zato da bi se dogovorili o financiranju iz javnih sredstev za prehod iz,
               ponavljam, analogne na digitalno radiodifuzijo. Danes smo slišali, da ta javna
               sredstva se lahko po zakonu črpajo za digitalizacijo oziroma za arhivsko dejavnost,
               za vzdrževanje arhivov. To je nekaj drugega. In seveda tudi najbrž za vzdrževanje
               arhivov ne bi potrebovali srečanja z gospodom Janšo, razen če niso kakšni arhivi, ki
               bi morebiti imeli drugačen pomen.</p>
               <p>Skratka, ključen denar, spoštovani kolegi, ko ti dobiš neko tako vsoto, kot je
               padla, se usula iz prodaje teh vlaganj, potem lahko rečeš, da imaš dobro
               gospodarjenje, in ne zaradi ukrepov, ki, recimo, ne rečem, lahko tudi zaradi ukrepov,
               ki so bili narejeni, ampak to je bilo darilo, ki je prišlo v tem letu in še
               predhodnem in bo še v prihodnosti, in to darilo omogoča dobro poslovanje. In to
               darilo je bilo namenjeno za razvoj RTV Slovenija. Zato ponovim vprašanje, ali je ta
               razvoj mišljen tudi kot kaj drugega, kot so prehodi, licence, oglaševanje, nakup
               dragih filmov, ki so na trgu cenejši, in tako naprej. Zato ne bi bilo smiselno si
               metati peska v oči, da prvič obravnavamo z veseljem neko poročilo, prej se je pa
               vseskozi jadikovalo. Prej se je vlagalo, in to s pristankom vlade. Vlada ni nikoli
               pokrivala, vsaj da bi jaz vedela, v zadnjih letih izgub v javnem zavodu RTV
               Slovenija. Bili so poskusi, ki pa niso bili realizirani; tu je bil pač napačen
               podatek podan.</p>
               <p>Naj opredelim še razmišljanje, da so ukrepi zelo dobri. Mene veseli, da ste se
               lotili kadrovskega čiščenja tudi tam in pregleda tistih pogodb, kjer je ljudi preveč;
               to je tudi dobro gospodarjenje, odpuščanje oziroma prekinjanje nekaterih pogodb,
               nekje celo zelo tendencioznih rešitev, ampak to je stvar vodstva, ki pač hoče
               racionalizirati. Sedaj pa gledam, kako poteka ta racionalizacija. Vi ste se
               pogovarjali, na 15. strani imamo povzetek racionalizacije poslovanja, ste se
               pogovarjali o tem, na kakšen način se bodo ukrepi v to smer izvajali, zahtevali tudi
               določene rešitve, predloge. In na koncu dejali, da te racionalizacije se bodo
               vključile šele v posamezne načrte, niso pa še izvedene in položene na mizo. Ampak
               dobro, to bomo obravnavali v letu 2007, glede na to, da ste, recimo, dali roke stran
               od racionalizacije 14. septembra 2006. Mene veseli, če javni zavod bolje deluje,
               ampak naj povem, da lahko ta obrat, boljši pogon, prihaja iz minulega dela, ki,
               ponovim še enkrat, danes je bil do današnjega poročila kriminaliziran do konca.
               Hvala.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp25">

               <speaker>PREDSEDNIK MAG. BRANKO GRIMS:</speaker>

               <p>Gospod Bevk je še želel besedo. Prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp26">

               <speaker>SAMO BEVK:</speaker>

               <p>Hvala lepa za besedo. Najprej se opravičujem, prej sem za eno minuto moral zaradi
               nujnega telefonskega klica zapustiti sejo, pa ne vem, če so bili na moja vprašanja
               podani odgovori. Bi pa vseeno <stage type="mag"/><stage>(Nadaljevanje)</stage>
               rad nekaj povedal. Namreč, o tej problematiki izterjave RTV prispevka je nadzorni
               svet razpravljal kar na dveh sejah, na predzadnji in zadnji seji, 30. novembra in 21.
               decembra. In je na drugi seji ugotovil, da so bili sklepi prejšnje seje le delno
               realizirani. Nadzorni svet je posebej pozval vodstvo javnega zavoda, naj permanentno
               spremlja problematiko izterjave in po potrebi ustrezno ekonomsko ukrepa ter o tem
               četrtletno obvešča tudi nadzorni svet. Se pravi, da je to vprašanje kar pomembno. Pa
               me zanima, kakšni ukrepi so bili izvedeni, da se je potem v dveh mesecih pridobilo
               kar 600 milijonov, najbrž tolarjev, kajne, ste rekli, če sem prav razumel.</p>
               <p>Pa mislim, da ni bilo odgovorjeno še na eno moje vprašanje, in sicer, kako je z
               vidnostjo in slišnostjo slovenskih nacionalnih televizijskih in radijskih programov v
               videmski pokrajini. To je v bistvu zakonska obveznost javnega zavoda, vendar mislim,
               da ni tako, kot bi glede na sprejeti zakon moralo biti. Hvala.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp27">

               <speaker>PREDSEDNIK MAG. BRANKO GRIMS:</speaker>

               <p>Hvala. Želite dati odgovor? Prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp28">

               <speaker>FRANC OREŠEK:</speaker>

               <p>Želel bi odgovoriti gospe Širca glede sestanka z ministrom za kulturo, ministrom za
               gospodarstvo in za finance ter predsednikom Vlade glede sofinanciranja države za
               digitalizacijo. Moram reči, da je dejansko bilo organizirano srečanje med mano in
               ministrom za kulturo in da dejansko še nismo uspeli realizirati srečanja z ostalimi
               ministrstvi. Lahko tudi povem, da zdaj v zadnjih mesecih tečejo intenzivni razgovori
               o določitvi termina sestanka in razgovora, kjer bomo to finančno strukturo
               sofinanciranja na nek način dogovorili, vsaj upam. Na koncu koncev je treba tu
               upoštevati tudi to zakonsko določilo, o katerem je prej govoril kolega Glažar.</p>
               <p>Naslednja zadeva, na katero bi odgovoril, so ukrepi, vezani na izterjavo RTV
               prispevka. To, kar je bilo ugotovljeno in kar je zapisano v našem sklepu, tudi drži.
               Konec meseca imamo redno sejo nadzornega sveta in ena izmed točk je tudi obravnava
               oziroma poročilo o ukrepih, ki so bili sprovedeni na tem področju in kakšni rezultati
               so doseženi. Lahko pa že v tem trenutku povem, da je prav gotovo že samo poostren
               nadzor nad to izterjavo prinesel določene pozitivne rezultate. Toliko.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp29">

               <speaker>TOMAŽ GLAŽAR:</speaker>

               <p>Da še jaz odgovorim na tisti del, ki mogoče ni bil najbolje razumljen, glede
               digitalizacije oziroma glede sredstev iz obveznic.</p>
               <p>Še enkrat bi poudaril, da se je o tem, da gredo ta sredstva samo za digitalizacijo,
               govorilo, ko smo mi začeli o tem razpravljati. Ko smo zahtevali ustrezen dokument,
               ker smo želeli nadaljevati oziroma bolj operacionalizirati sklep prejšnjega sveta
               RTV, smo ugotovili, da svet RTV teh sredstev ni namenil samo za digitalizacijo, ampak
               v sklepu jasno piše, da gre za razvoj dejavnosti RTV Slovenija. <stage type="mag"/><stage>(Nadaljevanje)</stage> To se pravi, se ni spremenila nobena strategija,
               kar se tega tiče, vsaj napisana ne, vsaj to, kar smo mi dobili v roke, no, tako bom
               rekel. Mogoče je še kje to napisano, da gre za digitalizacijo, vendar jasno je, da je
               digitalizacija izredno pomemben del razvoja RTV hiše in kot tak je tudi ta projekt
               bil prvi podprt, prva sredstva so šla za to. In tudi v letošnjem letu, mislim, da so
               ta sredstva sproščena v tistem delu, čeprav za vse ostale vsebine niso sproščena,
               ampak samo v tistem delu, kjer gre za digitalizacijo.</p>
               <p>Kar se tiče programskih vsebin, si nadzorni svet ni upal vzeti pravice, ki jo ima,
               oziroma dolžnosti, ki jo ima, in si nadzorni svet ni upal vzeti pravice pred
               programskim svetom, ki jo ima programski svet, in je vsebine, ki se financirajo,
               moral prej programski svet, to je bil pogoj, programski svet RTV Slovenija sprejeti
               sklep. Programski svet se je odločil za te vsebine, ki smo jih potrdili, med njimi je
               bila tudi sicer Piramida, filmi, nabava filmov pa ni šla iz teh sredstev. Še nekaj bi
               poudaril. Jasno smo poslovodstvu dali vedeti, da bomo zelo budno spremljali porabo
               teh sredstev, bolj kot vse ostalo, ker se zavedamo pomena tega, tako kot je tudi
               gospa Širca omenila, da pač je to neke vrste darilo, lahko bi bilo tudi drugače,
               ampak pač je to v poslovnem svetu, enkrat se dobi, enkrat izgubi. Vendar je to treba
               res nameniti za trdne osnove dolgoročnega delovanja. In tudi same programske vsebine,
               še enkrat poudarjam, ne gre samo za programske vsebine. Programske vsebine so
               pravzaprav produkt, rezultat vseh, bi rekel, aktivnosti, razvojnih aktivnosti, ki
               morajo biti pred tem narejene. Te se pa predvsem tičejo tehnologije, kadrov in
               organizacije, če na najbolj enostaven način povem. Tako da definitivno je bilo v letu
               2006 treba za te programske vsebine nekaj sredstev nameniti, ker je bilo dejansko,
               mislim, je prihajalo, saj ste videli, koliko ponovitev oddaj je že bilo, ker ni bilo
               ustreznega programa. In to je šlo organizirano tudi preko programskega sveta, ker
               programski svet se pa o vsebinah odloča, mi se ne moremo, mi nismo tam za to. Hvala.
           </p>
            </sp>
            <sp xml:id="SDT4-OZKŠIŠ-Redna-022-2007-04-10.sp30">

               <speaker>PREDSEDNIK MAG. BRANKO GRIMS:</speaker>

               <p>Hvala. Želite besedo? Gospa Širca, prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp31">

               <speaker>MAJDA ŠIRCA:</speaker>

               <p>Saj, mene zabava to, da se iz RTV izve, da je bilo veliko ponovitev tudi po
               referendumu. Ampak nekaj drugega sprašujem gospode nadzornika pa gospoda ministra.
               Zakaj bi bilo treba dajati RTV Slovenija denar iz javnih sredstev, če pa jih ima,
               tako ugotavljate, dovolj? Zakaj je treba z vsemi ministri in predsednikom Vlade
               dobiti konsenz, da se jih zaprosi za denar, če pa ugotavljate, da je denarja več kot
               dovolj? Hvala.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp32">

               <speaker>PREDSEDNIK MAG. BRANKO GRIMS:</speaker>

               <p>Gospod Možina, vi ste še želeli besedo.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp33">

               <speaker>GOSPOD MOŽINA:</speaker>

               <p>Sicer nisem želel na to temo, ker prvič slišim, da je denarja več kot dovolj; mislim,
               da ga ni. Bi pa na vaše vprašanje glede gledanosti, ki ste ga prej postavili, čisto
               na kratko. Še prej pa mogoče glede parlamentarnega programa, ko je eden od poslancev
               tudi to vprašanje postavil. Trenutno je zadeva v fazi vpisa v razvid medijev. Mislim,
               da pred približno dvema mesecema smo to zadevo poslali na Ministrstvo za kulturo in
               nestrpno pričakujemo, <stage type="mag"/><stage>(Nadaljevanje)</stage> da
               dosežemo vpis. Po naših predvidevanjih bomo v pozni jeseni letošnjega leta sposobni
               delati, vsaj startati z neko obliko parlamentarnega programa na višji ravni, kot je
               to do sedaj. In naš namen je, da potem postopoma to zadevo zgradimo na nek
               prepoznaven program, ki bo zaradi parlamentarnih, pa tudi drugih vsebin, ki se bodo
               tam pojavljale, gledljiv in sprejet med gledalci.</p>
               <p>Mislimo, da je Televizija Slovenija v preteklem letu naredila nujno potreben korak v
               smislu posodobitve programskih konceptov. Zaustavili ali pa vsaj ublažili smo trend
               upadanja gledanosti, ki je bil za javno televizijo žal značilen zadnja leta, in
               določene konceptualne n programske odločitve iz preteklosti bi zelo težko razumeli in
               tudi komentirali. Napeli smo vse sile, da bi bilo drugače. In ker ste ravno vprašali
               za gledanost, približno štirje dnevi so tisti, kjer smo gledanost močno dvignili.
               Tekmujemo za gledalce predvsem na področju zabavnih vsebin, razvedrilnih vsebin, ne
               pa tudi ostalih. Informativne vsebine, tu vendarle dajemo prednost kvaliteti, tu za
               gledalca ne tekmujemo za vsako ceno. Prav tako pa prevečkrat pozabljamo, da
               Televizija Slovenija zagotavlja približno 49% vsebin kulturno-umetniških programov in
               da smo za te programe letos namenili tudi bistveno več sredstev kot lansko leto. Se
               je pa percepcija slovenskega gledalstva zaradi vdora komercialnih medijev ameriškega
               tipa v zadnjih letih očitno toliko spremenila, da ti programi izgubljajo na
               prepoznavnosti in imajo velike, velike težave z gledanostjo. Vendar javna televizija
               tu izpolnjuje svojo kulturno funkcijo in ostra debata sedaj prav v našem
               kulturno-umetniškem programu je, katere vsebine nadgraditi in jih nekako še bolj
               približati gledalcu; to se v nekem smislu tudi dela.</p>
               <p>Sicer pa bi, ker je ravno priložnost, povedal mogoče še nekaj, ker ste vprašali,
               kakšno prepoznavnost ima Televizija Slovenija proti drugim medijem v ostalih državah,
               in je mogoče to zanimivo. Mi smo še vedno v zgornji polovici med javnimi televizijami
               glede deleža. In ko je bil pred meseci pri nas na obisku direktor sekcije Evropskega
               televizijskega združenja, gospod Bjorn Ericsson iz Danske, nam je svetoval, naj se
               borimo za gledalcam, javne televizije, ki tega niso počele, so padle na margino, in
               naj preizkušamo meje. No, in to se nam je včasih tudi zgodilo, celo mogoče včasih
               prek mere. Tisto, kar je pa slabo, je, da javna televizija ni deležna le nekih
               strokovnih ali pa, recimo, relevantnih kritik, ampak včasih slutimo, da smo veliko na
               udaru tudi v čisto političnem smislu, kar nas žalosti. Pa tudi mislim, da je lobi
               komercialnih televizij v Sloveniji izredno močan in tudi njihov pritisk čutimo. Ker
               določena vprašanja, ki so se pojavila tukaj v parlamentu na temo poslovanja, nakupa
               filmov javne televizije, so pravzaprav najprej prišla kakšen mesec prej iz
               komercialne televizije. Hvala.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp34">

               <speaker>PREDSEDNIK MAG. BRANKO GRIMS:</speaker>

               <p>Hvala. Mislim, da se vsi strinjamo, da je gledanost bistvena in da še tako dober
               kulturno-umetniški program, ki ne bi bil del nekega gledljivega programa, ne more
               priti do tistih, ki jim je namenjen. Sem pa vesel, da ste poudarili, da so tudi
               sredstva za kulturo povečana. Mislim, da je bilo to bistveno, zlasti z vidika mnogih
               pripomb, pa tudi nekih, skoraj bi rekel, predsodkov, ki se v zadnjem obdobju
               pojavljajo v javnosti. Kajti v javnosti se večkrat pojavlja trditev, da se krepi samo
               zabavne vsebine in da se pozablja, da je to predvsem hiša slovenske kulture. Še
               gospod Guzej, prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp35">

               <speaker>ANTON GUZEJ:</speaker>

               <p>Samo na kratko bi še komentiral okrog denarja. Trenutno je res to darilo še
               nedotaknjeno. <stage type="mag"/> <stage>(Nadaljevanje)</stage> Imamo pa v
               letošnjem planu, kar se tiče investicij, plan investicij v znesku 25 milijonov evrov,
               med tem ko bomo imeli lastnih sredstev, torej lastne amortizacije za okrog 10
               milijonov evrov, torej 15 milijonov evrov moramo pridobiti iz drugih virov in
               verjetno so ta sredstva namenjena za te investicije, ker gre za dvig ... in za
               razvojne projekte v okviru RTV-ja.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp36">

               <speaker>PREDSEDNIK MAG. BRANKO GRIMS:</speaker>

               <p>Hvala. Gospa Širca, prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp37">

               <speaker>MAJDA ŠIRCA:</speaker>

               <p>Vrtimo se okrog vrele kaše. Zakaj bo šlo iz državnega proračuna, za katere
               investicije bo šlo iz državnega proračuna v javni zavod RTV Slovenije? Jaz bi morala
               oporekati temu, da se stanje na področju kulturno-izobraževalnih oddaj znotraj RTV
               Slovenija tako krasno izboljšuje. Mislim, da ne gre ne v finančnem smislu niti ne v
               času, ko so te oddaje prikazane, le-tem v prid. V Prime Timu boste dobili kaj drugega
               kot tisto, zaradi česar je javni zavod primarno ustanovljen in kar mora po zakonu
               zagotavljati. Je pa res, da v Prime Timu imamo v zadnjem času vse bolj komercialne
               oddaje, ki morebiti so se spustile v neko tekmo s komercialnimi javnimi televizijami,
               kar se mi zdi, da ni najbolj koristno za slovenski narod. Sedaj slišimo, da bo tudi
               parlamentarni program gledljiv in da bo imel tiste vsebine, ki mogoče so širše kot
               jih zakon prinaša. Ampak vendarle, če bi bilo vse tako lepo in prav v programskem
               smislu, seveda tukaj nismo na tem mestu, da o programu sedaj govorimo, govorimo o
               finančnih in poslovodskih izkušnjah oziroma podatkih, potem ne bi v programskem svetu
               zmanjkali oziroma poniknili ali se umaknili kar štirje svetniki oziroma trije
               svetniki in ena svetnica.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp38">

               <speaker>PREDSEDNIK MAG. BRANKO GRIMS:</speaker>

               <p>Predsednika programskega sveta danes ni med nami, tako da predlagam, da to preložimo
               na prihodnje razprave. Sedaj, če... Še gospod Petan. Ne želite. V redu. Potem
               ugotavljam, da je razprava zaključena in potem lahko preidemo na odločanje.</p>
               <p>Predlagam, da odbor sprejme naslednji sklep. Mislim, da ste ga vsi prejeli tudi na
               klop. To, da se je Odbor za kulturo, šolstvo in šport seznanil s poročilom o delu
               nadzornega sveta RTV Slovenije v letu 2006 in ga ocenjuje za ustreznega ter meni, da
               njegova obravnava na seji Državnega zbora Republike Slovenije ni potrebna. Želite
               predlagati? Prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp39">

               <speaker>MAG. MAJDA POTRATA:</speaker>

               <p>Samo postopkovno, gospod predsednik. Želim povedati, da na klop takega predloga
               sklepa nismo dobili. Sedaj vi ste ga prebrali, ampak toliko, da se ve, na klopi tak
               predlog sklepa ni bil. Hvala.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp40">

               <speaker>PREDSEDNIK MAG. BRANKO GRIMS:</speaker>

               <p>Hvala za informacijo. Bom spregovoril nekaj besed z osebjem na to temo. Če druge
               razprave o tem predlogu sklepa ni, potem lahko preidemo na odločanje. Želi kdo
               obrazložiti glas? Ugotavljam, da nihče. Torej glasujemo. <stage type="mag"/> <stage>(Nadaljevanje)</stage> Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je ta sklep sprejet.</p>
               <p>S tem je 1. točka dnevnega reda zaključena. Predstavnikom RTV Slovenija se lepo
               zahvaljujem in se veselim naslednjega srečanja. Upam, da ob enakih poslovnih
               rezultatih.</p>
               <p>Prehajamo na <title>2. TOČKO DNEVNEGA REDA - PREDLOG RESOLUCIJE O NACIONALNEM PROGRAMU
                  ZA JEZIKOVNO POLITIKO ZA LETA 2007 DO 2011.</title> Predlagam tudi, da tisti, ki
               želite še podiskutirati, nadaljujete pogovor zunaj, ker je dovolj prostora. Še kakšna
               kavica je na razpolago, in da ne motite seje.</p>
               <p>Predlog resolucije je bil objavljen v Poročevalcu. Prejeli ste tudi mnenje
               Zakonodajno-pravne službe. Naknadno ste prejeli mnenje Komisije Državnega sveta.
               Amandma je poslanskih skupin koalicije. Amandmaje, ki jih je vložila poslanka Majda
               Potrata. Prejeli ste tudi na klop pregled vloženih amandmajev kot predlog za amandma
               odbora s strani nepovezanih poslancev. Podpisana je gospa Širca. K tej točki so bili
               vabljeni predstavniki Vlade Republike Slovenije, gospod dr. Janez Dular, vodja
               sektorja za slovenski jezik, gospod Zoran, ki se je moral zadnji hip opravičiti
               zaradi drugih obveznosti ter drugi predstavniki. Posebej tudi predstavnik SAZU, ki pa
               ga danes žal tudi ni med nami, ker se je tudi opravičil.</p>
               <p>Prehajamo torej na splošno razpravo. In sprašujem, če želi besedo predstavnik
               predlagatelja? Gospod minister, prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp41">

               <speaker>DR. VASKO SIMONITI:</speaker>

               <p>Hvala lepa. Dovolite samo, da na kratko predstavim resolucijo, torej predlog
               resolucije o nacionalnem programu za jezikovno politiko 2007-2011. Sprejem
               nacionalnega programa za jezikovno politiko narekuje 28. člen zakona o javni rabi
               slovenščine, sprejetega leta 2004. In po delovnem programu Vlade za leto 2007 je bil
               rok obravnave v začetku januarja, vendar smo sedaj po daljših usklajevanjih
               pripeljali do tega, da je bil na Vladi že konec februarja, danes pa je po logični
               poti prišel tudi na pričujoči odbor. Predlagana resolucija vsebuje predvsem kratek
               zgodovinski oris slovenske jezikovno-politične problematike, potem pa na podlagi
               ovrednotenja današnjega jezikovnega položaja ter na podlagi strateške vizije, načel
               in ciljev predstavlja na drobno razčlenjen 5-letni program ukrepov za doseganje teh
               ciljev in sicer na štirih prednostnih področjih jezikovne politike, določene v 4.
               členu zakona o javni rabi slovenščine. Te štiri prednostne naloge so, torej
               prednostna področja. Prvič, zagotovitev pravnih podlag jezikovne rabe. Drugič,
               znanstveno-raziskovalno spremljanje jezikovnega življenja. Tretjič, širjenje
               jezikovne možnosti in četrtič, razvoj in kultura jezika.</p>
               <p>Pri tem je upoštevan okvir že sprejetih programskih listin Republike Slovenije,
               ratificiranih mednarodnih listin in prevzetega pravnega reda Evropske unije.
               Slovenščina je torej po dolgi in zapleteni zgodovinski poti postala vsestransko
               razvit moderen jezik. Republika Slovenija pa jo sprejema ko podedovano kulturno
               dobrino ter ji kot materinem jeziku velike večine svojega prebivalstva priznava
               domicilni položaj in položaj državnega jezika. Z vstopom Slovenije v Evropsko unijo
                  <stage type="mag"/> <stage>(Nadaljevanje)</stage> je slovenščina dobila
               tudi status enega izmed uradnih jezikov te mednarodne organizacije. Vse to pa ne
               pomeni, da za njeno podobo in status niso več potrebni strateško premišljeni in
               usklajeni ukrepi. Temeljna vsebinska usmeritev dejavne jezikovne politike je
               razvijanje jezikovne zmožnosti v državnem jeziku in jezikovne zavesti potrebne za
               osebnostno rast in za sporazumevalno učinkovitost državljanov v družbi znanja. Načelo
               zakoreninjenosti v domači kulturi kot izhodišču za odprtost v svet, podpira družbeno
               kohezivnost in blaži enostranske jezikovne učinke, mobilnosti na globalizacijskem
               prepihu. Slovenija se zavezuje, da bo podpirala rabo slovenščine tudi med Slovenci
               zunaj svojih državnih meja, in da bodo v slovenščini izražene vsebine širila tudi v
               dejanskem in virtualnem mednarodnem prostoru ter tako uveljavljala svojo jezikovno
               izvirnost kot pomembno sestavino evropske kulturne raznolikosti. Slovenija pa tudi ne
               pozablja, da so med njenimi državljani tudi ljudje z drugimi maternimi jeziki, in da
               tudi zaslužijo ustrezno spoštovanje in skrb. Nacionalni program zavrača obravnavanje
               slovenščine kot kulturniškega peskovnika ali rezervata ministrstva za kulturo, temveč
               ima uveljavljanje in razvoj tega jezika za strateško postavko slovenske države.
               Jezikovno-politično urejanje v razmerah globalizirane informacijske družbe se ne more
               zanašati na izjave o ljubezni do maternega jezika niti na skrb požrtvovalnih
               slavistov in na priložnostno podporo civilno-družbenih skupin niti na morebitni
               podjetniški interes. Zato za posamezne ukrepe oziroma načrtovane naloge na tej ravni
               predvidevamo torej v resoluciji uradne nosilce, izvajalce, roke in potrebna finančna
               sredstva. Če resno mislimo, kadar pravimo, da ljubimo svojo materinščino, ter da je
               uveljavljanje razvoj slovenščine naš strateški cilj, potem se ne smemo ustrašiti tudi
               dejstva, da ima to finančne posledice. Predloženi predlog resolucije o nacionalnem
               programu je šel skozi javno razpravo in je bil usklajen z vsemi ministrstvi Republike
               Slovenije, hkrati je bil podprt tudi s strani strateškega sveta za kulturo,
               izobraževanje in znanost ter tako predstavlja skrbno pripravljeno podlago za
               obravnavo in za sprejem na tem odboru Državnega zbora Republike Slovenije. Hvala
               lepa.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp42">

               <speaker>PREDSEDNIK MAG. BRANKO GRIMS:</speaker>

               <p>Hvala lepa, gospod minister. Sedaj pa ravnokar služba prosi, da za 10 minut
               prekinemo sejo. Namreč verjetno ste vsi opazili, da so težave z zvokom v dvorani in
               pravijo, da zaradi tehničnih razlogov potrebujejo nekaj minut časa za resetiranje
               vseh naprav.</p>
               <p>Tako, da prekinjam sejo za 10 minut in srečno.</p>
               <p><stage>(Seja je bila prekinjena ob 15.28.)</stage><stage type="mag"/>
               </p>
               <stage>(Seja se je nadaljevala ob 15.43.)</stage>
            </sp>
            <sp xml:id="SDT4-OZKŠIŠ-Redna-022-2007-04-10.sp43">

               <speaker>PREDSEDNIK MAG. BRANKO GRIMS:</speaker>

               <p>Nadaljujemo s sejo. Upam, da sedaj prenosi in ozvočenje, vse deluje tako kot je
               treba. Prosil bi za predstavitev gospoda dr. Janeza Dularja, ki naj bi... Je to že
               vse? V redu, tudi jaz sem razumel, da bo on še... V redu. Samo za vprašanja. V redu.</p>
               <p>Potem sprašujem predstavnika Državnega sveta, če želi besedo? Prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp44">

               <speaker>DR. ZOLTAN JAN:</speaker>

               <p>Na kratko bi rad predstavil poročilo komisije Državnega sveta, na razpravi, ki je
               trajala več ur, se je pokazala cela vrsta stvari, ki smo jih poizkušali povzeti v
               poročilu in kaže na razsežnost te problematike, predvsem pa na potrebo, da bi tak
               program dejansko bil sprejet, in da bi z uresničevanjem tega programa potem skrbel
               tudi Državni zbor Republike Slovenije. Predvsem smo bili pozorni do tistih položajev,
               kjer raba slovenščine kot uradnega ali pa kot državnega jezika, ni samoumevna in teh
               položajev je cela vrsta in tukaj potrjuje potrebo po tem programu in ga zato Državni
               svet Republike Slovenije tudi podpira.</p>
               <p>Posebej smo potem nekaterim področjem tudi posebej namenjali pozornost. Ustavili smo
               se pri nekaterih izmed 274 predvidenih ukrepov, jih preverjali in tudi v razpravi
               skušali preverjati nekatere nove probleme. Moram povedati, da v glavnem se ni
               pokazalo ničesar iz nekih razsežnosti ali pa problemov, ki v predlogu programa ne bi
               bili zajeti, zato ni potrebno kakšnih posebnih predlogov. Hvala lepa.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp45">

               <speaker>PREDSEDNIK MAG. BRANKO GRIMS:</speaker>

               <p>Hvala. Odpiram razpravo. Prosim, gospa Potrata.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp46">

               <speaker>MAG. MAJDA POTRATA:</speaker>

               <p>Hvala za besedo. Najprej moram povedati, da zame slovenščina ni samoumevna, ampak se
               slovenščini čutim zavezano in privrženo in to je tudi moja jezikovna izbira. S tega
               zornega kota prosim, jemljite vse kar bom povedala, bo pa to seveda z moje strani
               mešanica tistega kar je absolutno treba vzeti kot pozitivno, se pa ne bom odrekla
               tudi nekaterim kritičnim pripombam. Najprej želim izraziti zadovoljstvo, da
               obravnavamo resolucijo o nacionalnem programu za jezikovno politiko. Takoj pa
               dodajam, da obžalujem, da jo obravnavamo šele sedaj, ker rok v katerem bi morali
               resolucijo sprejeti, bi bil avgust leta 2006. Ker je to dokument <stage type="mag"/><stage>(Nadaljevanje)</stage> v katerem so predvideni nosilci, izvajalci,
               pa tudi potrebna finančna sredstva za posamezne ukrepe, je moje obžalovanje povezano
               seveda s tem, da v proračunu za leto 2007 potrebnih sredstev za posamične ukrepe ni
               mogoče najti. Ker gre za posebna sredstva, to niso tista sredstva, ki so za
               izobraževanje v slovenščini, recimo, in za slovenščino že namenjena iz državnega
               proračuna. Torej, teh dodatnih sredstev ni mogoče pričakovati in tako je navsezadnje
               zapisano tudi v tem dokumentu, češ da je usmeritev, naj bodo v letu 2007 nosilci
               posameznih ukrepov usmerjeni v tisto, kar nima posebnih finančnih posledic.</p>
               <p>Moje zadovoljstvo s tem, da smo uzrli nacionalni program za jezikovno politiko, je
               povezano še z enim dejstvom. Gospod minister je povedal, da je v Zakonu o javni rabi
               slovenščine zapisano v 28. členu, da je treba sprejeti nacionalni program za
               jezikovno politiko. To pa ni edini člen, ki je v Zakonu o javni rabi slovenščine
               povezan s posebnimi pristojnostmi in posebno odgovornostjo države za uresničevanje
               jezikovne politike in jezikovnega načrtovanja in tudi obveznosti, ki iz tega sledijo.
               Gre za tri člene, 26., 27. in 28. člen. In, vidite, tu se zdaj začenja moje
               nezadovoljstvo ali moja pripomba, ker se mi zdi, da pripravljavci nacionalnega
               programa za jezikovno politiko ravno tega dejstva, da je resolucija o nacionalnem
               programu za jezikovno politiko tista, ki mora konkretizirati ukrepe, nekako ne
               sprejemajo tega dejstva ali se s tem dejstvom težko sprijaznijo. Bom povedala, zakaj.
               Kar nekaj dokumentov ali nekaj poročil je že, v katerih je bilo mogoče spremljati
               bodisi uresničevanje Zakona o javni rabi slovenščine ali pa nacionalnega programa za
               kulturo. Pred sabo imam letno poročilo o uresničevanju zakonskih določb, ki se
               nanašajo na slovenski jezik, za leto 2004. In tam, moram reči, da na nekaterih
               mestih, mislim predvsem na spremljanje pravno-političnega okvira pod točko B, skoraj
               dobesedno zapisane formulacije iz tega dokumenta berem tudi v nacionalnem programu za
               jezikovno politiko. Potem sta tu dve poročili o uresničevanju nacionalnega programa
               za kulturo. Tudi tam je mogoče brati podobne stvari, na kakršne sem skušala opozoriti
               s svojima amandmajema, čeprav moram reči, da sem se hudo ukvarjala z vprašanjem, ali
               naj to sploh naredim ali ne. Ampak se mi je zdelo, da slej ko prej bo treba na
               nekatere stvari pa le opozoriti in nekatere stvari le povedati. Namreč, ne morem
               pristati na tezo, da je Zakon o javni rabi slovenščine v takšni obliki, v kakršni je
               bil sprejet junija leta 2004, <stage type="mag"/><stage>(Nadaljevanje)</stage>
               da je vsebinsko osiromašen - oprostite, veljavnost se je začela 5. avgusta 2004 -,
               ravno zaradi teh treh členov, o katerih sem prej govorila. Imam pa občutek, da se na
               Ministrstvu za kulturo ravno s temi tremi členi težko sprijaznijo. Zaradi tega, ker,
               poglejte, 26. člen govori o tem, kakšne so naloge ministrstev. Z Zakonom o javni rabi
               slovenščine je bilo ravno Vladi kot celoti naloženo spremljanje, uresničevanje,
               določanje, sprejemanje zakonodaje, povezane s slovenščino. 27. člen pa določa ali
               nalaga ustanovitev koordinacijskega posvetovalnega medresorskega telesa, ki se
               ukvarja s pripravo takih zakonskih aktov. To se pravi, da je na ravni Vlade
               poskrbljeno za to, da bi Vlada uvidela odgovornost kot izvršna veja oblasti za
               uresničevanje zakonskih določb in za ustvarjanje pogojev za to, da posamezniki in
               posameznice v tej državi lahko uresničujejo svojo ustavno pravico do rabe
               slovenščine. In tu se mi zdi, da je pač težko kar naprej brati zatrjevanje, kako je
               Zakon o javni rabi slovenščine vsebinsko osiromašen. Jaz razumem, da je zakon o
               slovenščini ali kasneje o javni rabi slovenščine spremenil nekatere prvotne določbe,
               da je tudi spremenil zorni kot uzrtja nekaterih pojavov, ampak tako kot je prejšnji
               predlagatelj, v njegovem imenu Državni svet, nezadovoljen s kakšno rešitvijo v zdaj
               sprejetem zakonu, smo verjetno tudi predlagatelji te druge različice v letu 2004
               morali pri marsikakšni stvari popustiti, pa ne zaradi tega, ker bi šlo za konflikt
               med dvema nazorskima oziroma ideološkima skupinama, ampak zaradi tega, ker je v ta
               zakon posegalo več različnih interesnih skupin. In od tod medijska pozornost in od
               tod očitki o tem, da smo tisti, ki smo zakon predlagali, celo povzročitelji
               nepopravljive gospodarske škode.</p>
               <p>Povem, da sem se za ta komentar stežka odločila. Ampak enkrat je treba tudi te
               stvari povedati, zaradi tega, ker je zakonodajni postopek pač postopek, v katerem
               prihaja do interakcije različnih pogledov. In ne nazadnje tisto, kar je prišlo v
               Zakon o javni rabi slovenščine, je nakazoval že nacionalni program za kulturo. Tudi o
               tem je mogoče brati, da so to samo tako približno nakazani ukrepi, ampak vedno se
               prezre zraven, da so tudi kazalci ali kazalniki, po katerih je mogoče stanje
               spremljati. In, poglejte, <stage type="mag"/><stage>(Nadaljevanje)</stage> med
               ukrepi v nacionalnem programu za kulturo je prvi ukrep koordiniranje jezikovne
               politike. Če je to prvi ukrep, potem je nacionalni program za jezikovno politiko prva
               naloga in mora Ministrstvo za kulturo pač sprejeti vlogo koordinatorja, ki mu je z
               zakonom naložena. Ne pa, da v poročilu o uresničevanju nacionalnega programa beremo,
               kako pa tisto ni stvar Ministrstva za kulturo, ampak je to stvar Ministrstva za
               izobraževanje in tako naprej ali pa navsezadnje tudi Ministrstva za gospodarstvo.</p>
               <p>Meni je žal, da je videti, kako smo nekateri, ki nam je slovenščina izbira, ki nam
               je slovenščina zaveza in ki ji izkazujemo privrženost, da smo videti, kot da smo na
               različnih bregovih. Ampak če je naš skupen cilj, dajmo skušati ugotoviti, kje imamo
               različne poglede. In različnost pogledov se ne kaže v tem, da presojamo stvari samo s
               stališča ogroženosti in zaskrbljenosti, ampak se dajmo odpreti tudi za priložnosti in
               za to, da vidimo, da so pač okoliščine zdaj drugačne, kot so bile, in da zato, če
               jezik, v katerem govorimo v državi Sloveniji, imamo v ustavi poimenovan kot uradni
               jezik, ni njegova veljava nič manjša, kot če bi zanj vpeljali termin državni jezik. V
               Zakonu o javni rabi slovenščine je ta termin bil sprejet z velikim tehtanjem, po
               dolgotrajnem premisleku in tudi po pripombah Zakonodajno-pravne službe, ki je
               vztrajala, da ohranjamo terminologijo, kakršna je v ustavi, in ki nas je navsezadnje
               opozarjala na to, da sta si jezika narodnih skupnosti na jezikovno mešanem ozemlju,
               to je italijanščina in madžarščina, ter slovenščina na tistem ozemlju enakovredna.
               Enako, kot se je treba sprijazniti s tem, da, recimo, nek tekst, ki smo ga z velikim
               veseljem in pompom ratificirali v tem Državnem zboru in se imenuje Predlog ustavne
               pogodbe Evropske unije, da je tisti dokument v slovenščini, v uradnem jeziku, in da
               ne velja samo za prevod, ampak velja za izvirnik, enako kot velja za izvirnik
               besedilo v angleščini ali francoščini ali - da ne naštevam še vseh drugih uradnih
               jezikov. Po nepotrebnem stvari terminološko zapletamo. In naj samo spomnim, da je bil
               Zakon o javni rabi slovenščine tudi s strani nacionalnih skupnosti pripravljen za
               ustavno presojo že v takšni dikciji, kot je zdaj, kaj šele, če vpeljemo državni in
               uradni jezik. Pripravljavci smo takrat tudi naročili primerjalno analizo <stage type="mag"/><stage>(Nadaljevanje)</stage> in po primerjalni analizi ni
               mogoče trditi, da bi bilo mogoče ugotoviti kakšno bistveno razliko med tem, če se
               jezik imenuje državni ali uradni. Posebej pa poudarjam, da imamo v ustavi zapisano
               uradni jezik. Bi pa sestavljavcem nacionalnega programa za jezikovno politiko vseeno
               v razmislek dala to silno vztrajanje pri razlikovanju med uradnim in delovnim
               jezikom. Ko bo Slovenija predsedujoča Evropski uniji, bodo takrat v rabi trije uradni
               jeziki - trije uradni jeziki, ne delovni, ampak trije uradni jeziki: angleščina,
               francoščina in slovenščina. Kadarkoli je kakšna država predsedujoča, ima status
               uradnega jezika tudi jezik tiste države in ne status delovnega jezika; to so pa potem
               že na drugem nivoju.</p>
               <p>In samo še eno splošno pripombo bom imela. Jaz se ne spuščam v to, kako kdo stvari
               vidi. Ampak trditi, da je pravni status slovenščine postal zdaj v Evropski uniji manj
               trden, po tistem, ko je slovenščina dobila status uradnega jezika v Evropski uniji,
               je pa po moje preobčutljiva izjava. In ravno zaradi tega sem se tudi odločila vložiti
               amandmaje.</p>
               <p>Tisto, kar hočem posebej poudariti, pa je še tole. Da niso moje pripombe, ki sem jih
               izrekla v zvezi s tremi poročili, rezultat kakšne pretirane občutljivosti, naj
               vendarle opozorim na to, da smo dobili po obravnavi poročil o uresničevanju
               nacionalnega programa za kulturo v letu 2004 in 2005 tudi nek dokument, ki se mu reče
               Preobrazbe področja kultur v okviru spreminjanja splošnih ekonomskih politik, to je
               poročilo in raziskovalni projekt, ki ga je pripravil Mirovni inštitut. In tudi tam je
               v poglavju Slovenski jezik, njegova raba in razvoj mogoče brati kaj tega, kar sem
               omenila v svojih pripombah glede tega, kaj je ugotovljeno o uresničevanju
               nacionalnega programa, povezanega s to prvo prioriteto, ki se ji reče slovenski
               jezik, njegova raba in razvoj. Hvala lepa.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp47">

               <speaker>PREDSEDNIK MAG. BRANKO GRIMS:</speaker>

               <p>Hvala. Želi še kdo razpravljati? Če ne, potem ugotavljam, da je prvi del zaključen.</p>
               <p>Prehajamo na razpravo in glasovanje o vloženih amandmajih in delih akta, ker v
               bistvu je že tudi del razprave gospe Potrata se nanašal na to. Gospa Širca, vi ste se
               javili. Prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp48">

               <speaker>MAJDA ŠIRCA:</speaker>

               <p>Hvala lepa. Ko smo vložili interpelacijo zoper ministra za kulturo, smo opozorili
               tudi na ta segment zelo neizdelanega skrbstva za slovenski jezik. Ministru smo
               očitali, da so ga po eni strani polna pljuča <stage type="mag"/>
               <stage>(nadaljevanje)</stage> slovenskega jezika in skrbi za nacionalno identiteto, kar je skrbno
               povezano, po drugi strani pa ne pripravo tega programa, ki ga šele sedaj imamo na
               mizi, hkrati pa, kar je bilo še posebej pomembno, pa minorno skrb v proračunu za
               postavko, ki skrbi za razvoj slovenščine in za večanje dostopnosti te dobrine in tako
               naprej, kajti na znani postavki Ministrstva za kulturo za 2006 in 2007 je v ta namen
               namenjenih borih 5 milijonov tolarjev. Priznam, da lahko razumemo skrb za slovenski
               jezik tudi skozi subvencije in skozi pomoč države za razvoj knjige, založništva in
               drugih dejavnosti, ampak vendarle urad, ki skrbi za slovenski jezik in ki je menda
               krivec, da tega programa nismo imeli vse do danes, vsaj tako je minister v odgovoru
               na interpelacijo dejal, češ, da je bil kadrovsko podhranjen je šele sedaj poskrbel za
               ta program, ko je dobil dodatne kadre oziroma dva uslužbenca. Naj izpostavim tudi to,
               da četudi se minister oziroma ministrstvo ukvarja z Zakonom o javni rabi slovenščine
               kot z neke vrste papirnatim tigrom in četudi je obljubil, da ga bo noveliral, teh
               sprememb še za enkrat nimamo na mizi, to pa govorim zato, ker vendarle sta ta dva
               dokumenta skrbno povezana.</p>
               <p>Kar se tiče celotnega programa mene deloma žalosti, kajti izkazuje precejšnjo
               nerazumevanje celovite slovenske jezikovne situacije, na nek način jih
               ta....slovenščino tam kjer ni za to nobene potrebe, po drugi strani pa skoraj da
               kriminalizira tuje jezike, naj vas spomnim, in tukaj v nadaljevanju, ko se bomo
               dotaknili amandmajev proti koncu, recimo na primer, da bi se z nekimi poskusi lotili
               sinhronizacije filmov v slovenskem prostoru tudi tistih, ki so namenjeni odraslim, ne
               samo otrokom, skratka ne samo risank, je tukaj za moje razumevanje zelo nevaren in
               deluje lahko ravno proti bolj destruktivno za skrb slovenskega jezika kot ne.
               Zagotovo je potrebno še posebej v času, ko se bo Slovenija srečala v EU z razpravo o
               kulturnih različnostih, posvetiti v tem dokumentu tudi večji skrbi za določene
               pomanjkljivosti v tem zakonu oziroma v tej resoluciji, ki govori o drugih jezikovnih
               praksah bodisi ljudi s posebnimi potrebami; gluhih, slepih, ostarelih in tako naprej
               in tudi za tisti segment družbe, ki se srečuje z novim tehnološkimi razvoji, kar v
               omenjenem papirju ni dovolj jasno prepoznavno.</p>
               <p>Še enkrat bom poudarila, proračunska postavka za skrb slovenskega jezika kot
               najvišje vrednoteno postavko ne samo nacionalnega programa za kulturo, ampak tudi
               samega programa ministra za kulturo se tukaj ne eni strani izpolnjenimi besedami
               vendarle srečuje s podhranjeno številko, kajti v 2007 in 2008 je ta postavka
               minimalna 4, 5 milijonov, kar pomeni, da komaj da lahko napišete en razpis oziroma če
               vas ta kader, ki je sedaj, kot pravite, obogaten, v uradu skrbi za en razpis, moram
               reči, da znotraj tega razpisa ni mogoče kaj dosti<stage type="mag"/> <stage>(nadaljevanje)</stage> razdeliti, ker so vendarle ta sredstva, po mojih
               presojah in po velikih besedah, ki bi jim mogla slediti, premajhna. Več v
               nadaljevanju pri amandmajih. Hvala.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp49">

               <speaker>PREDSEDNIK MAG. BRANKO GRIMS:</speaker>

               <p>Hvala. To je bila še razprav v prvem delu, dobro, malo pozno je bila dvignjena roka.
               Ampak, zdaj pa še sprašujem ali želi še kdo k splošni razpravi od vabljenih ali
               članic in članov odbora razpravljati? Ne. Če ne, še enkrat ugotovim, da je ta del
               zaključen in prehajamo konkretno na razpravo o amandmajih tako kot so bili vloženi.
               Gospa Potrata, želite besedo, proceduralno?</p>
            </sp>
            <sp xml:id="SDT4-OZKŠIŠ-Redna-022-2007-04-10.sp50">

               <speaker>MAG. MAJDA POTRATA:</speaker>

               <p>Ne proceduralno, rada bi razpravljala k prvemu amandmaju, če mi je dovoljeno.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp51">

               <speaker>PREDSEDNIK MAG. BRANKO GRIMS:</speaker>

               <p>Prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp52">

               <speaker>MAG. MAJDA POTRATA:</speaker>

               <p>Hvala lepa. Prvi amandma se nanaša na uvodno poglavje in čeprav je obsežnejši sem se
               za takšno obliko amandmaja odločila zaradi tega, da je besedilo povezano in da se ga
               da brati iz sobesedila. Da boste pa lažje sledili v resoluciji besedilo, ki sem ga
               spreminjala ali za katerega predlagam spremembo formulacije se začne v četrti
               vrstici. Ker pa med zakonsko določenimi nalogami oziroma delovnimi področji
               Ministrstvo za kulturo v času in tako naprej. Rada bi opozorila na to, da v
               nacionalnem programu za kulturo je res navedena skrb za slovenski jezik, njegova raba
               in razvoj, to poglavje je bilo kot splošna prioriteta uvrščeno v nacionalni program
               za kulturo in tudi z amandmajem, ki sem ga vložila ali pripravljala tudi po diskusiji
               v delovni skupini za jezikovno politiko in jezikovno načrtovanje, ki je bila k sreči
               v prejšnjem sklicu Državnega zbora še živa, po tistem, ko smo uvideli, da je treba
               pri slovenskem jeziku opozarjati predvsem na sproščeno rabo in na zagotavljanje
               razvoja za slovenski jezik tudi v novih okoliščinah v katerih se kažejo posebnosti
               predvsem v izbiri jezika in njegovi rabi in da je za to potrebna primerna jezikovna
               politika ne z restriktivnostjo, ampak ozaveščanjem in spodbujanjem. Izhajali smo iz
               teze, da je slovenščina v Evropski uniji uradni jezik ali eden izmed uradnih jezikov,
               da je to jezik za vsa področja javnega življenja, da ima svojo normo, da ima svoj
               korpus in druge podlage in lastno slogovno izoblikovanost. To se nam je zdelo
               potrebno zagotoviti tudi za naprej in zato je za Ministrstvo za kulturo to bila
               naloga, ki jo je bilo treba po tem, ko je bil nacionalni program za kulturo sprejet,
               vključiti tudi v obveznosti ali v delovna področja Ministrstva za kulturo, zato vas
               opozarjam, da je bil nacionalni program za kulturo sprejet februarja leta 2004, 27.
               februarja, medtem ko je bil pa popravek Zakona o državni upravi sprejet šele naknadno
               4. junija leta 2004. Treba je videti kakšno je sosledje dogodkov, ni obrnjeno kot je
               tu zdaj v tekstu napisano. Da pa bo jezik kot prioriteta upoštevan v nacionalnem
               programu za kulturo je bilo pa to že dolgo časa jasno in smo to tudi v ukrepih jasno
               zapisali in jasno zapisali nesprejetje Zakona o javni rabi slovenskega jezika na
               prvem mestu, ampak koordiniranje jezikovne politike na prvem mestu, ker je to
               permanentna naloga. Če kdo zdaj vidi, da so ukrepi <stage type="mag"/> <stage>(nadaljevanje)</stage> skopo razčlenjeni, potem naj gre prelistati sicer
               nacionalni program za kulturo, tu je 10 ukrepov predvidenih pri slovenščini, pri
               nekaterih drugih prioritetah ali ciljih je teh ukrepov bistveno manj in bistveno manj
               so razčlenjeni, ker reči, da se ne dotikajo ti ukrepi vseh področij, prosim, je tako
               področij knjige izvirna slovenska knjiga in prevodna literatura, poglabljanje bralne
               kulture, odpravljanje primanjkljajev funkcionalne nepismenosti, sodelovanje in
               povezovanje znanosti in izobraževanja, poglabljanje vedenja o pravilni tvorbi
               besedil, spodbujanje znanosti in raziskovanja in tako naprej, da ne govorim o jeziku
               v medijih. In nenazadnje na koncu tudi upoštevanje posebnosti rabe slovenskega jezika
               kot drugega jezika v ustavno dvojezičnih okoljih. Tu so tudi kazalniki zapisani po
               katerih je mogoče te ukrepe spremljati, tako da tisto kar sem izpustila, če ima kdo
               slabe živce in se mu ne ljubi teksta amandmaja pregledovati, izpuščeno je tisti del
               besedila zelo skopo razčlenitvijo, ker treba je gledati ne število besed, ampak kaj
               te besede pomenijo. No, odrekla sem se tudi abstraktni ravni, res pa sem pustila, da
               je obrobno jezikovna problematika omenjena v strategiji razvoja Slovenije. In še na
               eno stvar naj v tem amandmaju opozorim, tu pa se mi zdi, da imajo pripravljavci pa
               malo več težav. Nacionalni program za jezikovno politiko tako kot ga predpisuje Zakon
               o javni rabi slovenščine ni bil kot obveznost zapisan zato, da bi kakšne
               pomanjkljivosti odpravljal, ampak zato, da bi ta država z dejavno aktivno jezikovno
               politiko in ustreznim jezikovnim načrtovanjem zagotovila, še enkrat pravi, pravne
               osnove pa tudi finančne in kadrovske, raziskovalne, izobraževalne, popularizacijske
               in vse druge možnosti slovenščini za njeno normalno življenje in za njen normalen
               razvoj. Zato se mi zdi, da je nemogoče tu zapisati, da gre samo za odpravljanje
               kakšnih pomanjkljivosti, opozorim vas naj vendarle na to, da je Zakon o javni rabi
               slovenščine bil takrat imenovan kot krovni zakon ali strešni zakon, vseeno kako ga
               hočete imenovati, in da je bila temeljna težava pri njegovem nastajanju ta, da je
               povzemal številne zakonske določbe in tudi ustavno določilo in da je
               Zakonodajno-pravna služba imela ravno s tega stališča največ pripomb zakaj tak
               splošni zakon ali krovni zakon sprejemati, če so določbe že v področni zakonodaji. Da
               je tu aluzija na nek drugi krovni zakon lahko kar precejšnja, mi verjetno ni treba
               posebej opozarjati, zaradi tega, ker tudi pri tistem zakonu za katerega pravimo, da
               smo svetilnik v Evropi zaradi njega bo treba kljub tistemu svetilniku področno
               zakonodajo še vedno spreminjati. In tudi ne glede na sprejeti Zakon o javni rabi
               slovenščine, ne glede na nacionalni program za jezikovno politiko bo področna
               zakonodaja še vedno morala urejati nekatere stvari in samo želela bi si, da bi bil
               sektor za slovenski jezik lahko odmevnejši, jaz ne bom rekla, da ni dejaven, ampak da
               bi bil odmevnejši in bolj <stage type="mag"/> <stage>(nadaljevanje)</stage>
               razumljen pri svojih prizadevanjih, da mislim tu na nekatere posege v Zakon o
               gospodarskih družbah, da mislim tu še na nekatere druge reči, ki smo jih morali potem
               v Državnem zboru reševati je pa tudi samo po sebi razumljivo. Jaz upam, da kljub
               temu, da vas moja razprava zabava boste ob glasovanju zmogli resnost in amandma
               podprli. Hvala.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp53">

               <speaker>PREDSEDNIK MAG. BRANKO GRIMS:</speaker>

               <p>Hvala. Želi še kdo razpravljati o tem amandmaju? Gospod Dular, prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp54">

               <speaker>DR. JANEZ DULAR:</speaker>

               <p>Hvala lepa za besedo. Slišali smo zdaj marsikaj zelo na široko razloženega o vsem
               mogočem. Jaz bi se omejil na tisto kar je v amandmaju vloženem kakršen je zapisano.
               Ker na to je bilo mogoče se temeljito zbrati, skoncentrirati in pripravi odgovor, bil
               bi mogoče odgovor tudi na vse to kar je zdaj, ampak s tem bi se stvar raztegnila.
               Torej, ta amandma k prvemu poglavju uvod v bistvu brez potrebe predlagati, da se vse
               besedilo prvih dveh odstavkov tega poglavja, to se pravi skoraj celotni uvod
               nadomesti z novim besedilom, čeprav se to novo besedilo loči od sedanjega le po treh
               majhnih spremembah, ki v bistvu ne posegajo bistveno na vsebino sporočila, je pa
               težko oziroma zamudno iskati tiste točke. Rekel sem, torej tri majhne spremembe in še
               te tri majhne spremembe so potem v obrazložitvi zožene, obrazložitev se nanaša samo
               na eno izmed omenjenih treh sprememb, če jo preberem, predlagana sprememba besedila
               dosledno upošteva časovno sosledje sprejema zakonodaje. Sprememba Zakona o državni
               upravi je namreč nasledek sprejetja nacionalnega programa za kulturo. Tudi ta
               utemeljitev kakršna je je problematična. Namreč, čeprav je bil Zakon o spremembah in
               dopolnitvah zakona o državni upravi formalno sprejet pozneje kakor nacionalni program
               za kulturo ni mogoče trditi, da je bil nasledek sprejetja nacionalnega programa za
               kulturo, kajti Zakon o spremembah in dopolnitvah zakona o državni upravi je bil
               napovedan v objavljenem zadnjem gradivu že julija 2003 in v njem tudi že izrecna
               uvrstitev skrbi za slovenski jezik med delovna področja Ministrstva za kulturo, prej
               namreč Ministrstvo za kulturo formalno ni bilo posebej odgovorno za to področje. To
               se pravi, čeprav je bil ta zakon sprejet pozneje, formalno pozneje kakor nacionalni
               program, ni njegova posledica temveč je bila ta posledica že prej načrtovana, tako da
               po tej plati ni mogoče tega amandmaja podpreti.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp55">

               <speaker>PREDSEDNIK MAG. BRANKO GRIMS:</speaker>

               <p>Prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp56">

               <speaker>MAG. MAJDA POTRATA:</speaker>

               <p>Glede na to, da sem vendarle sodelovala pri pripravljanju nacionalnega programa za
               kulturo glede na to, da sem spremljala tudi spreminjanje zakonodaje, saj sem v
               prejšnjem mandatu bila iz stranke, ki je bila v koaliciji, vztrajam pri tem kakor sem
               utemeljila. Nacionalni program za kulturo je nastajal dlje časa in predvideno je
               bilo, da bo slovenski jezik prva prioriteta davno prej preden je bil pripravljen
               Zakon o državni upravi. Da bo vodja sektorja za slovenščino mojemu amandmaju oporekal
               mi je bilo popolnoma jasno, bi pa rekla, da je tudi v nacionalnem programu za
               jezikovno politiko marsikaj napisano veliko, veliko, pa v nacionalnem programu vsaj v
               uvodnih poglavjih manjka zato<stage type="mag"/> <stage>(Nadaljevanje)</stage>
               z dolgo obrazložitvijo glede na to, da mi je dana možnost obrazložiti amandma tudi na
               seji odbora, nisem trudila, ker izkušnje so pač take, da vse kar kdo iz opozicije
               predlaga, je zavrnjeno pa tudi, če je še tako res.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp57">

               <speaker>PREDSEDNIK MAG. BRANKO GRIMS:</speaker>

               <p>Hvala. Gospod Bevk, prosim. Gospod Bevk je še želel besedo. Prosim,</p>
            </sp>
            <sp xml:id="SDT4-OZKŠIŠ-Redna-022-2007-04-10.sp58">

               <speaker>SAMO BEVK:</speaker>

               <p>Hvala lepa, gospod predsednik. Človek ima čuden občutek pri tej diskusiji gospoda
               Dularja. Namesto, da bi bili veseli, da imamo v Državnem zboru Republike Slovenije
               tako poznavalko tega področja, kot je mag. Majda Potrata in bi bili veseli
               izboljšanja tega besedila, kratko malo zamahnemo z roko in rečemo, ne glede na to, da
               ni res tako veliko sprememb kakor je sicer ta amandma dolg, bi jaz vseeno plediral,
               spoštovane kolegice oziroma kolege iz koalicije, da podprejo ta amandma k uvodu
               resolucije o nacionalnem programu za jezikovno politiko za obdobje 2007-2011, in da
               se na ta način ta tekst izboljša. Ne pa da, bi rekel brez kakšnih posebnih vsebinskih
               argumentov po vrsti zavračamo predloge opozicije, kajti če kje je, ravno tukaj to
               zavračanje opozicijskih predlogov skregano s konstruktivnim prispevkom k temu
               besedilu. Hvala lepa.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp59">

               <speaker>PREDSEDNIK MAG. BRANKO GRIMS:</speaker>

               <p>Sprašujem predstavnika pravne službe, vi ste se javil k besedi. Potem pa gospod
               Dular. Prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp60">

               <speaker>DR. JANEZ DULAR :</speaker>

               <p>Hvala. Bom začel na koncu. Nič po vrsti ne zavračamo, saj smo šele pri 1. točki in
               tukaj smo izrekli svoj pomislek.</p>
               <p>Drugače pa, če se vrnem k vsebini. Ne gre za to, da bi kdo zanika, da je v
               nacionalnem programu za kulturo prva prioriteta jezik, deklarativno postavljeno. Jaz
               sem govoril ne o notranjih razmerjih med, v nacionalnem programu za kulturo, temveč o
               razmerju med nacionalnim programom za kulturo in spremembo zakona o državni upravi.
               In zakon o državni upravi, torej ni, še enkrat trdim, ni nasledek sprejetja
               nacionalnega programa za kulturo, temveč je bil zasnovan čisto iz drugih razlogov in
               po drugem tiru, tudi sploh ne samo zaradi te točke, temveč je šlo takrat za širše
               reorganizacijske poteze v Vladi. In v temu okviru je potem tudi to prišlo na vrsto,
               ne pa zaradi nacionalnega programa za kulturo. Hvala.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp61">

               <speaker>PREDSEDNIK MAG. BRANKO GRIMS:</speaker>

               <p>Drugih prijav ni več. Prehajamo... Še gospa Uhanova je želela. Prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp62">

               <speaker>MARJETKA UHAN:</speaker>

               <p>Hvala lepa za besedo. Jaz sem že dvakrat šla skozi ta amandma, pa tudi poslušala sem
               gospo Potrato, ki je zelo na široko in na dolgo obrazložila svoje občutke do
               slovenskega jezika, pa kljub temu nisem iz tega amandmaja razumela bistvo razlike,
               kot je že napisano v uvodu te resolucije o nacionalnem programu za jezikovno
               politiko, zato v Novi Sloveniji tega amandmaja ne bomo podprli.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp63">

               <speaker>PREDSEDNIK MAG. BRANKO GRIMS:</speaker>

               <p>Sedaj se je javila še gospa Potrata, potem gospod Bevk.</p>
               <p>Gospa Potrata je bila malo hitrejša...</p>
            </sp>
            <sp xml:id="SDT4-OZKŠIŠ-Redna-022-2007-04-10.sp64">

               <speaker>MAG. MAJDA POTRATA:</speaker>

               <p>Hvala, gospod predsednik. Besedilo bo tako ali tako v celoti počrnjeno, ko bo
               dopolnjeni predlog resolucije, če bo amandma sprejet. Kot kaže pa, amandma ne bo
               sprejet. Ampak gre za navidez tri zelo drobne popravke, ki so pa po moje bistvenega
               pomena. Skrb za jezik, za njegov razvoj do zakona o državni upravi ni bila temu
               resorju posebej določena.</p>
               <p>Drugo. Vsebinsko sem na široko razložila, ja, na široko sem razložila, da
               razčlenitev <stage type="mag"/> <stage>(Nadaljevanje)</stage> ukrepov v
               nacionalnem programu za kulturo ni zelo skopo razčlenjena. Ukrepi niso skopo
               razčlenjeni. Ukrepi so razčlenjeni.</p>
               <p>In tretje. Nacionalni program za jezikovno politiko v zakonu o javni rabi
               slovenščine ni napisan za to, da bi odpravljali pomanjkljivosti, dajte razumeti. Ne
               gre za pomanjkljivosti, ampak gre za smotrno ureditev nekega zelo pomembnega
               področja, da ne ostaja na ravni čustev, kot je bilo tukaj rečeno, ampak da se točno
               ve kam hočemo in koliko smo za to kamor hočemo, pripravljeni tudi dati. Hvala.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp65">

               <speaker>PREDSEDNIK MAG. BRANKO GRIMS:</speaker>

               <p>Hvala. Še gospod Bevk se je javil.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp66">

               <speaker>SAMO BEVK:</speaker>

               <p>Hvala za besedo. Jaz bi rad samo to povedal, da smo res šele pri prvem amandmaju in
               v tem smislu dam spoštovanemu gospodu dr. Dularju popolnoma prav. Vendar se je moj
               poseg nanašal na številne predloge opozicije pri delu tega odbora, od amandmajev do
               zakonskih osnutkov, ki smo jih predlagali v opoziciji, pa so bili dejansko ali na tem
               odboru ali pa v Državnem zboru vsi po vrsti zavrnjeni. Hvala lepa.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp67">

               <speaker>PREDSEDNIK MAG. BRANKO GRIMS:</speaker>

               <p>Hvala. Drugih razpravljavcev sedaj ni več. Prehajamo na odločanje. Želi kdo
               obrazložiti svoj glas? Odločamo torej.</p>
               <p>Kdo je za amandma k prvemu poglavju pod številko 1? <stage>(2 članov.)</stage> Je kdo proti? <stage>(8
               članov.)</stage></p>
               <p>Ugotavljam, da amandma ni izglasovan.</p>
               <p>Prehajamo na drugo poglavje. Vprašam predlagateljico, če želi dodatno obrazložiti.
               Prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp68">

               <speaker>MAG. MAJDA POTRATA:</speaker>

               <p>Hvala lepa. Besedilo je popravljeno tako v poglavju zgodovinski oris, predlog za
               spremembo se nanaša na besedilo v predzadnjem odstavku. Tam se začne domače
               sporazumevalne potrebe o tem, da izčrta amandma besedico "dve h nasprotujočih si
               interesnih in nadzornih usmeritev" sem že govorila, zaradi tega, ker je bilo sporov
               med interesnimi in nazorskimi usmeritvami več kot samo dveh. Če pa kdo vztraja pri
               tem, očitno hoče kdo ponujati samo to, da je šlo samo za dve skupini, ampak jaz vem,
               da so bili odpori v visokem šolstvu, da smo imeli javne polemike, Slovensko akademijo
               znanosti in umetnosti, da smo imeli javne polemike s celo vrsto gospodarstvenikov. Da
               so se nesoglasja slišala tudi iz Državnega sveta. Da je tudi v okviru delovne skupine
               za jezikovno politiko in jezikovno načrtovanje troje stališč bilo. Eni so
               zagovarjali, da sploh zakon ni potreben, eni so bili za zakon, tretji so pa bili
               proti zakonu. Tako mimogrede. Že to je, do tri še znam šteti. Da ne gre za vsebinsko
               osiromašitev zakona, sem že poprej razlagala in to dokazujem s posebnim poglavjem, ki
               se glasi "Naloge in odgovornosti državnih organov". <stage type="mag"/> <stage>(Nadaljevanje)</stage> Tega poprej, prejšnji zakonski predlog ni predvideval.
               Res pa je, da to pa je moj osebni pogled na stvari, da v pričakovanega vsebinskega
               napredka v veljavi in javni rabi slovenščine zakon ni prinesel. Tudi takrat, ko smo
               ga sprejemali, so številni dvomili, da lahko zakon reši tisto kar so si nekateri
               zastavili oziroma kar pričakujejo, razvoja slovenščine, raziskovanja slovenščine samo
               od zakona ne bo. Bo treba še marsikaj drugega storiti. In tisto kar se mi zdi posebej
               pomembno tukaj dodati je, da v času v katerem nismo bili sposobni niti nacionalnega
               programa za jezikovno politiko v predpisanem času spraviti skozi, pa ugotoviti ali je
               dejavnost zakona ali uresničljivost zakona v vseh točkah že, pa bi predlagali
               spremembe. Saj to je v koalicijski pogodbi tudi napovedano. O teh zadevah, ki so
               zvezane z državnim jezikom, sem govorila prej in sedaj ne bom še enkrat govorila. Ta
               del pričakovanega vsebinskega napredka je torej izpuščen in popravljeno je tudi
               besedilo, ki govori o po moje zelo vprašljivem stališču. Zame je to nedokazljivo
               stališče. Namreč tukaj piše, po drugi strani je pravni status slovenščine na samem
               območju Slovenije postal manj trden. Kolikor jaz vem, se Ustava ni spremenila in
               izhodišče za vse jezikovne pravice je ustava. Po čem je pravni status slovenščine
               manj trden. Potem, ko smo rekli, da imamo tukaj ustavne določbe, krovni zakon o javni
               rabi slovenščine, ko je slovenščina postala eden izmed uradnih jezikov Evropske
               unije, mi zatrjujemo, da je pravni status slovenščine manj trden. Tega jaz ne morem
               sprejeti, zato sem to besedilo predlagala za spremembo. Res pa, torej je to izčrtano
               v pravnem statusu in se sedaj besedilo glasi na tem mestu, po drugi strani pa je bilo
               treba zaradi bruseljskih smernic celo črtati ali omehčati vrsto zakonskih določb o
               prednostni rabi slovenščine v nekaterih uradnih oziroma javnih govornih položajih.
               Ali je to čisto res, o prednosti rabi? Res je bilo nekaj določb v zvezi z
               diskriminatornostjo ali nediskriminatornostjo nekaterih jezikovnih določb treba
               popravljati, ampak nikjer tam, kjer je za uporabnika raba slovenščine bistvenega
               pomena, slovenščina svojega statusa ni izgubila. To je, celo utrdili smo tisti del,
               ki govori o spremljevalni dokumentaciji prodajnim izdelkom. Kako se uresničuje, to je
               druga stvar. Ampak zapisati v nek dokument, da je pravni status slovenščine manj
               trden, je pa zame stvar, ki bi pa terjala malo več utemeljitve, če smo že ravno pri
               tem. Tako da, so bili to razlogi zaradi katerih sem predlagala ta amandma. Hvala.
           </p>
            </sp>
            <sp xml:id="SDT4-OZKŠIŠ-Redna-022-2007-04-10.sp69">

               <speaker>PREDSEDNIK MAG. BRANKO GRIMS:</speaker>

               <p>Hvala. Gospod Dular.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp70">

               <speaker>DR. JANEZ DULAR:</speaker>

               <p>Hvala. Amandma predlaga nadomestitev zadnjega dela poglavja zgodovinski oris. To je
               večino predzadnjega stavka in ves zadnji odstavek z novim besedilom, ki se od
               sedanjega loči po dveh takih vrivkih in treh črtanih, treh izpuščenih odlomkih.<stage type="mag"/> <stage>(Nadaljevanje)</stage> Prvi vrivek, to je tam, kjer
               pravi "pogledi in na potrebnost krovnega zakona o rabi slovenščine na njegove cilje,
               namene in vsebine" so bili zelo različni. Nekoliko dopolnjuje opis okoliščin
               nastajanja zakona o javni rabi slovenščine in bi bil načelno sprejemljiv sam po sebi.
               Med tem ko drugi vrivek o sprejetju nacionalnega programa, tam kjer je definiran
               jezik kot eden temeljnih ciljev zakona o javni rabi slovenščine, pa samo ponavlja
               vsebino drugega odstavka uvoda. Tisto o čemer smo že prej govorili, in kjer je
               izrecno rečeno, da bi se take pomanjkljivosti odpravile, je bil sprejet zakon o javni
               rabi slovenščine s takimi in takimi cilji. To se pravi, je to samo ponavljanje
               tistega, ker je tam zapisano. To je o teh dveh vrivkih. Torej eden načelno
               sprejemljiv, drugi po mojem nepotreben, med tem ko tisti izpusti, kar je izpuščenega,
               ker je črtanega, pa pomenijo v bistvu poizkus nekakšnega brisanja ali zamolčevanja
               nekaterih neprijetnih dejstev, predvsem to kar je bilo sicer zakona, vsebinske
               osiromašenosti sprejetega zakona o javni rabi slovenščine, v primerjavi s prvotnimi
               osnutki in predlogi. In s tem v bistvu, s tem, ko se to zamolčuje, ta neprijetna
               dejstva, s tem se skuša Vladi nekako vzeti iz rok, utemeljevanje predloga konkretnih
               ukrepov za odpravo teh pomanjkljivosti. Ukrepi, kot so recimo 1a, 1b, 12b itn., tam
               kjer se predvideva izboljšanje zakonodaje, se to utemeljuje ravno s tem, da so tam
               pomanjkljivosti. Sedaj pa, če se reče, da se te pomanjkljivosti zamolčujejo, ali da
               se celo vladni koaliciji očita, da kljub napovedim še ni predlagala nobene spremembe,
               sedaj pa, ko jo pa predlaga, se pa zamolčuje argumentacija. To je neprepričljiv način
               utemeljevanja. Neprepričljiva, kot je bilo na koncu rečeno, pa je po našem mnenju
               tudi trditev, da se pravni status slovenščine kljub črtanju in mehčanju slovenskih
               zakonskih določb o prednostni rabi slovenščine zaradi bruseljskih smernic ni
               spremenil. Seveda se je spremenil in to na slabše. V zakonu o delovnih razmerjih, v
               nekaterih predpisih s področja zdravstva, v zakonu o varstvu potrošnikov itn., je bil
               ta Državni zbor prisiljen omehčati nekatere zahteve, izrecne zahteve o prednostni
               rabi slovenščine in to mi je sedaj bolj ohlapno zapisano in lahko celo povem, da iz
               Bruslja prihajajo še nove zahteve po povečani ohlapnosti, kjer v zakonu o varstvu
               potrošnikov izredno piše, da je treba poslovati v slovenščini itn., smo izpostavljeni
               zahtevi, da je treba reči samo, da je treba poslovati v potrošniku razumnem jeziku.
               Kakor, da je beseda slovenščina tukaj tabuizirana. To se pravi, pritiski so bili,
               pravni status slovenščine se je zaradi teh sprememb omehčal oziroma postal manj trden
               in tovrstne tendence še zmeraj prihajajo. Zato je tukaj tudi naveden ukrep 1b, ki
               predvideva jasnejše in odločnejše stališče Republike Slovenije do tovrstnih pritiskov
               in nasprotovanja nadaljnjemu izzivanju slovenščine iz področnih zakonov in programov.</p>
               <p>Tako da, če končam komentar k temu, bi rekel, da prvi od predlaganih vrivkov,
               tistega ki sem ga omenil, da je šlo za različne poglede itn., bi bil sam po sebi
               načelno sprejemljiv, ampak amandma kot celota, ki vsebuje še marsikaj drugega, pa ga
               ni mogoče podpreti. Hvala.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp71">

               <speaker>PREDSEDNIK MAG. BRANKO GRIMS:</speaker>

               <p>Hvala. Želi še kdo razpravljati o tem amandmaju? Gospa Potrata, prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp72">

               <speaker>MAG. MAJDA POTRATA:</speaker>

               <p>Hvala. Ne gre za skrivanje dejstev. <stage type="mag"/>
               <stage>(nadaljevanje)</stage> Sem poprej povedala, da so najmanj trije dokumenti, ki že zdaj
               govorijo o tem česa vse z Zakonom o javni rabi slovenščine ni mogoče narediti in da
               se ta očitek o brezzobem tigru kar naprej ponavlja, je tudi jasno. Seveda bom zaradi
               tega rekla - Nacionalni program za jezikovno politiko je eno, Zakon o javni rabi
               slovenščine je pa drugo in če so pomanjkljivosti, če so, ampak tisto spoštovani
               predstavniki koalicije, kar je mogoče brati v zvezi z zahtevami po spremembi Zakona o
               javni rabi slovenščine, prej govori v prid tega, da boste spreminjali Zakon o javni
               rabi slovenščine zato, da boste omogočili večjo gibljivost študentov in še česa
               drugega. Kar pojdite si pogledati kaj je tam, sprašujem, navsezadnje se bo spoštovani
               gospod minister spomnil, da je bilo to pravzaprav prvo vprašanje, ki sem mu ga
               takrat, ko se nam je predstavljal še kot kandidat za ministra, naslovila. Ravno
               zaradi tega, ker me je presenetilo, da sem tako formulacijo o potrebnosti spremembe
               zakona o javni rabi slovenščine brala. Ne gre za to, da bi kakorkoli posegala ali
               oporekala ukrepom, ki so v nadaljevanju zapisani. Niste slišali iz mojih ust niti ene
               besede, ki bi temu oporekale, dejstvo pa je, da če hočemo o teh zadevah govoriti tako
               kot govorite tukaj, da pričakovanega vsebinskega napredka uveljavi in javni rabi
               slovenščine, da je prinesel malo in da gre samo za povzemanje, saj takrat ko ste
               zakon hoteli imeti ste vedeli, da je v bistvu to skupek različnih določb iz različnih
               zakonov zbran v enem, edino orodje, ki ga je Zakon o javni rabi slovenščine prinesel,
               so bile predpisane globe, te so pa ostale. Hvala.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp73">

               <speaker>PREDSEDNIK MAG. BRANKO GRIMS:</speaker>

               <p>Hvala, želi še kdo razpravljati? Ugotavljam da ne. Prehajamo na odločanje. Želi kdo
               obrazložiti svoj glas? Ugotavljam, da ne. Odločamo.</p>
               <p>Kdor je za amandma gospe Potrata, naj to potrdi z dvigom roke.<stage>(2 člana.)</stage> Kdo je
               proti? <stage>(8 članov.)</stage></p>
               <p>Amandma ni sprejet.</p>
               <p>Prehajamo na naslednji amandma. Tega so vložile poslanske skupine koalicije. Želi
               kdo razpravljati? Nihče. Želi kdo obrazložiti svoj glas? Nihče. Odločamo.</p>
               <p>Kdor je za predlagani amandma, naj to potrdi z dvigom roke? <stage>(8 članov.)</stage> Je kdo
               proti? <stage>(Nihče.)</stage></p>
               <p>Prehajamo na naslednji amandma in s tem prehajamo tudi na 3. poglavje. Tudi ta
               amandma so vložile poslanske skupine koalicije. Želi kdo razpravljati? O amandmajih
               je treba po Poslovniku glasovati, o vsakem posebej. Ugotavljam, da nihče. Želi kdo
               obrazložiti svoj glas? Ugotavljam, da ni nihče. Glasujemo.</p>
               <p>Kdor je za predlagani amandma, naj to potrdi z dvigom roke? <stage>(8 članov.)</stage> Je kdo
               proti? <stage>(Nihče.)</stage></p>
               <p>Prehajamo na naslednji amandma. Tudi tega so vložile stranke koalicije. Želi kdo
               razpravljati? Nihče. Želi kdo obrazložiti svoj glas? Nihče. Glasujemo.</p>
               <p>Kdor je za predlagani amandma, naj to potrdi z dvigom roke? <stage>(8 članov.)</stage> Je kdo
               proti? <stage>(Nihče.)</stage></p>
               <p>Prehajamo na naslednji amandma. To je zadnji amandma k poglavju 3. Tudi tega so
               vložile stranke koalicije. Želi kdo razpravljati? Nihče. Želi kdo obrazložiti svoj
               glas? Nihče. Glasujemo.</p>
               <p>Kdor je za predlagani amandma, naj to potrdi z dvigom roke? <stage>(8 članov.)</stage> Je kdo
               proti? <stage>(Nihče.)</stage></p>
               <p>Prehajamo na 4. poglavje. Tukaj je najprej na vrsti amandma poslanske skupine
               Nepovezanih poslancev. Vprašam predlagateljico<stage type="mag"/> <stage>(nadaljevanje)</stage> če želi dodatno obrazložiti? Gospa Širca? Prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp74">

               <speaker>MAJDA ŠIRCA:</speaker>

               <p>Čisto na kratko. Gre za poglavje, ki govori o znanstveno raziskovalnem spremljanju
               jezikovnega življenja, skratka poglavje za opis sodobne norme slovenskega knjižnega
               jezika. Mi želimo po F točki vnesti še zadnjo točko, dodatno točko in sicer, če se
               prejšnji dve točki ukvarjata s standardizacijo romskega jezika, druga s
               standardizacijo slovenskega znakovnega jezika za gluhe in tako naprej, skratka
               celoten spekter različnih pozitivnih ukrepov, menimo, da morebiti manjka še tisti
               ukrep, ki bi bil posvečen raziskovanju manj pogostih govornih in jezikovnih praks,
               zlasti ljudi s posebnimi potrebami gluhih, slepih, ostarelih, z nevrološkimi motnjami
               in tako naprej. Namreč menimo, da je prav ta segment je v nacionalnem programu
               pomanjkljiv, skratka segment za spodbujanje raziskovanja kontaktnih oblik jezika in
               sporazumevanja v znakovnem in družbenem smislu. Ne samo standardizacija in tako
               naprej, ampak raziskovanje, ki v tem predelu manjka in bi bilo dobrodošlo, če bi bilo
               noter dodatno vloženo, tudi za te prizadete skupine ljudi. Hvala.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp75">

               <speaker>PREDSEDNIK MAG. BRANKO GRIMS:</speaker>

               <p>Hvala. Še procesno pojasnilo. Vsi amandmaji Poslanske skupine Nepovezanih poslancev
               so bili prepozno vloženi, da bi jih obravnavali kot običajne amandmaje in so torej
               predlogi za amandmaje odbora. Če bo kateri od njih izglasovan so to amandmaji odbora.
               Vprašam samo predstavnika Vlade, če se želi opredeliti do predlaganega amandmaja.
               Gospod Dular.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp76">

               <speaker>DR. JANEZ DULAR:</speaker>

               <p>Hvala lepa. Torej ta amandma h podpoglavju 4.1.2. - Znanstveno raziskovalno
               spremljanje jezikovnega življenja je po našem mnenju nepotreben, ker je problematika
               tako imenovanih manj pogostih govornih in jezikovnih praks v resoluciji že zajeta in
               to ne samo v tisti točki, ki jo je gospa poslanka omenila, to je 5F, temveč tudi že v
               nekaterih, recimo že 5D, točka 5D izrecno pravi "raziskovanje kontaktnih oblik jezika
               in sporazumevanje", posebnosti jezika priseljencev, gostujočih delavcev, azilantov in
               tako dalje, tako, da je ta reč tukaj že zajeta, zajeta je tudi pozneje v nekaterih
               naslednjih poglavjih, recimo ukrep 6M, 9P tako, da mislimo, da je amandma, drugače si
               ne znam razlagati kakor da je nastal na podlagi neke morda starejše verzije kakšnega
               besedila, ampak to kar je zdaj na mizi je tudi v tem smislu izpopolnjeno in to
               vsebuje. Hvala.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp77">

               <speaker>PREDSEDNIK MAG. BRANKO GRIMS:</speaker>

               <p>Gospa Širca se je prva javila, za njo gospa Potrata. Prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp78">

               <speaker>MAJDA ŠIRCA:</speaker>

               <p>Spoštovani gospod Dular, mene veseli, da ste pokrili, če tako rečem, ta segment. Zelo
               v redu je, da so posebnosti jezika priseljencev, gostujočih delavcev, azilantov in
               podobno obravnavani, ampak ipd in podobno, vendarle ne vključuje to kar smo mi želeli
               posebej poudariti. Se pravi: manj pogoste jezikovne prakse, ki niso samo te, ki ste
               jih vi pravilno vključili v program ampak tudi posebne potrebe, gluhe, slepe,
               ostarele in tako naprej. Tudi gluhi, tudi slepi so obravnavani v tej resoluciji,
               ampak ne na način spodbude na raziskovalnem področju, tako, da, bom rekla - škodi ne.
               Hvala. ...<stage>/oglašanje v ozadju, nerazumljivo/</stage>...</p>
            </sp>
            <sp xml:id="SDT4-OZKŠIŠ-Redna-022-2007-04-10.sp79">

               <speaker>PREDSEDNIK MAG. BRANKO GRIMS:</speaker>

               <p>Gospod Dular, ali lahko prosim priklopite mikrofon, zaradi prenosa in zaradi...</p>
            </sp>
            <sp xml:id="SDT4-OZKŠIŠ-Redna-022-2007-04-10.sp80">

               <speaker>DR. JANEZ DULAR:</speaker>

               <p>Ta populacija IPD je sicer videti mogoče včasih sama sebi namen ampak ko naštevaš in
               našteješ tri ali štiri kategorije v določeni smeri je potem s tem IPD seznam odprt. V
               katero smer pa ta seznam gre pa se potem vidi iz drugih točki, kot sem jih<stage type="mag"/> <stage>(nadaljevanje)</stage> omenil, recimo 6M, 9P in tako
               dalje tako, da mislimo, da je to zadosti pokrito. Hvala.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp81">

               <speaker>PREDSEDNIK MAG. BRANKO GRIMS:</speaker>

               <p>Hvala. Še gospa Potrata se je prijavila.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp82">

               <speaker>MAG. MAJDA POTRATA:</speaker>

               <p>Hvala. Saj vem da ne bo zaleglo, ne ampak vseeno. Evropsko leto enakih možnosti je
               letos in če se vsaj z enim ukrepom raziskovanja posebnih jezikovnih kontaktov, kot je
               bilo slišati, ukvarjamo na raziskovalni način s tistimi ljudmi, ki so državljanke in
               dražavljani Slovenije pa niso azilanti, priseljenci ali kaj drugega, kar je bilo
               rečeno, ne bi škodovalo, zato ker so to verjetno čisto drugačni govorni, čisto
               drugačne jezikovne prakse, kot tiste o katerih je bilo prej govora. Sicer pa bi bilo
               lep, če bi skrbeli za jezikovne kontakte z azilanti in tudi skrbeli za učenje jezika,
               pa ne za to, da bi bila potem potrebna sredstva s strani tistih, ki hočejo tu bivati
               ampak, da bi država zagotavljala tako, kot nekatere druge evropske države
               zagotavljajo. Hvala.</p>
               <p>Meni se zdi to potrebno. Hvala.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp83">

               <speaker>PREDSEDNIK MAG. BRANKO GRIMS:</speaker>

               <p>Hvala. Gospa Širca, še enkrat.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp84">

               <speaker>MAJDA ŠIRCA:</speaker>

               <p>Še zelo na kratko, ker me je gospod Dular usmeril v ukrepe 6M, L, K in tako naprej.
               Tudi ti so v redu, ponavljam, ampak recimo, tam govorite o sprejetju učnih načrtov za
               predmet slovenski znakovni jezik, recimo. Govorite o učnih načrtih za romščino in
               tako naprej. Če hočeš priti do učnih, recimo že načrtov, moraš prej imeti neko
               analizo ali raziskavo in to vam bo koristilo, če boste imeli, bom rekla, v
               nacionalnem programu; to bo vsem nam koristilo; postavljeno tudi to možnost, da so
               raziskave seveda nujne ali pač potrebne ko bo potrebno o temu tudi najbrž deliti
               posledično denar. Hvala.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp85">

               <speaker>PREDSEDNIK MAG. BRANKO GRIMS:</speaker>

               <p>Hvala. Gospod Dular želite še besedo?</p>
            </sp>
            <sp xml:id="SDT4-OZKŠIŠ-Redna-022-2007-04-10.sp86">

               <speaker>DR. JANEZ DULAR:</speaker>

               <p>Lahko samo ponovim, da ta IPD pač je odprt v tej smeri, drugače pa je teh IPD, itd še
               zelo veliko in na vsaki taki točki bi lahko naprej naštevali in konkretizirali ne vem
               pa če je to nujno.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp87">

               <speaker>PREDSEDNIK MAG. BRANKO GRIMS:</speaker>

               <p>Dobro. Glede na to, da drugih prijavljenih ni, prehajamo na odločanje. Želi kdo
               obrazložiti svoj glas? Ugotavljam, da nihče. Torej odločamo.</p>
               <p>Kdor je za ta amandma naj prosim to potrdi z dvigom rok. <stage>(2 člana.)</stage> Kdo je proti? <stage>(
               7 članov.)</stage></p>
               <p>Amandma ni izglasovan.</p>
               <p>Prehajamo na naslednji amandma. Tega so vložile poslanske skupine koalicije.
               Mimogrede vsi ti amandmaji, kot ste sami opazili so seveda na osnovi pripomb pravne
               službe Državnega zbora. Želi kdo razpravljati? Ugotavljam, da nihče. Želi kdo
               obrazložiti svoj glas? Ugotavljam, da nihče. Glasujemo.</p>
               <p>Kdor je za predlagani amandma naj prosim to potrdi z dvigom rok. <stage>(8 članov.)</stage> Kdo je
               proti? <stage>(Nihče.)</stage></p>
               <p>Amandma je sprejet.</p>
               <p>Prehajamo na naslednji amandma. Tega je vložila Poslanska skupina Nepovezanih
               poslancev. Želi predlagateljica dodatno obrazložiti? Prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp88">

               <speaker>MAJDA ŠIRCA:</speaker>

               <p>Hvala. Saj mogoče pri temu amandmaju je potrebno dobiti tudi dodatni odgovor na
               dikcijo, ki je sedaj v tem poglavju 4.1/4, gre za točko H, ki govori o tem, da bi se
               za uveljavljanje slovenščine na tradicionalnih in novih področjih, ki jih odpira
               družbeni in tehnološki razvoj, podpiralo poskuse z govorno sinhronizacijo tujih
               filmov. To naj bi bila naloga postopnega pomnoževanja poskusov, v navednicah, z
               uspešnicami za odrasle in ne le za otroke. Mi smo predlagali, da bi se ta<stage type="mag"/> <stage>(nadaljevanje)</stage> alineja, ta H točka črtala, ker
               ne razumemo kaj bi ali kakšna je bila intenca, kajti vse vednosti o temu kako naj bi
               bilo dobro za domači jezik sinhronizirati tuje uspešnice ali sploh filme, razen
               risank seveda, so v svetu znane kot neuspešne. Namreč jezik je bistveno, za kateri
               koli jezik je bistveno boljše, če ostane v originalu in se ga podnaslovi, kot če se
               ga sinhronizira. Zdaj pa če je tukaj predlagatelj menil nekaj kar mi morebiti ne
               vemo, potem bom jaz temu prisluhnila, sicer pa bi vztrajala na temu, da se ta točka
               umakne, hvala, črta.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp89">

               <speaker>PREDSEDNIK MAG. BRANKO GRIMS:</speaker>

               <p>Hvala. Gospod Dular. Prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp90">

               <speaker>DR. JANEZ DULAR:</speaker>

               <p>Amandma, prvič ne upošteva načela, da je treba uveljavljati slovenščino na vseh
               tradicionalnih in novih področjih, ki jih omogoča tehnološki razvoj. Tehnološki
               razvoj tukaj omogoča sinhronizacijo in zakaj se ne bi slovenščina tudi tukaj
               uveljavljala. In drugi, amandma nekako ne uvidi, da bi bila govorna sinhronizacija
               tujih filmov, ne vseh temveč kot je tukaj rečeno, postopna pomnožitev poskusov, se
               pravi še zmeraj v zelo omejenem obsegu, da bi to vendarle obogatilo razvoj
               slovenščine v filmu, razvoj kulture dialoga in tako naprej. To je zelo pomembno
               zlasti za to, ker je obseg slovenske filmske izvirne proizvodnje, domače proizvodnje
               zelo omejen, zelo šibak, to gospa Širca gotovo dobro ve, da bi si želeli več, ampak
               tako je kakor je in da se v tem okviru nek intenziven razvoj slovenske filmske
               govorice ali filmske slovenščine zelo težko pričakuje. S tem, da bi vključili
               sinhronizacijo, bi se ta možnost nekako povečala. Več slovenščine bi, ne samo videli
               ampak tudi slišali v slovenskih kinematografih.</p>
               <p>Poleg tega pa še nekaj. Presoja prednosti in pomanjkljivosti obeh znanih variant
               predstavljanja, se pravi s podnapisi in sinhronizacijo, je tako v laičnih kot v
               strokovnih krogih precej neenotna. Jaz bom s svoje strani, s svojega interesa omenil
               predvsem eno plat. Pri nas uveljavljeni sistem prevajanja tujih filmov s podnapisi je
               treba upoštevati, da poteka na podlagi tako imenovanih dialog list. Ko vi film
               uvozite, dobite zraven že tekst govorice, vendar je ta tekst že strašno zreduciran.
               Posamezne replike, ki obsegajo dva, tri stavke so potem skrčene na toliko kolikor
               prevajalec predvideva, da bo gledalec utegnil prebrati v tistih nekaj sekundah. Mi
               vemo, da v 10 sekundah jaz lahko izgovorim 70 besed, preberem pa jih mogoče 30, 40.
               Se pravi je že tam močna, nujna redukcija. Pri sinhronizaciji nebi bila potrebna, v
               tem smislu. Se pravi je gledalec prikrajšan in ni deležen tistega avtentičnega,
               popolnega vtisa, ki bi ga sicer dobil, o vsebini tudi.</p>
               <p>Poleg tega upoštevajte, da če je količkaj malo več tega napisa, vam napis prekrije
               celotno spodnjo tretjino ali vsaj spodnjo četrtino filmskega platna oziroma
               televizijskega zaslona. To pomeni, da ste spet prikrajšani za čisto likovni del
               učinkovanja filmske govorice in je vaša koncentracija spet, zaradi intenzivnega
               branja spodnje četrtine zaslona, v bistvu prikrajšala da bi gledali vse, ves zaslon,
               mimiko igralcev, vso akcijo in tako naprej, vi pa napeto berete tisto. Skratka ima ta
               plat, ki jo imamo pri nas, tako rekoč monopolizirano, ima tudi slabe točke in to bi
               bil en izziv, da bi imeli res malo več možnosti primerjave obeh tehničnih možnosti
               kakor pa zdaj. <stage type="mag"/><stage>(Nadaljevanje)</stage> To je bila
               intenca te točke. In še enkrat ponovim, se glasi zelo skromno, poskusi z govorno
               sinhronizacijo tujih filmov. Hvala.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp91">

               <speaker>PREDSEDNIK MAG. BRANKO GRIMS:</speaker>

               <p>Hvala. Gospa Širca.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp92">

               <speaker>MAJDA ŠIRCA:</speaker>

               <p>Ti poskusi so res nerodni. Prvič, gre za pomnožitev poskusov z uspešnicami za
               odrasle. Se pravi, obstaja neka selekcija. Tisti, ki so bralno manj sposobni ali, ne
               vem, na katero plast oblike seveda občinstva, pardon, bi se sedaj obračali, tiste
               filme bomo sinhronizirali, ostale ne bi. Ampak to je še najmanj, kar je pomembno.
               Gospod Dular, prihajate z razlagami enega pogleda, ki ga v svetu na srečo vse bolj
               odpravljajo. Kajti če boste pogledali, ko greste v neko tuje mesto v tistih državah,
               kjer imajo to prakso sinhroniziranja filmov, potem so razprodane ali težko dosegljive
               tiste projekcije, kjer se predvajajo filmi v originalnem zvoku. Zakaj? Zaradi tega,
               ker če je gledalka ali gledalec prikrajšan za jezik, za ritem, za tipiko, skratka, za
               vse karakteristike jezika, s tem ko ga povozi nek drug jezik, potem se v bistvu dela
               sila nad tem jezikom. Si predstavljate, kakšno nezadovoljstvo bi bilo za slovenskega
               režiserja, ki bi mu nekje v tujini nekdo povozil naš jezik z neko sinhronizacijo
               nemške, angleške, italijanske ali katere druge dikcije. Mislim, da škoda ob tem, ko
               nastane, če pravite vi, da se dialog lista ne utegne cela zvrstiti kot podnapis, je
               večja, če se zbriše originalen jezik in ga nadomesti z zelo, zelo drago, mimogrede,
               sinhronizacijo. Gledalec ni prikrajšan, če ne prebere vsega spodaj, pa mimogrede,
               mora vse prebrati spodaj, ker dialog liste so avtorsko zaščitene, posredovane v
               originalnih tekstih in morajo biti prevedene v celoti, razen če distributer lahko kaj
               narobe prevede, ampak tudi za to mora odgovarjati. Skratka, gledalec je prikrajšan,
               če ne sliši živega jezika, ni pa prikrajšan, če se ga ne prebere, kot vi pravite. Tu
               gre za dva pogleda. In sedaj, ko prihajate z rešitvijo, da bi bilo treba začeti v
               Sloveniji tudi sinhronizirati tuje filme, četudi s poskusi in četudi samo za
               uspešnice za odrasle, tudi kako postavljati mejo, kaj je za odrasle, kaj je uspešnica
               za koga, kdo je ta ciljna publika, ali je tista, ki so manj osveščeni, manj razviti,
               manj dojemljivi ali kaj drugega. Skratka, to je velika nevarnost. Jaz razumem, da za
               risanke smo to rešili, kot smo rešili, prav. Sedaj pa odrasle razumeti tudi kot
               otroke, mislim, da je to sila nad jezikom, pa ne samo našim, ampak tudi tujim. Tako
               da bi še enkrat, po tej razlagi pa sploh, apelirala na vas, da podprete črtanje te H
               točke. Hvala.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp93">

               <speaker>PREDSEDNIK MAG. BRANKO GRIMS:</speaker>

               <p>Hvala. Še gospa Potrata, potem pa...</p>
            </sp>
            <sp xml:id="SDT4-OZKŠIŠ-Redna-022-2007-04-10.sp94">

               <speaker>MAG. MAJDA POTRATA:</speaker>

               <p>Pravzaprav imam predlog. Če gre vendar samo za poskus uvajanja, zakaj tega poskusa
               sinhronizacije ne bi naredili na nacionalni televiziji. Tam imamo tudi kazalnike
               merjenja gledanosti, imamo sredin film, recimo, takrat tisti termin. Sama pa lahko
               rečem, da je pogled na to, kako ljudje namesto na oder <stage type="mag"/><stage>(Nadaljevanje)</stage> gledajo na prikazovalnike besedila na opernih
               predstavah, slikovit. Prepričana pa sem, da če za slovenščino trdim, da je to moj
               identifikacijski znak in da me na simbolni ravni določa, verjetno tudi španščina koga
               določa in čuti do španščine enako. In je verjetno jezikovni moment v filmu tudi
               komponenta, ki ni zanemarljiva, podobno kot je jezikovna komponenta pomembna v
               opernih predstavah. Jaz ne vidim tu možnosti pametne rešitve, ker če je to vendarle
               kot poskus sinhronizacije, na koga bo ta sinhronizacija usmerjena, po katerih merilih
               bodo filmi izbrani za sinhronizacijo. In, kot rečeno, potem pač predlagam, da to
               začnemo uveljavljati na nacionalni televiziji. Hvala.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp95">

               <speaker>PREDSEDNIK MAG. BRANKO GRIMS:</speaker>

               <p>Hvala. Gospa Širca, ste želeli še besedo.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp96">

               <speaker>MAJDA ŠIRCA:</speaker>

               <p>Se opravičujem, ampak v tistem delu, ko se posledice prenašajo na slovenski filmski
               inštitut - mimogrede, tega še nimamo - oziroma na distributerje, bi morali vsaj
               simulacijo narediti, kaj to pomeni in ali so distributerji pripravljeni prevzeti to
               skrb, s tem da v proračunu tudi vendarle teh postavk nismo še odprli; ampak to je
               zadnje, kar je pomembno. Hvala.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp97">

               <speaker>PREDSEDNIK MAG. BRANKO GRIMS:</speaker>

               <p>Hvala. Gospod Dular.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp98">

               <speaker>DR. JANEZ DULAR:</speaker>

               <p>Drži, da sem govoril predvsem o enem pogledu, to sem tudi sam rekel, o tistem
               pogledu, ki je manj znan oziroma ki govori v prid tej stvari. Gospa poslanka je
               povedala drugi pogled, jaz ga nisem zatajil, sem rekel, da sta dva in da ima vsak
               izmed njiju svoje prednosti in pomanjkljivosti. Pri sedanji ureditvi pa nimamo
               možnosti izbire oziroma gledalci nimajo možnosti izbire, niti nimajo možnosti, da bi
               poskusili tako rekoč oba načina in se potem odločali. V to meri ta točka.</p>
               <p>Mogoče samo še, zakaj uspešnice. Ravno zato, ker pri uspešnicah se da zajeti zelo
               širok spekter, ne samo tako imenovane filmske elite, za katero je seveda znano, da
               večinoma bolje obvlada tuje jezike in ima res kaj od tega, da sliši tisti avtentični
               glas nekega tujega slovitega igralca, za večino tistih, ki slabše znajo jezik, pa
               imajo od tega, bi rekel, samo škodo. Nič nima od tega, da bi slišal tisto originalno
               angleščino ali karkoli že je, hkrati pa celo vsebinsko je oškodovan. So prednosti in
               pomanjkljivosti na obeh straneh. Katera velikost škode je večja, katera manjša, o tem
               ne govorim. Gotovo pa vse to, kar smo povedali, ne govori proti tej skromni
               formulaciji "poskusi z govorno sinhronizacijo". Hvala.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp99">

               <speaker>PREDSEDNIK MAG. BRANKO GRIMS:</speaker>

               <p>Hvala. Razprava, mislim, da je zaključena, drugih prijavljenih ni.</p>
               <p>Torej, prehajamo na odločanje. Želi kdo obrazložiti svoj glas? Gospod Bevk,
               prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp100">

               <speaker>SAMO BEVK:</speaker>

               <p>Hvala lepa. Seveda bom amandma skupine nepovezanih poslancev, ki je prekvalificiran v
               amandma odbora, ker je bil prepozno vložen, podprl. Rad pa bi povedal, zakaj
               amandmaji opozicije dobivajo samo dva glasova, čeprav smo tukaj trije prisotni, in bi
               rad opozoril na ta problem.</p>
               <p>Namreč, konec prejšnjega meseca je Državni zbor odvzel funkcije in tudi članstvo v
               delovnih telesih vsem tistim poslankam in poslancem, ki so oblikovali posebno
               Poslansko skupino nepovezanih poslancev, in tisti, ki so <stage type="mag"/><stage>(Nadaljevanje)</stage> se vključili v Poslansko skupino Socialnih demokratov.
               Če je že res, da mora funkcijo podpredsednika Državnega zbora ali pa predsednike
               drugih delovnih teles izvoliti Državni zbor in da se morajo o tem sporazumeti najprej
               opozicija, potem pa seveda še koalicija, pa bi lahko vsa delovna telesa Državnega
               zbora naredili operativna že prej. Namreč, kolikor vem, mislim, da se ne motim, teh
               deset poslank in poslancev niti ne dobiva gradiv za seje delovnih teles. Ima pa
               predsednik Državnega zbora oziroma kolegij, ki ga vodi, možnost na podlagi 21. člena
               Poslovnika Državnega zbora, da določi število mest v delovnem telesu, ki pripada
               posamezni poslanski skupini. Se pravi, če bi bila volja koalicije, bi bila lahko že
               vsa delovna mesta operativna in bi v polni sestavi delala, ne pa tako, da se bo
               najbrž že več kot mesec dni dogajalo, da deset poslank in poslancev lahko samo
               sodeluje na sejah delovnih teles, da ne dobivajo niti gradiva, kaj šele, da bi imeli
               pravico glasovanja. In bi apeliral, kajti sedaj se seje odborov in komisij kar
               vrstijo pred samo sejo Državnega zbora, da bi pač Kolegij predsednika Državnega zbora
               to vprašanje čim prej razrešil. Hvala lepa.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp101">

               <speaker>PREDSEDNIK MAG. BRANKO GRIMS:</speaker>

               <p>Hvala. Dovolite zdaj pa nekaj besed. Prvič, gre za vprašanje, kaj pravzaprav je naš
               poslovnik. Tole, kar je bilo zdajle, čemur smo bili priče s strani podpredsednika
               odbora, gospoda Bevka, seveda ni bila obrazložitev glasu, ampak čista zloraba
               poslovnika, da se razumemo, ki z obrazložitvijo glasu ni imela prav nobene zveze. Da
               pa gre pri tem še za veliko sprenevedanje in popolnoma napačno sprevrženost, si upam
               reči, prikazovanja dejstev, pa naj povem še tole. Če bi bil tale odbor nedemokratično
               voden, potem teh amandmajev danes tukaj sploh ne bi bilo treba obravnavati, zaradi
               tega, ker niso vloženi s strani enega od članov ali članic odbora. Sam osebno jih
               obravnavam tako, da je tu maksimalno možno benevolentno razpravljati o njih, o njih
               odločamo, predvsem pa lahko pri tem tudi razčistimo razloge za ali proti posameznim
               rešitvam v besedilu. In prosim, da to upoštevate v svojih razpravah. Zdaj je na
               vrsti, kot rečeno, obrazložitev glasu. Če želite kasneje še kaj proceduralnega
               dodati, boste imeli priložnost po glasovanju.</p>
               <p>Prehajamo torej na odločanje.</p>
               <p>Kdo je za predlagani amandma? <stage>(2 člana.)</stage> Kdo je proti? <stage>(8 članov.)</stage></p>
               <p>Naslednji je... <stage>/Oglašanje iz ozadja./</stage> Proceduralno? Prosim, gospa Širca.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp102">

               <speaker>MAJDA ŠIRCA:</speaker>

               <p>Gospod Grims, imam pravico vlagati amandmaje. Mislim, da bi se morali v Državnem
               zboru poenotiti okrog pravic tistih, ki smo trenutno brez pravice do glasu. Nimam
               pravice glasovati in nisem glasovala in tudi ne obrazložim svojega glasu, ker nimam
               te pravice. Imam pa pravico diskutirati, tukaj sedeti in pravico tudi vlagati
               amandmaje. Zato niste nič benevolentni do mene, ampak ste pač reagirali tako, kot je
               treba. Ni pa treba govoriti, da mi nekaj "šenkujete". Hvala.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp103">

               <speaker>PREDSEDNIK MAG. BRANKO GRIMS:</speaker>

               <p>Motiti se je človeško. Gospa Širca, to kar vi govorite, seveda velja za običajne
               amandmaje, ki so pravočasno vloženi. Ko pa gre za amandmaje odbora, pa je poslovnik
               kristalno jasen: mogoče jih je vložiti samo na sami seji, in to s strani članice ali
               člana odbora. Vi to po poslovniku niste in torej v tem primeru ne bi bili dolžni tega
               obravnavati. Kot rečeno, pa to obravnavamo, kot da je ta pogoj izpolnjen, zgolj zato,
               da bi lahko prišli do kar najbolj kvalitetnega besedila. Gospa Potrata, želite
               proceduralno?</p>
            </sp>
            <sp xml:id="SDT4-OZKŠIŠ-Redna-022-2007-04-10.sp104">

               <speaker>MAG. MAJDA POTRATA:</speaker>

               <p>Ja, gospod Grims. No, saj vi ste sami k sreči dali to možnost, da prekvalificiramo.
               Naj vam pa jaz povem, da če vi te možnosti ne bi dali, potem bi jaz prevzela kot
               članica odbora s pravico glasovanja, da bi to postali predlogi odbora, ker se mi zdi
               situacija, v kateri smo, popolnoma absurdna. Hvala.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp105">

               <speaker>PREDSEDNIK MAG. BRANKO GRIMS:</speaker>

               <p>Želite proceduralno? Prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp106">

               <speaker>RUDOLF PETAN:</speaker>

               <p>Hvala za besedo. Torej, da ne bo nesporazuma. <stage type="mag"/><stage>(Nadaljevanje)</stage> Niti predsednik Državnega zbora niti koalicija ni
               nobenemu poslancu kaj vzela. Dejstvo pa je, ker niti predsednik Državnega zbora niti
               koalicija ni prehajala iz ene stranke v drugo, pa izjavljala, kako v tej stranki ne
               more več delati, v kateri so bili izvoljeni, pa da bi mogoče drugi drugače. Mi nismo
               nobenemu nič vzeli, tako kot je bilo prej slišati iz besed gospoda Bevka, in je prav,
               da nam bo jasno, da če je kdo komu kaj vzel, so si sami vzeli. V tem je ves problem.
               Mi lahko samo nemo opazujemo, kako kdo prehaja iz katere stranke v katero, to so
               dejstva. In, za božjo voljo, dajte se že enkrat zmeniti, kjer bi radi bili, kaj bi
               radi delali, potem pa se zmenite, koliko bo kdo imel posameznih mest. Ko se boste
               zmenili, pa povejte in bomo mi to izglasovali in boste dobili vse tisto, kar vam gre.
               Mi nismo nikamor prehajali in tudi nobenemu nič ne jemljemo. Če je kdo kaj zakuhal,
               ste si sami, da se razumemo, ne vsi, ampak tisti, ki so to delali. Ne pa potem
               govoriti, kako jim nekdo jemlje. Nihče jim ničesar ne jemlje. Samo zmenite se, za
               božjo voljo, kje boste, pa se zmenite med sabo, kdo bo katera mesta dobil. Samo to,
               nič drugega, mi bomo takoj izglasovali. Samo ne pa parcialno, da bo potem stranka, ki
               ima, ne vem, polovico manj poslanskih mest kot druga, imela več funkcij pa članov,
               kot drugi. Samo to. To so pravila, ki so bila dogovorjena s poslovnikom, sprejetim v
               prejšnjem mandatu, jaz sem ga tudi potrdil, pa lahko tudi povem, da je bila za to
               dvotretjinska večina. In tistega bi se želel držati. Nihče vam pa ničesar ne jemlje.
               Hvala.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp107">

               <speaker>PREDSEDNIK MAG. BRANKO GRIMS:</speaker>

               <p>Gospa Potrata, želite še besedo.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp108">

               <speaker>MAG. MAJDA POTRATA:</speaker>

               <p>Hvala lepa, gospod Grims. Vseeno bi rada opozorila, da ni zdaj prvič se zgodilo, da
               je kak poslanec ali poslanka spremenil poslansko skupino, ampak prvič se je zgodilo,
               da so poslanci ob svojo elementarno pravico delovanja v delovnih telesih. Res je
               zadeva v medijih odmevala kot boj za položaje in še kaj, ampak jaz o tem sploh ne
               razpravljam. Razpravljam samo o tem, da je poslankam in poslancem odvzeta pravica
               delovanja v delovnih telesih. To pa je vendarle povzročila koalicija oziroma
               predsednik Državnega zbora, ne kdorkoli drug.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp109">

               <speaker>PREDSEDNIK MAG. BRANKO GRIMS:</speaker>

               <p>Poglejte, zdaj smo iz tem, ki so danes na dnevnem redu, prišli do politične spremembe
               levice in vsega, kar je s tem povezano in se odraža v Državnem zboru. Predlagam, da
               se vrnemo skladno s poslovnikom na teme, ki so danes na dnevnem redu. Če se
               strinjate, nadaljujemo z amandmaji.</p>
               <p>Naslednji amandma je spet s strani Poslanske skupine nepovezanih poslancev. Želi
               predlagateljica dodatno obrazložiti? Gre za komuniciranje. <stage>(Ne.)</stage> Gospod Dular, se
               želite opredeliti do tega amandmaja? Prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp110">

               <speaker>DR. JANEZ DULAR:</speaker>

               <p>Torej, ta drugi amandma k podpoglavju 4.1.4 je po našem mnenju nepotreben, ker so
               tudi tako imenovani blogi, spletni forumi in druge moderne oblike komuniciranja v
               resoluciji že ustrezno zajeti, na primer, med nalogami oziroma ukrepi, če jih
               naštejem, 5č, 9e in 11a. Prebral bom samo tisto iz 5č. Tam se izrecno omenja jezik
               elektronskih sporočil, blogov, SMS-ov idr. Se pravi, tudi tukaj je še seznam odprt,
               ampak vse skupaj je pa zajeto natančno tako, kot je tukaj predpisano. In ne vidim
               potrebe, da bi tu še dodajali, izrecno dodajali, ker je zadosti povedano. Hvala.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp111">

               <speaker>PREDSEDNIK MAG. BRANKO GRIMS:</speaker>

               <p>Hvala. Drugih prijavljenih za razpravo ni. Želi kdo obrazložiti svoj glas?
               Ugotavljam, da nihče. Torej, glasujemo.</p>
               <p>Kdo je za predlagani amandma? <stage>(1 član.)</stage> Kdo je proti? <stage>(8 članov.)</stage></p>
               <p>Amandma ni izglasovan.</p>
               <p>Naslednji je zdaj na vrsti amandma poslanskih skupin koalicije. Želi kdo
               razpravljati? Obrazložiti svoj glas? <stage>(Ne.)</stage> Torej, glasujemo.</p>
               <p>Kdo je za predlagani amandma? <stage>(8 članov.)</stage> Je kdo proti? <stage>(Nihče.)</stage></p>
               <p>Amandma je izglasovan.</p>
               <p>Potem je na vrsti 5. poglavje, in sicer je tukaj en amandma poslanskih skupin
               koalicije. <stage type="mag"/> <stage>(nadaljevanje)</stage> Želi kdo
               razpravljati? Ne. Potem obrazložiti svoj glas? Tudi ne. Glasujemo.</p>
               <p>Kdor je za predlagani amandma, naj prosim to potrdi z dvigom rok. <stage>(8 članov.)</stage> Je kdo
               proti? <stage>(Nihče.)</stage></p>
               <p>Amandma je izglasovan.</p>
               <p>Potem je še amandma h kazalu s strani poslanskih skupin koalicije. Želi kdo
               razpravljati? Obrazložiti svoj glas? Glasujemo.</p>
               <p>Kdor je za predlagani amandma, naj prosim to potrdi z dvigom rok. <stage>(8 članov.)</stage> Je kdo
               proti? <stage>(Nihče.)</stage></p>
               <p>Potem so ključni vir in literatura. Želi kdo razpravljati o amandmaju koalicije? Ne.
               Želi kdo obrazložiti svoj glas? Torej, glasujemo.</p>
               <p>Kdor je za predlagani amandma, naj prosim to potrdi z dvigom rok. <stage>(8 članov.)</stage> Je kdo
               proti? <stage>(Nihče.)</stage></p>
               <p>S tem je seznam amandmajem izčrpan in prehajamo na odločanje o aktu v celoti skupaj
               s sprejetimi amandmaji.</p>
               <p>Kdor je za potrditev besedila v celoti, naj prosim to potrdi z dvigom rok. <stage>(8
               članov.)</stage> Je kdo proti? <stage>(Nihče.)</stage></p>
               <p>Torej, besedilo v celoti, seveda skupaj z izglasovanimi amandmaji je sprejeto.</p>
               <p>Glede poročevalca. Potem bo to očitno predsednik. S tem je ta točka dnevnega reda
               zaključena.</p>
               <p>Prehajamo še na <title>3. TOČKO DNEVNEGA REDA - OBRAVNAVA POBUDE RIMSKOKATOLIŠKEGA
                  ŽUPNIJSTVA BLED ZA ZAČETEK POSTOPKA ZA OCENO USTAVNOSTI 2. ČLENA ZAKONA O
                  LASTNINJENJU KULTURNIH SPOMENIKOV O DRUŽBENI LASTNINI 62. ČLENA ZAKONA O VARSTVU
                  KULTURNE DEDIŠČINE, 85. ČLENU IN PRVEM ODSTAVKU 171. ČLENA ZAKONA O OHRANJANJU
                  NARAVE.</title> Danes smo prejeli oziroma v petek je bilo poslano besedilo oziroma
               stališče pravne službe Državnega zbora, medtem ko bo Vlada o svojem stališču, kot sem
               informiran, odločala na seji v četrtek. Glede na to, da mi odločamo izključno o
               podpori ali ne podpori pripravljenemu predlogu pravne službe Državnega zbora in glede
               na to, da je Ustavno sodišče določilo kot skrajni rok za odgovor s strani
               zakonodajalca 15. april, kot sem bil informiran, potem je edini način, če želimo
               ujeti ta datum, da to obravnavano danes na seji. Vprašam predlagatelja, se pravi
               predstavnika pravne službe, če želi dodatno obrazložiti pripravljeno gradivo?</p>
            </sp>
            <sp xml:id="SDT4-OZKŠIŠ-Redna-022-2007-04-10.sp112">

               <speaker>MAG. SAMO KUTOŠ:</speaker>

               <p>Hvala, gospod predsednik. Samo Kutoš, Zakonodajno-pravna služba. Ne, dodatne
               utemeljitve ne, lahko edino na kratko povem, da je bistvo našega mnenja v tem, da
               pobudnik v bistvu predlaga, da se morajo trije navedeni oziroma izpodbijani razlogi
               razumeti, ki so bili sprejeti po začetku postopka denacionalizacije, v tem primeru
               blejskega otoka, ki zainteresira pobudnico, pobudnika, da naj nimajo pravnih posledic
               za stranke v postopku. Pobudnik se je sicer skliceval na 2. in 14. člen Ustave, mi
               smo konkretneje to razumeli, da je predvsem 2. člen tukaj konkretiziran v 155. členu
               Ustave, ki določa, da zakoni, predpisi lahko veljajo le naprej oziroma da lahko le
               zakon izrecno določa, da v javnem interesu določene določbe imajo učinek za nazaj, v
               tem primeru temu ni tako, zato smo na podlagi tudi ustavno-sodne judikatore, ki je
               navedeno v mnenju sklepali, da ti trije navedeni zakoni ne veljajo za nazaj in tukaj
               je tudi pravilno pobudnik navajal odločbo Ustavnega sodišča UI341/94, kjer je v
               analognem primeru, kjer je Zakon o gasilstvu na videz posegel v denacionalizacijski
               postopek, Ustavno sodišče je izrecno reklo, da tisti zakon ni posegel v
               denacionalizacijski postopek in povsem enaka logika velja tudi v tem primeru. Jaz ne
               bi nadalje povzemal naših argumentov. Dodajamo pa še, da pri Zakonu o ohranjanju
               narave pri obeh navedenih določbah iz razlogov, ki smo jih navedli v pisnem mnenju
               mislimo, da pravzaprav niti ne posegajo v pravni položaj, niti teoretično ne posegaj
               v pravni položaj pobudnika glede nepremičnine, glede nepremičnine <stage type="mag"/> <stage>(nadaljevanje)</stage> blejski otok, ki je predmet zadevnega
               denacionalizacijskega postopka, ker ta ni nikjer navedena v nobeni od obeh določb
               oziroma v Predlogu zakona o ohranjanju narave, tako da glede tega dela pravzaprav
               pobudnik nima niti pravnega interesa. In iz tega kar je navedeno oziroma obširneje
               obrazloženo v mnenju tudi menimo, da niti ni potrebna odločba Ustavnega sodišča kot
               jo predlaga pobudnik, ker so že določbe zakonov glede tega dovolj jasne oziroma ni
               takšne dvoumnosti, ki bi zahtevala neko posebno odločanje v zvezi s tem Ustavnega
               sodišča. Toliko na kratko. Hvala.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp113">

               <speaker>PREDSEDNIK MAG. BRANKO GRIMS:</speaker>

               <p>Hvala. Jaz bi samo opozoril, da predmet obravnave so samo ti členi, ki so napadeni
               in samo to stališče, ki ga je pripravila pravna služba Državnega zbora in prosim, da
               vsi upoštevamo. Sam osebno bi pa opozoril, da je tukaj že zaradi magnetograma
               potrebno dodati, da s tem v ničemer sprejetjem tega stališča, v kolikor bo
               izglasovano s strani večine članov, ne posegamo ne v sam postopek in niti ne v
               veljavnost že sprejetih in veljavnih pravnih aktov države Slovenije. Toliko samo
               zaradi opozoril, ki sem jih dobil oziroma vprašanj bolj s strani nekaterih uglednih
               pravnikov. Odpiram razpravo. Želi kdo razpravljati? Gospod Bevk, prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp114">

               <speaker>SAMO BEVK:</speaker>

               <p>Hvala lepa, gospod predsednik. Jaz podpiram stališče Zakonodajno-pravne službe
               Državnega zbora, ki pravi, da pobuda za oceno ustavnosti teh členov, ki so tukaj
               navedeni ni utemeljena. Jaz bi rad povedal, da je že spomladi leta 2006 Vrhovno
               sodišče odločilo, da otok blejski župniji ne bo vrnjen, ker gre za naravno
               znamenitost in kulturni spomenik. Glede na to, da še nimamo mnenje Vlade bi pa vseeno
               povprašal predstavnike ministrstva oziroma ministra v kakšno smer bo šlo to mnenje
               glede na to, da smo lahko ob tej odločitvi Vrhovnega sodišča spomladi 2006 lahko
               prebrali, ko so komentirali sodbo Vrhovnega sodišča, da na ministrstvu sicer menijo,
               da je ustavna pritožba, ki jo napoveduje blejska župnija, njena legitimna pravica,
               vendar se ministrstvo ni pripravljeno pogajati o kakršnikoli odškodnini denarni ali v
               naravi, ker za kaj takšnega ni naravne podlage. In v nadaljevanju je bilo še
               sporočilo, da bo Ministrstvo za kulturo na podlagi uredbe o pridobivanju,
               razpolaganju in upravljanju s stvarnim premoženjem države in občin objavilo javno
               ponudbo za dolgoročni najem blejskega otoka. Tudi naše mnenje je v poslanski skupini,
               da je prav, da otok še naprej ostane državna last kot kulturni in nravni spomenik.
               Hvala lepa.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp115">

               <speaker>PREDSEDNIK MAG. BRANKO GRIMS:</speaker>

               <p>Gospod Bevk, vaša razprava gre povsem v smeri vsebine in postopka, kar sem posebej
               opozoril, da sploh ni predmet niti te pritožbe. Gre za to kaj je naša naloga danes.
               Mi zdaj nastopamo s strani zakonodajalca, ki daje svoje mnenje ali so zakoni, ki jih
               je sprejel tudi s tega vrednotnega vidika s časovnega obdobja po našem prepričanju,
               po naši strokovno pripravljeni oceni skladni z Ustavo ali ne in samo za to gre, to se
               pravi, lepo prosim, da se ne spuščamo v to kaj so bile posamezne faze postopka,
               kakšne so bile odločitve v tem postopku niti kakšen bo končni izplen, ker nas bo to
               odneslo veliko predaleč. Bom pa vprašal predstavnika Vlade, če želi predstavitvi
               stališče Vlade v kolikor je v tem trenutku to že možno, kajti kolikor vem potekajo še
               usklajevanja. Prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp116">

               <speaker>DR. VASKO SIMONITI:</speaker>

               <p> Hvala lepa za besedo. Jaz kot minister ne morem povedati v tem trenutku nič, ker
               mislim, da je to kar ste sami povedali<stage type="mag"/>
               <stage>(nadaljevanje)</stage> treba odgovoriti na vprašanja, ki so pred vami, Ministrstvo za kulturo
               pa bo potem, ko bo uskladilo to tudi z drugimi ministrstvi sprejelo mnenje, ki ga bo
               predložilo Vladi in Vlada bo o tem sprejela svoje stališče. Hvala lepa.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp117">

               <speaker>PREDSEDNIK MAG. BRANKO GRIMS:</speaker>

               <p>Prosim, gospa Potrata, želite še?</p>
            </sp>
            <sp xml:id="SDT4-OZKŠIŠ-Redna-022-2007-04-10.sp118">

               <speaker>MAG. MAJDA POTRATA:</speaker>

               <p>Hvala. Gospod predsednik, vi niste preklicali tega, da bo mnenje Vlade Republike
               Slovenije nam predstavljeno. V sklicu seje je sicer napisano, da bomo mnenje Vlade
               dobili kasneje. Ampak, mnenja nismo dobili, zdaj šele slišimo, ampak bi pa lahko nam
               povedali, da tega mnenja ne bo, saj ste verjetno to vedeli že prej.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp119">

               <speaker>PREDSEDNIK MAG. BRANKO GRIMS:</speaker>

               <p>O tem moram reči, da sem bil seznanjen šele v zadnjem trenutku. Gre pa za to, da so
               različni pogledi tukaj, tudi različni pogledi najbolj uglednih pravnikov, v katero
               smer bo šlo mnenje Vlade sam ne morem ugibati. Da so stvari v fazi usklajevanja vam
               je pa ravnokar povedal minister. Vsekakor, ko bo mnenje Vlade pripravljeno vam ga
               bomo takoj posredovali tako kot je to običajno. Pred nami sta samo dve možnosti ali o
               tem mnenju, ki ga je pripravila naša pravna služba odločamo ali pa o njem ne odločamo
               oziroma ga zavrnemo, to sta edini dve možnosti, ki sta v tem trenutku pred nami, še
               enkrat pa povem, da rok, ki ga je postavilo Ustavno sodišče je konec tega tedna. Če
               drugih predlogov procesne narave ni, potem predlagam, da odločimo o mnenju tako kot
               je pripravljeno. Želi še razpravljati? Potem, gospa Potrata obrazložitev glasu,
               prosim.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp120">

               <speaker>MAG. MAJDA POTRATA:</speaker>

               <p>Hvala. Jaz sicer mislim, da ni prav kakor delamo, mislim, da bi morali imeti tudi
               mnenje Vlade pred sabo, zato se ne bom izrekla o tem, si koalicija odgovornost
               naloži, da bo sprejela kar bo sprejela tako kot običajno, ampak mislim pa, da bi bilo
               korektno poznati mnenje Vlade. Hvala.</p>
            </sp>
            <sp xml:id="SDT4-OZKŠIŠ-Redna-022-2007-04-10.sp121">

               <speaker>PREDSEDNIK MAG. BRANKO GRIMS:</speaker>

               <p>Hvala. Ste želeli obrazložitev glasu, gospod Petan? Ne. Potem drugih prijavljenih
               ni. Glasujemo.</p>
               <p>Kdor je za potrditev mnenja Zakonodajno-pravne službe, da ga v imenu Državnega zbora
               posredujemo Ustavnemu sodišču, naj prosim to potrdi z dvigom rok. <stage>(9 članov.)</stage> Je kdo
               proti? <stage>(Nihče.)</stage></p>
               <p>Torej, je mnenje potrjeno in bo posredovano skladno s Poslovnikom.</p>
               <p>Pod <title>RAZNO</title>
               očitno ni razprave. Vsem prav lep pozdrav in nasvidenje na prihodnji seji.
               Srečno.</p>
               <stage>(Seja je bila končana 10. aprila 2007 ob 17.29.)</stage>
            </sp>
         </div>
      </body>
   </text>
</TEI>

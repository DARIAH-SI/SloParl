<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZZP-Redna-039-2008-07-01">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">57D6D6518C76842EC1257466003F05D7</idno>
               <idno type="custom" subtype="day">32EAB63A42794325C125747B002DA657</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=32EAB63A42794325C125747B002DA657</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZZP-Redna-039-2008-07-01.OZZP" n="039">
               <name>Redna</name>
               <date when="2008-07-01"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZZP-Redna-039-2008-07-01.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZZP-Redna-039-2008-07-01.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZUNANJO POLITIKO</stage>
            <stage type="session">39. seja</stage>
            <stage type="date">(1. julij 2008)</stage>
            <stage type="chairman">Sejo je vodil Jožef Jerovšek, predsednik odbora.</stage>
            <stage type="time">Seja se je pričela ob 14.40.</stage>


            <sp xml:id="SDT4-OZZP-Redna-039-2008-07-01.sp1">

               <speaker>PREDSEDNIK JOŽEF JEROVŠEK:</speaker>

               <p>Torej začenjam 39. sejo Odbora za zunanjo politiko.</p>
               <p>Obveščam vas, da so zadržani in se seje ne morejo udeležiti naslednje članice in
               člani: Anton Anderlič, Aurelio Juri in Roberto Battelli.</p>
               <p>Imamo pa nekaj zamenjav, mag. Andreja Bručana zamenjuje poslanec Grill, mag. Branka
               Grimsa poslanec Zamernik, to pa je tudi glede zamenjav trenutno vse.</p>
               <p>In posebej predstavljam predstavnike Vlade, minister se nam bo pridružil v kratkem
               ter predstavnike medijev.</p>
               <p>Prehajamo na določitev dnevnega reda seje odbora. S sklicem seje ste prejeli predlog
               dnevnega reda seje odbora, včeraj ste prejeli predlog za širitev s točko 2.a, predlog
               Zakona o ratifikaciji konvencije o preizkušanju in označevanju izdelkov iz plemenitih
               kovin in 2.b pobuda za podpis protokola o prestopu Republike Albanije k
               Severnoatlantski pogodbi in protokola o prestopu Republike Hrvaške k Severnoatlantski
               pogodbi.</p>
               <p>Predlagam da rešujemo o širitvi seje s predlaganimi točkami. Lahko glasujemo o obeh
               točkah skupaj ali kdo zahteva, da ločeno glasujemo o širitvi z obema točkama? Ne
               vidim nasprotnega mnenja, potem predlagam, da glasujemo o celotni širitvi.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Tako je določen dnevni red, kot je bil predlagan s sklicem in širitvijo.</p>
               <p>Sedaj kot imam informacije minister prihaja iz Pariza in je že v Sloveniji in bo v
               kratkem tukaj zato bi predlagal, da gremo na ti dve konvenciji, najprej te današnje
               širitve, to bomo hitro podelali in upam da se strinjate s tem, da začnemo s tema
               dvema točkama.</p>
               <p>Potem začenjam točko <title>2.a - TO JE PREDLOG ZAKONA O RATIFIKACIJI KONVENCIJE O
                  PREIZKUŠANJU IN OZNAČEVANJU IZDELKOV IZ PLEMENITIH KOVIN.</title>
               </p>
               <p>K predloženemu zakonu je pisno mnenje podala Zakonodajno-pravna služba. Začenjam
               drugo obravnavo predloga zakona, v kateri bomo opravili razpravo in glasovanje o
               posameznih členih predloga zakona.</p>
               <p>Želi predlagatelj zakona podati dopolnilno obrazložitev k členom predloženega
               zakona? Ni potrebno. Prehajamo na razpravo in glasovanje o posameznih členih
               predloženega zakona oziroma o posameznih amandmajih. Odboru predlagam, da po končani
               razpravi in glasovanju o morebitnih amandmajih razpravljamo in glasujemo o vseh
               členih skupaj. Ali kdo temu predlogu nasprotuje? Ne vidim nasprotovanja. Sedaj dajem
               besedo poslankam in poslancem. Naj povem, da imamo predlog za amandma odbora, ki je
               potreben, s katerim bi se 1. člen spremenil tako, da bi se glasil: Ratificira se
               konvencija o preizkušanju in označevanju izdelkov s plemenitih kovin sestavljena 15.
               novembra 1972 na Dunaju kot je bila spremenjena z amandmajem k prilogi ena konvencije
               z dne 23. maja 1978, z amandmaji h konvenciji z dne 18. maja 1988, z amandmajem k
               predlogi ena konvencije z dne 24. novembra 1988, z amandmajem k predlogoma ena in
               dva, konvencije z dne 25. in 26. maja 1998, z amandmaji h konvenciji z dne 9.
               januarja 2001 in popravki z dne 4. oktobra 2001 ter z amandmajem k predlogu dve
               konvencije z dne 15. oktobra 2002.</p>
               <p>S tem je besedilo popolno.
               Želi kdo razpravljati? Je tu potrebno kakšno pojasnilo, predstavniki Vlade?
               Drenikova.</p>
            </sp>
            <sp xml:id="SDT4-OZZP-Redna-039-2008-07-01.sp2">

               <speaker>MAG. SIMONA DRENIK:</speaker>

               <p>Hvala lepa.</p>
               <p>Mogoče samo kratko mnenje Zakonodajno-pravne službe, in sicer sprašujejo v zvezi z
               8. členom konvencije ali je naša zakonodaja že usklajena s tem členom ali ne. Gre za
               zlorabo znaka, opredeljena naj bi bila kot kaznivo dejanje in jaz bi samo obvestila,
               da 260. člen KZ-ja to že vsebuje namreč gre za ponarejanje znamenj za zaznamovanje
               blaga, mer in uteži, tako da v bistvu ni potrebnih sprememb zakonodaje za
               ratifikacije tako kot smo napisali v gradivu. Samo pojasnilo.</p>
            </sp>
            <sp xml:id="SDT4-OZZP-Redna-039-2008-07-01.sp3">

               <speaker>PREDSEDNIK JOŽEF JEROVŠEK:</speaker>

               <p>Želi kakšen poslanec, poslanka v zvezi z amandmajem razpravljati? Ne želi, potem
               prehajamo na glasovanje o amandmaju.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Sedaj prehajamo na glasovanje o vseh členih skupaj.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da so členi sprejeti.</p>
               <p>S tem zaključujem obravnavo predloga zakona na matičnem delovnem telesu, sprejeti
               amandma bo vključen v dopolnjen predlog zakona, ki bo sestavni del poročila
               odbora.</p>
               <p>Prehajamo še na določitev poročevalca na seji Državnega zbora. Ali je kakšen
               prostovoljec? Dobro, bo predsednik po potrebi.</p>
               <p>S tem zaključujem to točko.</p>
               <p>Prehajamo na <title>2.B TOČKO DNEVNEGA REDA - TO JE POBUDA ZA PODPIS PROTOKOLA O PRESTOPU REPUBLIKE ALBANIJE K SEVERNOATLANTSKI
               POGODBI IN PROTOKOLA O PRESTOPU REPUBLIKE HRVAŠKE K SEVERNOATLANTSKI
               POGODBI.</title>
               </p>
               <p>Prosim predstavnika predlagatelja, da poda uvodno obrazložitev. Gospa
               Drenikova<stage>(?)</stage>.</p>
            </sp>
            <sp xml:id="SDT4-OZZP-Redna-039-2008-07-01.sp4">

               <speaker>MAG. SIMONA DRENIK(?):</speaker>

               <p>Hvala lepa, gospod predsednik.</p>
               <p>Predstavniki držav in vlad so na vrhunskem srečanju Zveze Nato v Bukarešti aprila
               letos povabili Albanijo in Hrvaško, da začneta pristopne pogovore za članstvo v Natu.
               Predstavniki držav članic so 23. maja 2008 potrdili besedilo protokolov, ki jo bodo
               ostali predstavniki pri Natu podpisali 9. julija 2008. Potem, ko bodo protokol
               ratificirale vse države Nata, torej soglasno generalni sekretar Nata v imenu vseh
               pogodbenic Vladi Republike Albanije in Vladi Republike Hrvaške pošlje v vabilo za
               pristop k Severnoatlantski pogodbi, torej k Zvezi Nato.</p>
               <p>V temu trenutku smo v fazi pobude za podpis in Vlada predlaga Odboru za zunanjo
               politiko, da se strinja s to pobudo namreč podpis naj bi potekel 9. julija 2008.
               Hvala lepa.</p>
            </sp>
            <sp xml:id="SDT4-OZZP-Redna-039-2008-07-01.sp5">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Odpiram razpravo, prvi se je priglasil gospod Jelinčič, izvolite.</p>
            </sp>
            <sp xml:id="SDT4-OZZP-Redna-039-2008-07-01.sp6">

               <speaker>ZMAGO JELINČIČ PLEMENITI:</speaker>

               <p>Hvala lepa.</p>
               <p>No, mene najbolj zanima, zakaj
               kar skupaj Albanijo in Hrvaško. Konec koncev gre za dve državi in sodim, da bi morali
               o vsaki zadevi glasovati posebej in tudi razpravljati. Jaz bom glasoval proti temu,
               da se Hrvaška vključi v Euro-atlantsko oziroma atlantsko obrambno organizacijo Nato,
               kajti dejstvo je, da Hrvaška ne sodi tja notri še posebej, ko dela Sloveniji takšne
               probleme. S Hrvaško imamo konstantne probleme in namesto, da bi izkoristili priliko
               in da bi rekli zdaj Hrvatom ne, tako kot je to naredila Grčija, ki je samo zaradi
               imena Makedoniji onemogočila vstop, mi pa smo kot eni hlapci leteli in kimali
               Hrvatom, pa če bi streljali po nas, bi mi še zmeraj bili za to, da Hrvatje vstopijo v
               Nato pakt.</p>
               <p>Jaz mislim, da je to čisto navadno hlapčevanje Ameriki, da to Slovenija nima
               pravice, da Hrvatom omogoči, da vstopijo v Nato pakt. Konec koncev, z agresorsko
               politiko, ki jo izvajajo danes in ki je nadaljevanje ustaške, nacistične politike iz
               2. Svetovne vojne mislim, da takšna država ne sodi v Nato pakt. Konec koncev je
               Amerika bila na isti strani v 2. vojni kot Slovenija, Hrvaška je bila na drugi
               strani, skupaj z nacistično Nemčijo, Italijo in pa Japonsko je pristopila k podpisu
               trojnega pakta in zavedati se je potrebno, da Hrvaška še niti ni končala 2. Svetovne
               vojne, kajti ni podpisala mirovnega sporazuma oziroma predaje z Združenimi državami
               Amerike. Tukaj se kaže konec koncev, da tudi Nato pakt ni nič drugega kot neka farsa,
               neka organizacija preko katere hočejo Združene države Amerike služiti velike denarje
               in tudi služijo velike denarje. Dejstvo je, da gre tukaj za vsaj 70 % gospodarsko
               organizacijo, ki izsiljuje vse države, še posebej nove, da naj kupujejo ameriško
               tehnologijo ne glede na to koliko je zastarela in kakšna je. Najnovejše tehnologije
               nam tako ali tako ne ponujajo ali prodajajo, ampak nam prodajajo tisto, kar je
               odsluženo, staro robo in seveda pa za velike denarje.</p>
               <p>Še enkrat, jaz mislim, da Slovenija je pokazala, sedanja Vlada je pokazala
               eklatanten hlapčevski odnos v Bukarešti, ko ni dala veta na vstop Hrvaške v Nato.
               Tukaj bi se še enkrat pravim lahko zgledovali po Grkih, ki so pokazali ponos in to,
               da so se pripravljeni za svojo domovino tudi postaviti po koncu, celo proti
               Američanom, mi pa seveda hlapčki kot hlapčki bomo še naprej kimali, dokler ne bo
               prišel en pameten na oblast pa enkrat že rekel, da je res preveč kar se dogaja pri
               nas.</p>
               <p>Skratka, jaz bo glasoval proti temu. Žal bom glasoval v enem kosu tako da bom
               glasoval...</p>
            </sp>
            <sp xml:id="SDT4-OZZP-Redna-039-2008-07-01.sp7">

               <speaker>PREDSEDNIK JOŽEF JEROVŠEK:</speaker>

               <p>Ločeno bo glasovanje.</p>
            </sp>
            <sp xml:id="SDT4-OZZP-Redna-039-2008-07-01.sp8">

               <speaker>ZMAGO JELINČIČ PLEMENITI:</speaker>

               <p>Bo ločeno? No dobro, napisano je skupaj namreč, to bi moralo biti potem napisano tudi
               ločeno. Ampak za Albanijo mi je pravzaprav čisto vseeno za Hrvaško bom pa glasoval
               proti.</p>
            </sp>
            <sp xml:id="SDT4-OZZP-Redna-039-2008-07-01.sp9">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Naj povem, da smo dobili eno pobudo, ampak jaz bom to ločil v dve
               glasovanji, v dve pobudi in predlog sklepa je pa identičen seveda, odbor se strinja z
               omenjeno pobudo. Kolega Školč, izvolite.</p>
            </sp>
            <sp xml:id="SDT4-OZZP-Redna-039-2008-07-01.sp10">

               <speaker>JOŽEF ŠKOLČ:</speaker>

               <p>Gospod predsednik odbora jaz sem pričakoval, da boste reagirali več kot to, da
               rečete, da bo ta pobuda razdeljena v dva dela.</p>
               <p>Gospod Zmago Jelinčič Plemeniti je tu govoril stvari, ki ne zdržijo zgodovinske
               presoje.  V Sloveniji je tudi
               nek uradni jezik, ki ga... ...<stage>/Oglašanje s klopi./</stage>...</p>
            </sp>
            <sp xml:id="SDT4-OZZP-Redna-039-2008-07-01.sp11">

               <speaker>PREDSEDNIK JOŽEF JEROVŠEK:</speaker>

               <p>Prosim, da se držite procedure in da ne prekinjate eden drugega.</p>
            </sp>
            <sp xml:id="SDT4-OZZP-Redna-039-2008-07-01.sp12">

               <speaker>JOŽEF ŠKOLČ:</speaker>

               <p>Ne vem koga ste zdaj opomnil, mene, ki imam besedo ali gospoda Jelinčiča, ki lahko
               tu...</p>
            </sp>
            <sp xml:id="SDT4-OZZP-Redna-039-2008-07-01.sp13">

               <speaker>PREDSEDNIK JOŽEF JEROVŠEK:</speaker>

               <p>Začeli ste komunicirati z njim.</p>
            </sp>
            <sp xml:id="SDT4-OZZP-Redna-039-2008-07-01.sp14">

               <speaker>JOŽEF ŠKOLČ:</speaker>

               <p>Oprostite, od predsedujočega se pričakuje, da zagotovi, bom rekel neke pogoje za delo
               in s tega vidika bi lahko imel toliko moči, da bi gospodu Jelinčiču, ki je vaš
               zaveznik v vseh različnih operacijah, da tega ne potrebujete, rekli naj ne moti.</p>
               <p>Tisto kar se mi zdi potrebno v tem trenutku reči je, da je Hrvaška kljub vsemu
               demokratična država v temu trenutku z vsemi temi atributi in jaz se distanciram od
               tega kar govori gospod Jelinčič tukaj in pričakujem, da bi se od tega distanciral
               tudi odbor. Ne moremo namreč v svoje deklaracije v Državnem zboru sprejemati stališč,
               da si želimo, da postane Hrvaška članica teh Euro-atlantskih integracij, da jo
               podpiramo na poti v Evropo hkrati pa brez da kdor koli od teh, ki predstavljajo
               oblast v tej hiši odreagira na takšne nebuloze kot jih je govoril gospod Jelinčič.
               Mene je, bom rekel na nek način sram, lahko se ne strinjam z določenimi potezami,
               lahko ne verjamem v določene stvari, ampak kvalifikacije, ki jih tu poslušamo in ki
               bi naj bile podlaga za to, da Državni zbor zavrne oziroma odbor te vrste stvari so
               hujskaške, gospod predsednik odbora. In ne dostojne te hiše in od njih se je potrebno
               distancirati. Hvala lepa.</p>
            </sp>
            <sp xml:id="SDT4-OZZP-Redna-039-2008-07-01.sp15">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Replika gospod Jelinčič, izvolite.</p>
            </sp>
            <sp xml:id="SDT4-OZZP-Redna-039-2008-07-01.sp16">

               <speaker>ZMAGO JELINČIČ PLEMENITI:</speaker>

               <p>Saj sem pričakoval od gospoda Školča kaj takšnega, ampak veste gospod Školč, mene bi
               bilo sram, če bi bil na vašem mestu recimo v zvezi z dogodki ob naši osamosvojitvi in
               ob osamosvajanju pa tudi o tem, da ne poznate zgodovine pa zato, da prikrojujete
               zgodovino pa zato, da preferirate Hrvaško pred lastno domovino, ki izgleda ne vem
               imate rajši Hrvaško kot Slovenijo in tako naprej.</p>
               <p>Za to bi bilo človeka lahko sram, ne pa zaradi tega, ker pove svoje mnenje. Logično
               izgleda, da zdaj mislite, da boste na volitvah zmagali in da boste lahko delali tako
               kot ste delali od 1992 d 2004 ko ste določali kaj sme kdo misliti in česa ne sme kdo
               misliti. Jaz mislim, da kaj takšnega, gospod Školč si pa res ne smete privoščiti.</p>
            </sp>
            <sp xml:id="SDT4-OZZP-Redna-039-2008-07-01.sp17">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Replika, gospod Školč. Izvolite.</p>
            </sp>
            <sp xml:id="SDT4-OZZP-Redna-039-2008-07-01.sp18">

               <speaker>JOŽEF ŠKOLČ:</speaker>

               <p>Poglejte gospod predsednik, to intervencijo izkoriščam zato, da povem, da v tem
               trenutku razpravljamo o tem ali Državni zbor oziroma Odbor za zunanjo politiko podpre
               to kandidaturo ali ne. Sam sem za to, da jo podpre, ker iskreno verjamem, da
               integriranje naših sosedov v iste povezave v katerih smo sami, lahko pripomore tudi
               k, bom rekel boljšemu razumevanju med nami in zmanjšanju nepotrebnih napetosti, ki
               jih del politikov v tej Sloveniji goji, absolutno in intenzivneje v predvolilnih
                  trenutkih. Kar se tiče
               osamosvojitve v tem smislu izkoriščam ta nastop tudi za repliko. Moram reči, da sem
               ponosen na to, da sem bil med tistimi, ki so podpisali skupno zavezo glede plebiscita
               in glede tega kaj pomeni uspeh plebiscita. Gospod Jelinčiča ni bilo zraven. Spomnim
               pa se, da so ga morali takrat pripreti zato, ker je protizakonito nastopal s svojimi
               strojnicami in drugo oborožitvijo in ogrožal ugled policije in vojske, ki so na
               zakonit način branile Slovenijo. Iz tega vidika je le potrebno se vprašati koga mora
               biti sram za stvari izpred dvajsetih let. Mene zagotovo ni.</p>
            </sp>
            <sp xml:id="SDT4-OZZP-Redna-039-2008-07-01.sp19">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Jaz bom dal besedo gospodu Jelinčiču, bi pa prosil, da se preveč ne bi
               oddaljevali od točke dnevnega reda. Izvolite.</p>
            </sp>
            <sp xml:id="SDT4-OZZP-Redna-039-2008-07-01.sp20">

               <speaker>ZMAGO JELINČIČ PLEMENITI:</speaker>

               <p>Hvala lepa. Ja, jaz res nisem mogel podpisati tistega, kajti nisem bil v skupščini,
               kamor bi me izvolila bivša partijska oblast. Moram pa povedati, da v tistem času, ko
               ste vi gospod Školč šivali bele cunje skupaj, da bi bile večje, da bi se lahko
               predajali, pa da bi metali rožice pod tanke in podobne zadeve, sem se jaz boril za to
               domovino in me ni sram. Mislim, da sem lahko ponosen. Vas ni bilo med borci. Zelo
               daleč stran ste bil od kakršne koli možnosti borbe in ne vem, če sem jaz ogrožal
               ugled policije in vojske. Res, da je bilo veliko policije in veliko vojske je bilo na
               strani JLA, med njimi tudi kakšni takšni kot vi, ki ste bolj pričakovali, da se bo
               zgodilo kaj drugega in ki niste bili pripravljeni braniti svoje domovine z orožjem.
               Hvala bogu smo bili taki, ki smo bili pripravljeni in smo še vedno pripravljeni.
               Mislim pa, da vi tudi danes ne bi kaj takega naredili.</p>
               <p>Glede tega je pa treba pač povedati, da ste vi tudi s tem, da ste uporabljali stare
               jugoslovanske zakone in zakonodajo mene, ne vi osebno, ampak vaši in vam podobni
               spravili takrat med vojno v zapor in tudi po vojni ste vi vložili, vaša stranka in vi
               osebno ste bil podpisnik, da naj se Jelinčiča še posebej obsodi za to, da sem se
               boril. Mislim, kar je nonsens pa bom nehal na prošnjo predsednika.</p>
            </sp>
            <sp xml:id="SDT4-OZZP-Redna-039-2008-07-01.sp21">

               <speaker>PREDSEDNIK JOŽEF JEROVŠEK:</speaker>

               <p>Dajem besedo kolegu Školču za repliko.</p>
            </sp>
            <sp xml:id="SDT4-OZZP-Redna-039-2008-07-01.sp22">

               <speaker>JOŽEF ŠKOLČ:</speaker>

               <p>Hvala lepa. Torej rekel bi, da na prvih volitvah Demusa zagotovo ni izvolila
               komunistična oblast, ne vem pa kje je bil takrat gospod Jelinčič, če se pritožuje, da
               ni bil izvoljen.</p>
               <p>Drugo. V času osamosvojitve smo imeli zakonite obrambne sile. Tisto kar je pa počel
               gospod Jelinčič in njegovi pajdaši pa je zagotovo ogrožalo ugled oboroženih sil in
               sama sreča, da te vrste rabote niso dobile večjega obsega.</p>
            </sp>
            <sp xml:id="SDT4-OZZP-Redna-039-2008-07-01.sp23">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Jaz bi želel reči tudi, da sam tudi podpiram podpis tega protokola o
               pristopu Republike Albanije in Republike Hrvaške k severnoatlantski pogodbi. Pomembno
               je tudi in v ...<stage>/Nerazumljivo./</stage>... interesu Slovenije je, da se to zavezništvo, kakor
               tudi Evropska unija širi tudi na naše sosede in na druge države in jaz tudi sam
               verjamem v pozitiven vpliv takšnega članstva, naravnanje dotičnih držav in saj smo
               tudi se pravzaprav prepričali, da tudi sama kandidatura k Evropski uniji je delovala
               v slučaju hrvaške ribolovne cone. Tako da bom podprl in tudi naša poslanska skupina
               bo podprla ta sklep za to pobudo.</p>
               <p>Ne vidim več drugih razpravljavcev. Potem dajem najprej na glasovanje sklep: Odbor
               se strinja z omenjeno pobudo, ki se nanaša na pobudo za podpis protokola o pristopu
               Republike Albanije k severnoatlantski pogodbi.</p>
               <p>Kdo je za? <stage>(Soglasno.)</stage></p>
               <p>Potem je ta sklep sprejet.</p>
               <p>In potem dajem še enak sklep,
               s tem, da se pobuda za podpis protokola o pristopu nanaša na Republiko Hrvaško.</p>
               <p>Kdo je za? <stage>(9 članov.)</stage> Kdo je proti? <stage>(1 član.)</stage></p>
               <p>Tudi ta pobuda je sprejeta.</p>
               <p>Sedaj pozdravljam ministra dr. Dimitrija Rupla, ki se nam je medtem časom pridružil
               in se vračamo na <title>1. TOČKO DNEVNEGA REDA - PREDLOG ZAKONA O SPREMEMBI IN
                  DOPOLNITVAH ZAKONA O ZUNANJIH ZADEVAH</title>. O tem zakonu smo na majski seji že
               opravili splošno razpravo. K predloženemu zakonu je pisno mnenje podala
               Zakonodajno-pravna služba, ki ste ga prejeli pred sklicem. Prejeli pa ste tudi mnenje
               Državnega sveta. Ugotavljam, da so v poslovniškem roku amandmaje k predlogu zakona
               vložile Poslanske skupine Zares, SD ter LDS. Na klop pa ste prejeli tudi pregled
               vloženih amandmajev in predloge za amandmaje odbora, ki so pripravljeni na podlagi
               pripomb Zakonodajno-pravne službe. Prav tako ste prejeli tudi mnenje Vlade o
               amandmajih k predlogu zakona to neposredno pred sejo in sedaj pričenjam drugo
               obravnavo predloga zakona, v kateri bomo opravili razpravo in glasovanje o posameznih
               členih predloga zakona. Dajem besedo predlagatelju, če želi minister. Gospod
               minister, izvolite.</p>
            </sp>
            <sp xml:id="SDT4-OZZP-Redna-039-2008-07-01.sp24">

               <speaker>DR. DIMITRIJ RUPEL:</speaker>

               <p>Hvala lepa. Samo par besed o zakonu bolj na splošno, potem pa še konkretno. Torej
               mislim, da nam je vsem jasno, da je treba zakon posodobiti, urediti nekatere rešitve,
               nekatere inštitute, uskladiti z veljavno zakonodajo, prilagoditi evropskemu pravnemu
               redu.</p>
               <p>Če na kratko povzamem. Spremembe in dopolnitve predlagamo na področju konzularne
               pomoči, na področju sklepanja mednarodnih pogodb in na kadrovsko-organizacijskem
               področju. Jaz mislim, da o konzularni pomoči ni treba kaj zelo veliko razlagati. Jaz
               sem o tem že prejšnjikrat govoril. Gre za zagotavljanje konzularne pomoči kateremu
               koli državljanu Evropske unije v tretji državi. V izjemnih primerih lahko slovenska
               predstavništva zadolžijo denarna sredstva za državljane Republike Slovenije. Gre tudi
               za izdajanje evropske potne listine za vrnitev.</p>
               <p>Glede sklepanja mednarodnih pogodb. Mislim, da gre predvsem za tehnične spremembe. V
               spremembi prvega odstavka 74. člena je bolj jasno napisano, da se za vlaganje in umik
               pridržkov uporabljata 70. in 75. člen zakona. Državni zbor za umik pridržka tudi
               pooblašča Vlado. Potem pa samo še dve besedi v zvezi s kadrovsko-organizacijskim
               področjem. Predlagamo inštitut političnega direktorja, izenačitev pogojev za
               imenovanje pogodbenih vodji predstavništva s pogoji, ki veljajo za poklicne
               diplomate, natančnejšo ureditev statusa javnih uslužbencev iz drugih organov, ki
               delajo v predstavništvih v tujini. Potem urejamo možnosti, da diplomat, ki se je
               prijavil na delovno mesto v tujini začasno uporablja nižji naziv kot ga je dosegel v
               notranji službi, pri tem pa ohrani vse pravice, ki jih je dosegel v notranji službi
               in potem še možnost napredovanja diplomatov v zunanji službi in določitev obveznosti
               uslužbencev in funkcionarjev v ministrstvu, da varujejo ključne dokumente, ki so
               povezani za ...<stage>/Nerazumljivo./</stage>... Slovenije.</p>
               <p>Če želite mnenje Vlade o predlaganih amandmajih poslanskih skupin, lahko zdaj povem?
           </p>
            </sp>
            <sp xml:id="SDT4-OZZP-Redna-039-2008-07-01.sp25">

               <speaker>PREDSEDNIK JOŽEF JEROVŠEK:</speaker>

               <p>Ja, sproti, kakor želite gospod minister.</p>
            </sp>
            <sp xml:id="SDT4-OZZP-Redna-039-2008-07-01.sp26">

               <speaker>DR. DIMITRIJ RUPEL:</speaker>

               <p>Zdaj kar zadeva 1. člen gre za naziv veleposlanika pri imenovanju generalnega
               direktorja, generalnega sekretarja, se opravičujem. Vlada Republike Slovenije takšen
               amandma podpira. K 2. členu, ki govori o političnem direktorju, to je redakcijski
               amandma skupine Zares. Vlada
               takšen amandma podpira. Potem pa je še predlog Social demokratske in Liberalne
               demokratske stranke, da prejšnji direktor opravlja delo v nazivu generalnega
               direktorja. Tega Vlada ne podpira. Politični direktor ni zadolžen za vodenje
               direktorata, ampak za usklajevanj in povezovanje dela, zato ne more biti izenačen z
               generalnimi direktorji.</p>
               <p>K 4. členu, ko gre za določitev plače za uslužbence in drugih organov na DKP<stage>(?)</stage> spet
               tega amandmaja ne podpiramo. Medtem ko podpiramo amandma k 6. členu, ki govori o
               sredstvih za konzularno pomoč. Pri 8. členu moram pa povedati par besed. Vlada
               načelno podpira ta amandma. Gre za predlog Zares, da bi spremenili 27. člen tako, da
               bi bili vodje diplomatskih predstavništev in konzulatov ter pooblaščeni ministri
               imenovani iz vrst diplomatov. Jaz bi predlagal oziroma, če boste tako presodili, bi
               lahko OZP dal še dodatno pojasnilo, pri čemer kot rečeno, načelno ta amandma
               podpiramo, pojasnilo, ki bi nekoliko bolj jasno povedalo, zakaj pravzaprav gre. Tukaj
               je nekoliko skopo zapisano v tem amandmaju, ki je kot rečeno, sprejemljiv. Napisano
               je iz vrst diplomatov. Mi bi pa želeli, bom drugače povedal, jaz bi želel, da se ta
               nekoliko nejasna formulacija izboljša. Če boste za to, lahko to predlaga OZP, da bi
               rekli, da za vodjo diplomatskega predstavništva konzulata lahko imenovan diplomat, ki
               je v Ministrstvu za zunanje zadeve služboval toliko časa, kolikor se zahteva delovnih
               izkušenj za imenovanje v naziv pooblaščeni minister in pri tem dosegel najmanj naziv
               pooblaščeni minister. Če boste presodili, da je mogoče skratka to dikcijo še nekoliko
               izboljšati, bom še podrobneje razložil.</p>
               <p>Poleg tega ko gre za 8. člen, Socialna demokracija in LDS predlagata, da bi se
               posamezne določbe zakona o zunanjih zadeva za pogodbene veleposlanike uporabljale
               smiselno. Ta po mojem, amandma glede na amandma Zares, če ga bomo sprejeli, ta
               amandma potem ni več aktualen in Vlada ga ne podpira.</p>
               <p>K 9. členu, ko gre za začasno uporabo nižjega naziva v tujini. Predlaga se črtanje
               člena. Tega amandmaja ne podpiramo in enako ne podpiramo amandmaja k 11. členu, ki
               govori o varovanju dokumenta in dostop javnosti do dokumentov. Social demokracija in
               LDS predlagata, da so podatki iz dokumentov MZZ informacije javnega značaja, do
               katerih se lahko dostop omeji v skladu z zakonom o dostopu do informacij javnega
               značaja. Torej tega amandmaja Vlada ne podpira.</p>
               <p>Mogoče pa je ta amandma, ta člen izboljšati, če bo volja v tem odboru. Hvala lepa.
           </p>
            </sp>
            <sp xml:id="SDT4-OZZP-Redna-039-2008-07-01.sp27">

               <speaker>PREDSEDNIK JOŽEF JEROVŠEK:</speaker>

               <p>Hvala lepa, gospod minister. Zdaj sprašujem predstavnika Zakonodajno-pravne službe,
               želite besedo? Izvolite gospod ...<stage>/Nerazumljivo./</stage>...</p>
            </sp>
            <sp xml:id="SDT4-OZZP-Redna-039-2008-07-01.sp28">

               <speaker>GOSPOD _____:</speaker>

               <p>Hvala lepa. Gospod predsednik, v tem papirju, ki smo ga danes dobili na klop, mnenje
               Vlade je opredelitev do amandmajev, ne pa tudi do pripomb Zakonodajno-pravne službe
               in mogoče ne bi bilo slabo, če bi to slišali. Hvala lepa.</p>
            </sp>
            <sp xml:id="SDT4-OZZP-Redna-039-2008-07-01.sp29">

               <speaker>PREDSEDNIK JOŽEF JEROVŠEK:</speaker>

               <p>Gospod minister izvolite.</p>
            </sp>
            <sp xml:id="SDT4-OZZP-Redna-039-2008-07-01.sp30">

               <speaker>DR. DIMITRIJ RUPEL:</speaker>

               <p>Hvala lepa. Mi se strinjamo z redakcijskimi in nomotehničnimi popravki, ki se
               nanašajo na 6. člen,  to je
               zaščita državljanov Evropske unije, Na 7. člen, vračilo založenih sredstev, na 11.
               člen, obvezno zavarovanje dokumentov, na 18. in 19. člen, ratifikacija in objava
               mednarodnih pogodb in na 21. člen. Torej s temi popravki 6, 7, 11, 18, 19, 21 se
               strinjamo. Medtem ko ne soglašamo z mnenjem Zakonodajno-pravne službe glede 2. člena
               predloga zakona o političnim direktorju. Mi smo to že večkrat pojasnjevali. Zdaj vi
               opozarjate na neskladje med predlagano uvedbo in ureditvijo delovnega mesta
               političnega direktorja in ureditvijo po zakonu o javnih uslužbencih. Vi pravite, da
               zakon o javnih uslužbencih ne predvideva delovnega mesta oziroma položaja na katerem
               bi se izvrševala pooblastila v zvezi z vodenjem, usklajevanjem in organizacijo dela v
               ministrstvu.</p>
               <p>Jaz bi rekel na to, da mesto političnega direktorja poznajo vsa ministrstva za
               zunanje zadeve držav članic Evropske unije. Vsa. Ni nobene izjeme. Iz primerjalno
               pravnega prikaza ureditve delovnega mesta političnega direktorja je razvidno, da pri
               urejanju tega inštituta v različnih državah ni enotnega vzorca, kajti
               ...<stage>/Nerazumljivo./</stage>... odvisno organizacije posameznega ministrstva za zunanje zadeve.
               Mesto politične direktorja je v vseh državah umeščeno minister za zunanje zadeve,
               zato je bilo stališče našega, torej predlagatelja zakona, da je potrebno ta inštitut
               urediti v področnem zakonu o zunanjih zadevah. Rad bi opozoril tudi na določilo
               tretjega odstavka 22. člena zakona o javnih uslužbencih, ki določa, da so lahko
               posamezna vprašanja za nekatere poklice med katerimi so izrecno navedeni tudi
               diplomati z zakonom urejena drugače, kot so urejena v zakonu o javnih uslužbencih, če
               je to potrebno zaradi specifične narave njihovih nalog oziroma za izvrševanje
               posebnih dolžnosti in pooblastil. Pri političnem direktorju gre za specifično naravo
               nalog, ki zahteva posebno ureditev v področnem zakonu. Taka ureditev je potrebna tudi
               zaradi primerljivosti z drugimi državami članicami Evropske unije. Zdaj ko smo
               predsedovali Evropski uniji seveda so se vrstili eden za drugim mnogi sestanki
               političnih direktorjev in mi smo morali poslati na te sestanke političnega direktorja
               in je moral imeti enaka pooblastila ali pa primerljiva pooblastila kot drugi
               politični direktorji. To je srž te naše pripombe. Drugače pa ostale pripombe mi
               sprejemamo. Hvala.</p>
            </sp>
            <sp xml:id="SDT4-OZZP-Redna-039-2008-07-01.sp31">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Ste končali?</p>
            </sp>
            <sp xml:id="SDT4-OZZP-Redna-039-2008-07-01.sp32">

               <speaker>GOSPOD _______:</speaker>

               <p>Mogoče bi kasneje, ko bomo prišli do posameznega člena, če bo potrebno.</p>
            </sp>
            <sp xml:id="SDT4-OZZP-Redna-039-2008-07-01.sp33">

               <speaker>PREDSEDNIK JOŽEF JEROVŠEK:</speaker>

               <p>Hvala lepa in sprašujem predstavnika Državnega sveta, ali želi besedo? Izvolite
               gospod Otoničar.</p>
            </sp>
            <sp xml:id="SDT4-OZZP-Redna-039-2008-07-01.sp34">

               <speaker>VINCENC OTONIČAR:</speaker>

               <p>Hvala gospod predsednik. Lep pozdrav vsem skupaj. Komisija Državnega sveta za
               mednarodne odnose in evropske zadeve je obravnavala predlog zakona o spremembah in
               dopolnitvah zakona o zunanjih zadevah, ki ga je Vlada Republike Slovenije posredovala
               Državnemu zboru Republike Slovenije.</p>
               <p>Komisija predlog zakona podpira. V razpravi je bilo ugotovljeno, da so na
               kadrovsko-organizacijskem področju ministrstva spremembe potrebne zaradi uskladitve
               nekaterih rešitev zakonom o javnih uslužbencih, zaradi uvedbe novega delovnega mesta
               političnega direktorja ter zaradi natančne določitve statusa javnih uslužbencev in
               drugih organov, ki opravljajo delo v predstavništvih Republike Slovenije v tujini.</p>
               <p>Člani komisije niso izrazili nasprotovanja, da se uredi status političnega
               direktorja, saj gre za rešitev, ki jo poznajo ministrstva za zunanje zadeve držav
               članic Evropske unije in je utemeljena njegova umestitev v organizacijsko strukturo
               ministrstva. Člani komisije so podprli rešitve, predlagane na področju konzularne
               pomoči, ker so spremembe in dopolnitve prilagajajo evropskemu upravnemu redu. Še
               posebej so pozitivno ocenili oblike nudenja zaščite pomoči slovenskim državljanom v
               tujini. V zvezi z vsebino 11. člena, glede urejanja obveznosti varovanja dokumentov
               in podatkov, ki so se člani komisije strinjali, da je utemeljena ureditev v tem
               zakonu, ne glede na to, da omenjeno materijo sistemsko ureja že zakon o tajnih
               podatkih. Hvala.</p>
            </sp>
            <sp xml:id="SDT4-OZZP-Redna-039-2008-07-01.sp35">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Sedaj prehajamo na razpravo in glasovanje o posameznih členih
               predloženega zakona. Predlagam, da delamo po pregledu amandmajev. Pri tem bi pa
               rekel, da bom k 8. in 11. vam bomo razdelili dodaten amandma odbora in potem, da
               gremo tako naprej, da najprej razpravljamo in ...<stage>/Nerazumljivo./</stage>... o amandmajih in
               morebitnih predlogih za amandmaje odbora, na koncu pa glasujemo še o vseh členih
               skupaj. Ne vidim, mislim, da se strinjate s takim načinom dela kot je običajno.</p>
               <p>Torej na klop ste prejeli pregled amandmajev. Prehajamo na razpravo o 1. členu ter
               amandmaju Poslanske skupine Zares ter o amandmaju poslanskih skupin SD in LDS k temu
               členu. 1. člen se črta. Slišali ste že mnenje predstavnika Vlade, zunanjega ministra,
               da podpirajo ta predlog Poslanske skupine Zares. Kdo želi razpravljati? Gospa
                  Beblerjeva.
               </p>
            </sp>
            <sp xml:id="SDT4-OZZP-Redna-039-2008-07-01.sp36">

               <speaker>DARJA LAVTIŽAR BEBLER:</speaker>

               <p>Hvala za besedo gospod predsednik.</p>
               <p>Torej, jaz lahko izrazim samo izredno zadovoljstvo, ker Vlada ta amandma v bistvu
               oba amandmaja tako Poslanskih skupin SD, LDS-a in tudi Zares, ki so identični
               podpiram in seveda ugotavljam, da ni bilo zaman, da smo tudi v predhodni razpravi
               opozarjali na to, da predlagana sprememba ni sprejemljiva. Hvala lepa.</p>
            </sp>
            <sp xml:id="SDT4-OZZP-Redna-039-2008-07-01.sp37">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Ni več razprave. Zaključujem razpravo, prehajamo na glasovanje o obeh
               amandmajih k temu členu.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Prehajamo na razpravo o 2. členu in o amandmaju Poslanske skupine Zares k temu
               členu. Ta člen je potreben, ker je bil prej prvi ukinjen. Želi kdo razpravljati o
               temu členu? Potem prehajamo na... Zakonodajno-pravna želi besedo.</p>
            </sp>
            <sp xml:id="SDT4-OZZP-Redna-039-2008-07-01.sp38">

               <speaker>GOSPOD ___________:</speaker>

               <p>Se opravičujem. Torej tu, k 2. členu imamo dva amandmaja? Torej prvi amandma je
               takšen kot je, drugi še ni odprt za razpravo. ...<stage>/Medsebojno pogovarjanje./</stage>...</p>
            </sp>
            <sp xml:id="SDT4-OZZP-Redna-039-2008-07-01.sp39">

               <speaker>PREDSEDNIK JOŽEF JEROVŠEK:</speaker>

               <p>Torej zdaj odpiramo razpravo o drugem amandmaju, če želi kdo razpravljati? Gospa
               Beblerjeva, izvolite.</p>
            </sp>
            <sp xml:id="SDT4-OZZP-Redna-039-2008-07-01.sp40">

               <speaker>DARJA LAVTIŽAR BEBLER:</speaker>

               <p>Hvala lepa za besedo.</p>
               <p>Morda bi bilo prav, če bi najprej se oglasil lahko predstavnik Zakonodajno-pravne
               službe kajti v Poslanski skupini SD in LDS pravzaprav s svojim tem amandmajem, ki je
               tukaj v pregledu pod številko dve naveden sledimo pripombam Zakonodajno-pravne
               službe. Mi smo razumeli tudi nagibe oziroma motive predlagatelja zakaj uvaja ta pojem
               politični direktor. Mi se strinjamo s tem ampak ker gre tudi za vprašanje ali je
               takšen naziv v skladu z zakonom o javnih uslužbencih, ker prej na nekem drugem mestu
               je bilo rečeno, da je treba stvari uskladiti z Zakonom o javnih uslužbencih, ta isti
               argument zagovarjamo tudi tukaj in s tem našim ponujenim amandmajem smatramo, da v
               bistvu rešujemo ta problem, na vsak način pa sledimo pripombam Zakonodajno-pravne
               službe. Hvala.</p>
            </sp>
            <sp xml:id="SDT4-OZZP-Redna-039-2008-07-01.sp41">

               <speaker>PREDSEDNIK JOŽEF JEROVŠEK:</speaker>

               <p>Zakonodajno-pravna služba želi besedo, gospod ...<stage>/Nerazumljivo./</stage>..., izvolite.</p>
            </sp>
            <sp xml:id="SDT4-OZZP-Redna-039-2008-07-01.sp42">

               <speaker>GOSPOD _________________:</speaker>

               <p>Hvala lepa za besedo.</p>
               <p>Torej slišali ste seveda stališča predlagateljev glede tega drugega amandmaja, ki
               pravi, da sledi mnenju Zakonodajno-pravne službe bi rekel sledi v pretežni meri, ne
               pa v celoti. In če bi tako kot zdaj izgleda prevladalo stališče, da naj se uvede in
               to skozi ta področni zakon, Zakon o zunanjih zadevah<stage>(?)</stage>, uradniško delovno mesto
               političnega direktorja potem bi verjetno bilo smiselno zaradi celovitosti pravnega
               sistema oziroma skladnosti z Zakonom o javnih uslužbencih, da se predvidi na koncu
               ena razveljavitvena določba kjer bi se reklo, da 80. člen Zakona o javnih uslužbencih
               za to Ministrstvo za zunanje zadeve oziroma povezano z delovno mesto politčnega
               direktorja. Namreč... ...<stage>/Oglašanje s klopi./</stage>... Ste rekli? Potem je pa v redu.</p>
            </sp>
            <sp xml:id="SDT4-OZZP-Redna-039-2008-07-01.sp43">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Ja, na to je bilo opozorjeno. Ne vidim več interesa za razpravo.
               Prehajamo na... Kolega Školč, izvolite.</p>
            </sp>
            <sp xml:id="SDT4-OZZP-Redna-039-2008-07-01.sp44">

               <speaker>JOŽEF ŠKOLČ:</speaker>

               <p>Poglejte zdaj, ko ste, bom rekel neverjetno kooperativni z pripombami, ki so sicer
               nastale v večji tudi izven te hiše je zelo pomembno kateri amandma boste sprejeli.
               Drugi namreč omogoča bolj konsistenten tekst zakona in kasneje seveda eventualno v
               tistih prihodnjih določbah še kaj. Če bomo sprejeli prvega si bomo zaprli možnost na
               koncu, samo na to sem hotel opozoriti. Ključno pa je tako tisto kar je bilo sprejeto
               prej s čimer se minister in odbor tudi strinjal. S tega vidika je boljša redakcija,
               ne govorim zdaj zaradi tega, ker sem tam podpisan ampak bolj blizu kompletni rešitvi
               je ta drugi amandma in v prid temu sem se oglasil, da ne bo težav na koncu z
               konsistentnostjo zakona.</p>
            </sp>
            <sp xml:id="SDT4-OZZP-Redna-039-2008-07-01.sp45">

               <speaker>PREDSEDNIK JOŽEF JEROVŠEK:</speaker>

               <p>Kolega Školč zdaj samo to pojasnilo; ta prvi amandma je potreben, ker smo prej 1.
               člen ukinili in mora biti napoved... ...<stage>/Oglašanje s klopi./</stage>... Dobro, vaš je
               vsebinski, ta je pa tehnični. Kolegica Beblerjeva.</p>
            </sp>
            <sp xml:id="SDT4-OZZP-Redna-039-2008-07-01.sp46">

               <speaker>DARJA LAVTIŽAR BEBLER:</speaker>

               <p>Jaz bi v pomoč pri odločanju o temu drugemu amandmaju vloženem s strani Poslanske
               skupine SD in LDS spomnila, da je tudi še v nedokončani proceduri Zakon o javnih
               uslužbencih in bi lahko potem dejansko tam v prihodnjih določbah še pred sprejetjem
               zakona vnesli določbo, ki bi povedala, da pa tiste določbe iz Zakona o javnih
               uslužbencih, ki se nanašajo na generalnega direktorja ne veljajo za Zakon o zunanjih
               zadeva v odnosu do položaja političnega direktorja.</p>
            </sp>
            <sp xml:id="SDT4-OZZP-Redna-039-2008-07-01.sp47">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Ni več razprave potem gremo najprej na glasovanje o amandmaju Poslanske
               skupine Zares k 2. členu.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Torej amandma je sprejet in sedaj imamo glasovanje o amandmaju Poslanskih skupin
               Socialnih demokratov in LDS k 2. členu. Vlada ga ne podpira.</p>
               <p>Kdo je za? <stage>(3 člani.)</stage> Kdo je proti? <stage>(7 članov.)</stage></p>
               <p>Amandma ni bil sprejet.</p>
               <p>Odpiram razpravo k 3. členu kamor ni bil vložen noben amandma. Želi kdo
               razpravljati? Ni razpravljavcev, zaključujem razpravo.</p>
               <p>In prehajamo na razpravo o 4. členu in amandmaju Poslanskih skupin SD in LDS. Želi
               kdo razpravljati? Ne želi potem prehajamo na glasovanje.</p>
               <p>Kdo je za? <stage>(3 člani.)</stage> Kdo je proti? <stage>(7 članov.)</stage></p>
               <p>Amandma ni bil sprejet.</p>
               <p>Prehajamo na razpravo k 5. členu h kateremu ni bil vložen noben amandma. Želi kdo
               razpravljati?  Ne želi,
               zaključujem razpravo.</p>
               <p>In prehajamo na razpravo o 6. predlogu amandmaja odbora ter amandmaju Poslanskih
               skupin SD in LDS k temu členu. Kdo želi razpravljati? Torej tu imamo predlog za
               amandma odbora. Amandma sledi mnenju Zakonodajno-pravne službe ter predlaganemu
               amandmaju Poslanskih skupin SD in Poslanskih skupin LDS, ki ga v manjšem obsegu
               redakcijsko spreminja, predlog za amandma odbora. Če pa ta amandma sprejmemo je pa
               amandma pod številko dve brezpredmeten. Se strinjate?</p>
               <p>Torej, če ni razprave, prehajamo najprej na glasovanje k predlogu amandmaja odbora k
               6. členu.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Rekli smo, da je drugi amandma potem brezpredmeten.</p>
               <p>In prehajamo na razpravo o 7. členu in predlogu amandmaja odbora, ki je...
               ...<stage>/Medsebojno pogovarjanje./</stage>... Torej prehajamo na razpravo k 7. členu in predlogu
               amandmaja odbora, ki je pripravljen na podlagi mnenja Zakonodajno-pravne službe. Zdaj
               ga moram zopet avtorstvo... Dobro jaz tako predlagam odboru, da sprejme takšen
               amandma odbora. Torej ni razprave, nihče ne želi razpravljati. Dajem na glasovanje ta
               amandma.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Zdaj prehajamo na razpravo o 8. členu in predlogu za amandma, ki ga je vložila
               Poslanska skupina Zares ter amandmaju, ki sta ga vložili Poslanski skupini SD in LDS
               hkrati pa vam razpošiljamo tudi amandma, ki ga predlagam kot amandma odbora na
               amandma Poslanske skupine Zares...</p>
            </sp>
            <sp xml:id="SDT4-OZZP-Redna-039-2008-07-01.sp48">

               <speaker>DR. MATEJ LAHOVNIK:</speaker>

               <p>Stališče Vlade, če lahko čisto kratko.</p>
            </sp>
            <sp xml:id="SDT4-OZZP-Redna-039-2008-07-01.sp49">

               <speaker>PREDSEDNIK JOŽEF JEROVŠEK:</speaker>

               <p>Gospod Lahovnik zamudili ste, ampak bo minister še enkrat razložil. Izvolite.</p>
               <p>Poglejte, zelo preprosto povedano; gre za člen, ki v bistvu spreminja naš sistem na
               neki zelo važni točki, namreč uvajamo striktno, kar jemlje diplomacijo. Takšna je
               bila intenca predlagateljev iz skupine Zares, takšna je bila intenca predlagateljev,
               uvesti striktno, kar jemlje diplomacijo. S tem se strinjamo in kot rečeno je Vlada to
               sprejela  jaz sem pa v
               pogovoru s predsednikom odbora in tudi zdaj v tem pogovoru prišel do enega predloga
               oziroma predlagam ali pa svetujem, da bi bila stvar popolnoma jasna, da dodamo še eno
               ...<stage>/Nerazumljivo./</stage>... da ne bo nobenega dvoma, da gre dejansko za diplomate. Lahko
               jaz ta amandma, ki je naš amandma... Jaz mislim, da je pravi, tako piše tukaj:
               "Zavodu diplomatskega predstavništva ali konzulata je lahko imenovan diplomat, ki je
               v Ministrstvu za zunanje zadeve služboval toliko časa kolikor se zahteva delovnih
               izkušenj za imenovanje v naziv pooblaščeni minister in je pri tem dosegel najmanj
               naziv pooblaščeni minister.</p>
               <p>Torej s tem amandmajem se natančno določajo pogoji za imenovanje vodij diplomatskih
               predstavništev in konzulatov. Vodje teh predstavništev oziroma konzulatov so lahko
               imenovani izključno izmed diplomatov vendar za imenovanje vodje predstavništva, ne
               zadostuje pogoj, da gre za diplomata se pravi za osebo, ki gre za nedoločen čas v
               Ministrstvu za zunanje zadeve in odpravlja javni nalog s področja zunanjih zadev.
               Potrebno je določiti dosežen diplomatski naziv, najmanj naziv pooblaščeni minister in
               dolžino delovnih izkušenj Ministrstva za zunanje zadeve. Diplomat mora službovati v
               Ministrstvu za zunanje zadeve toliko časa kolikor zahteva delovnih izkušenj za naziv
               pooblaščenega ministra.</p>
               <p>Kaj je ozadje tega razmišljanja? Ozadje je to, da bi recimo lahko nekdo odločil,
               dajmo poslati za veleposlanika nekoga iz kakšne stranke ali pa iz kakšnega društva
               ali ne vem od kod pa bi dosegel, da ga zaposlijo in bi po dveh mesecih lahko poslali
               za veleposlanika. Mi zahtevamo oziroma predlagamo, svetujem, da bi mesto
               veleposlanika vendarle povezali z diplomatsko kariero. Skratka da nekdo, ki si je že
               nabral neke izkušnje, ki ni prišel za ta namen, da je bil poslan ven začasno v službo
               na MZZ. To je bistvo tega predloga, v bistvu to kar sem do zdaj povedal, potrjuje in
               krepi predlog, ki ga je dala skupina Zares.</p>
            </sp>
            <sp xml:id="SDT4-OZZP-Redna-039-2008-07-01.sp50">

               <speaker>PREDSEDNIK JOŽEF JEROVŠEK:</speaker>

               <p>Kolega Lahovnik, izvolite.</p>
            </sp>
            <sp xml:id="SDT4-OZZP-Redna-039-2008-07-01.sp51">

               <speaker>DR. MATEJ LAHOVNIK:</speaker>

               <p>Jaz, če prav razumem gospoda ministra, res nadgrajuje samo vsebinsko in zadevo še
               dodatno zaostruje, tako da moram reči, da podpiram ta njegov predlog in ga bom tudi
               podprl kot ga bom tudi podprl kot smiselno nadgraditev amandmaja.</p>
            </sp>
            <sp xml:id="SDT4-OZZP-Redna-039-2008-07-01.sp52">

               <speaker>PREDSEDNIK JOŽEF JEROVŠEK:</speaker>

               <p>Kolega Lahovnik jaz vas bi vprašal tudi, če se strinjate, da potem glasujemo samo o
               amandmaju odbora, ki nadgrajuje vašega?</p>
            </sp>
            <sp xml:id="SDT4-OZZP-Redna-039-2008-07-01.sp53">

               <speaker>DR. MATEJ LAHOVNIK:</speaker>

               <p>Če je smiselno tako, ...<stage>/Nerazumljivo./</stage>... kot je minister povedal, da, bom rekel
               imenovanje teh nepoklicnih diplomatov, s tem ne bo mogoče in se zadeva zaostruje, če
               prav razumem, potem jaz to podpiram in umikam.</p>
            </sp>
            <sp xml:id="SDT4-OZZP-Redna-039-2008-07-01.sp54">

               <speaker>PREDSEDNIK JOŽEF JEROVŠEK:</speaker>

               <p>Kolega Školč, sem videl vašo roko?</p>
            </sp>
            <sp xml:id="SDT4-OZZP-Redna-039-2008-07-01.sp55">

               <speaker>JOŽEF ŠKOLČ:</speaker>

               <p>Hvala lepa.</p>
               <p>Zdaj torej mene zanima kaj bo s temi izjemami, ki jih je ministrstvo predlagalo in
               kjer smo seveda mi predlagali, da so izjeme... ...<stage>/Oglašanje s klopi./</stage>... Oprostite,
               saj vseeno lahko razpravljamo, ker nenazadnje smo mi dobili ta predlog pred nekaj
               minutami na mizo. Te izjeme so namreč dopuščale, da bi nekdo šel v diplomatsko službo
               ob tem, da bi izpolnjeval neke kriterije.  Jaz ne bom rekel, da so primerljivi časi izpred let s temi, kot so
               sedaj, ampak nisem prepričan in to se mi zdi vsekakor boljše od stvari, ki se v tem
               trenutku dogajajo, da ne bo kakšnih nesporazumov. Ampak nisem prepričan, da je možno
               zagotoviti odlične diplomate samo iz služb na Ministrstvu za zunanje zadeve. Zato
               tudi tiste stvari, ki so bile povezane s stališčem praviloma ob izpolnjevanju vseh
               pogojev, pomenijo za ta zunanje-politični korpus večjo možnost od tega, ki je sedaj.
               Jaz ne bi razpredal naprej kaj je to pomeni in kdaj je kdo pripravljen tudi iti v
               službo na ministrstvo, ki je tako vodeno, se opravičujem, kot to, ki je sedaj. Jaz ne
               poznam resnih ljudi, ki bi bili pripravljeni v tem trenutku z neko akademsko kariero
               prekiniti in stopiti v Ministrstvo za zunanje zadeve kot je svoj čas recimo naredil
               prof. Petrič ali pa prof. Türk ali pa še kdo drug. Za kar težko rečemo, da so bili
               ali pa ne nazadnje prof. Rupel, recimo, da ne bo kakšnih posebnih zamer, da ni bil tu
               omenjen. Tako da ta stvar, ta stvar pomeni marsikaj in jaz bi bil za to, da je
               zunanje-politični aparat, ker se stvari blazno hitro spreminjajo in razpirajo bolj
               odprt in da se ne rekrutira samo iz ljudi, ki so uslužbenci na ministrstvu. Ne
               nazadnje se lahko pride do situacije, ko gre za neko mednarodno organizacijo, katere
               ni nihče tam kos, imamo pa lahko strokovnjaka na univerzi. Ampak bom počakal, da se
               gospod minister nagovori pa bom potem naprej govoril.</p>
            </sp>
            <sp xml:id="SDT4-OZZP-Redna-039-2008-07-01.sp56">

               <speaker>PREDSEDNIK JOŽEF JEROVŠEK:</speaker>

               <p>Zaključite.</p>
            </sp>
            <sp xml:id="SDT4-OZZP-Redna-039-2008-07-01.sp57">

               <speaker>JOŽEF JEROVŠEK:</speaker>

               <p>Jaz sem sicer navajen, da ljudje vse sorte počnejo, ampak to se mi zdi pomembna
               diskusija in način kako je ministrstvo pristopilo k temu zakonu je zagotovo
               pozitiven. Bolj je, mislim vse je presenetil in opozicijo in tudi vas, ki niti ne
               veste kakšne amandmaje, podpirate. Tako žal je. Ampak v tem trenutku smo pa pred neko
               odločitvijo, ki precej te stvari spreminja in po svoje tudi zapira. Zato sprašujem,
               zakaj se je ministrstvo tako zlahka odreklo rekrutiranju ljudi s strani, ki bi
               izpolnjevali vse potrebne pogoje. Meni se zdi to prej slabost, kot samo pozitivna
               stvar. Ob tem, da ureditev o kateri smo se pogovarjali, daje zmeraj prednost tem
               ljudem, ki so v aparatu in izjemoma pač dopušča nekoga izven.</p>
            </sp>
            <sp xml:id="SDT4-OZZP-Redna-039-2008-07-01.sp58">

               <speaker>PREDSEDNIK JOŽEF JEROVŠEK:</speaker>

               <p>Kolegica Beblerjeva.</p>
            </sp>
            <sp xml:id="SDT4-OZZP-Redna-039-2008-07-01.sp59">

               <speaker>DARJA LAVTIŽAR BEBLER:</speaker>

               <p>Hvala gospod predsednik. Če se jaz prav spomnim razprave na plenumu v Državnem zboru
               o tem zakonu v prejšnji fazi postopka, je prav  minister za zunanje zadeve pri teh nepoklicnih
               diplomatih zastopal stališče, da je Slovenija tako majhna, da ni si ne more povsem
               zapreti možnosti, da ne bi mogla Slovenija imenovati na veleposlaniška mesta za vodje
               diplomatskih predstavništev in misij tudi drugih ljudi izven tega kroga in takrat je
               v svojih argumentih bil seveda izredno prepričljiv pa tudi vemo, zgodovina nas tako
               uči, da smo v Sloveniji imeli vrsto takšnih zasedb teh veleposlaniških mest in da so
               se praviloma tudi ti veleposlaniki izkazali za zelo uspešne in nekaj je takšnih tudi
               še zdaj v teh službah v drugih državah. In zdaj, če pa jaz prav razumem, je pa s tem
               amandmajem, ki ga danes ministrstvo predlaga, da ga odbor sprejme kot svojega, da pa
               o tem amandmaju pravzaprav še nadalje zaostruje te pogoje in pravi, da je za vodjo
               diplomatskega predstavništva ali konzulata lahko imenovan diplomat, ki je v
               Ministrstvu za zunanje zadeve služboval toliko časa, kolikor se zahteva delovnih
               izkušenj za imenovanje v naziv pooblaščeni minister in je pri tem dosegel najmanj
               naziv pooblaščeni minister. Že to je tukaj malo nerodna formulacija, ampak vendarle,
               če jaz prav vem, se za pooblaščenega ministra zahteva, da je sedem let služboval v
               Ministrstvu za zunanje zadeve. Najmanj sedem let. Toliko, da smo si na jasnem o čem
               se pogovarjamo, da se pravzaprav s tem ta stvar še nadalje zaostruje.</p>
               <p>Mi smo v Poslanski skupini SD in LDS sklepali, da pač tisti naš predlog nekako gre
               naproti temu kar je tudi sam minister zadnjič v plenarnem zasedanju zastopal in se
               nam zdi to tudi neka razumna pot glede na te argumente, ki so bili podani in ki so
               znani. Mi tudi vemo, zdaj smo sicer predsedovali svetu Evropske unije, upajmo, da nas
               v bližnji prihodnosti čaka tudi še kakšna pomembna in odgovorna naloga in bi si morda
               s tako strogim amandmajem oziroma členom pozneje zaprli pot poiskati najboljše
               kadrovske rešitve. Hvala lepa.</p>
            </sp>
            <sp xml:id="SDT4-OZZP-Redna-039-2008-07-01.sp60">

               <speaker>PREDSEDNIK JOŽEF JEROVŠEK:</speaker>

               <p>Gospod minister želi pojasnilo. Izvolite.</p>
            </sp>
            <sp xml:id="SDT4-OZZP-Redna-039-2008-07-01.sp61">

               <speaker>DR. DIMITRIJ RUPEL:</speaker>

               <p>Hvala lepa. Še enkrat. Gre za važno razpravo in važno odločitev. Ali bomo v
               Sloveniji začeli s pravo karierno diplomacijo brez izjem ali bomo nadaljevali sistem,
               ki ga imamo in ki je doživel veliko kritik. Jaz sem spremljal razpravo, javno
               razpravo, sem spremljal parlamentarno razpravo, prebral sem si amandmaje in moram
               reči, da me je amandma poslanske skupine Zares prepričal, da je morda prišel čas, ko
               se lahko odrečemo tem provizoričnim rešitvam z ljudmi, ki sicer niso vajeni
               diplomatskega dela oziroma, ki bi prišli od zunaj. Jaz nisem, da tako rečem, sam pri
               sebi čisto dokončno 
               prepričan, da imam prav. Ampak mislim, da glede na izkušnje, ki smo si jih pridobili,
               glede na to, da je ministrstvo vendarle raslo v teh zadnjih letih, glede na to, da
               imamo kar naprej neke težave ko nam očitajo, da se pri kadrovanju preveč gleda na
               politične kriterije, na politično kadrovanje in tako naprej. Če se spomnim razprav,
               ki smo jih imeli pri nas v ministrstvu s sindikatom. Sindikat absolutno vztraja pri
               karierni diplomaciji. Pritisk s strani ljudi, ki delajo v tem aparatu je zelo velik
               in so kar naprej težave pri prepričevanju tistih, ki delajo pri nas zakaj upoštevamo
               predloge od zunaj in tako naprej. Jaz mislim, da je najbrž prišel trenutek, nabrali
               smo si dovolj izkušenj, celo predsedovali smo Evropski uniji, da lahko rečemo, od
               zdaj naprej bo slovenska diplomacija takšna kot je večina diplomacij v razvitem
               demokratičnem svetu.</p>
               <p>Nekateri razmišljajo o ameriškem sistemu. Ameriški sistem pozna rešitve kot smo zdaj
               slišali. Da lahko iz, ne vem, kulturnega, javnega, političnega, ne vem kakšnega
               življenja, imenujete v sistem ljudi za ambasadorje. Ampak vendarle v Združenih
               državah imajo velikanski aparat. V ambasadi v Kairu deluje 1.000 ljudi. Mi imamo
               vsega skupaj 550 ali 600 ljudi. Naš aparat, ki mora pokrivati cel svet. In kaj je
               problem? Če recimo pride do odločitve, da bomo imeli denimo ambasado v, rekli smo v
               Saudski Arabiji, v Braziliji ali pa recimo v kakšni manjši državi se lahko zgodi, da
               bomo tja lahko napotili dva, tri ljudi in bo zelo važno kdo bo ambasador. Ali ima ta
               ambasador izkušnje z diplomatskim delom, s tehniko diplomatskega dela, konzularnega
               dela in tako naprej. V ameriškem sistemu je tako, da lahko ambasador pravzaprav
               predstavlja neko splošno politiko, tehnične zadeve pa opravljajo drugi. Pri nas tega
               luksuza nimamo. Pri nas teh rešitev zelo vzdržimo, ker imamo premalo ljudi.</p>
               <p>Tako da se mi zdi važno zahtevati, da so tudi na čelu naših predstavništev ljudje,
               ki imajo prakso v diplomaciji, ki so že nekaj delali na diplomatskem področju. Jaz
               vem, da je to zdaj neka prelomnica, ampak jaz predlagam skratka, da poskusimo.</p>
            </sp>
            <sp xml:id="SDT4-OZZP-Redna-039-2008-07-01.sp62">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Zdaj bi sam želel reči nekaj o tem. Namreč strinjam se zelo, da gre za
               dramatičen preobrat in da pravzaprav smo na tem odboru izjemno dosti poslušali o tem
               ravno iz vrst opozicije, da se v diplomacijo rekrutira ljudi, ki nimajo diplomatskih
               izkušenj. Zdaj v tem mandatu sem jaz takšna mnenja zasledil tu v javnosti, tudi
               novinarji so o tem pisali, čeprav po mojih izkušnjah, po moji evidenci je bilo v tem
               mandatu na tem področju bistven napredek storjen. Je bilo bistveno manj nekariernih
               diplomatov poslano na vodjo diplomatskih predstavništev, kljub temu se pa vztrajno,
               vztrajno širi v javnosti, da ta Vlada protežira svoje ljudi, pošilja svoje ljudi in
               tako naprej. Jaz sem enkrat delal eno analizo in seveda sem rekel, tega je bilo v tem
               mandatu manj. Jaz se tudi na nek način strinjam, da vsaj v tej fazi druge obravnave
               naredimo takšen amandma s takšno vsebino in to bo pomenilo neko katarzo. Do tretje obravnave je tudi še
               čas za dodaten razmislek, če bodo razmišljali kaj in je možna sprememba in možen
               popravek. Vendar sedaj se s tem začenjajo resne obravnave. Ali je poklicna
               diplomacija, karierna diplomacija dovolj močna, da lahko zadosti vsem potrebam, ima
               prednosti. Strinjam se pa tudi s tem, da so včasih tudi pomanjkljivosti. Da je mogoče
               iz korpusa, ki njim pripada, kariernim diplomatom možno najti tudi povsem primernega
               ali pa celo boljšega kandidata v določenih primerih in mene ta amandma v tej fazi ne
               moti. Mislim, da je pametno, da bo na vseh področjih prišlo do tega razmisleka in da
               se ta neupravičena mnenja, včasih natolcevanja na nek način tudi ustavijo. Hvala
               lepa. Sedaj ima besedo kolega Lahovnik.</p>
            </sp>
            <sp xml:id="SDT4-OZZP-Redna-039-2008-07-01.sp63">

               <speaker>DR. MATEJ LAHOVNIK:</speaker>

               <p>Hvala lepa. Moram reči, da je pravzaprav že zunanji minister povedal večino tistega
               kar sem sam želel, tako da jaz sprejemam te argumente. Mislim, da tudi, da je bil čas
               ko so nekateri ugledni profesorji vstopali v slovensko diplomacijo in dr. Türk je
               takšen primer. Takrat vendarle drugačen. Mi smo bili v situaciji kot država takrat
               takšni, da pravzaprav kariernih diplomatov, ki bi dlje časa delovali v slovenskem
               zunanjem ministrstvu kot institucij pravzaprav ni bilo toliko. Mi smo vendarle vlekli
               nek rep iz nekdanje SFRJ, potem se je to mašilo z delom tistih diplomatov. Ampak
               sedaj po sedemnajstih letih slovenske države jaz mislim, da je čas, da je ta korak
               dozorel, da gre za radikalen preboj, se strinjam, ampak da je pravilen sem pa tudi
               prepričan. Jaz sem včeraj poslušal predsednika Vlade, ki je to napovedal na nek način
               na radiu že, da se k temu nagiba, da to podpira. Ampak moram reči iskreno, da nisem
               bil povsem prepričan, da se bo Vlada tega držala, da se bodo iskali zopet ovinki,
               izjeme. Ampak današnji predlog tudi s strani Vlade, s strani zunanjega ministra
               mislim, da to nadgrajuje. Da se dosledno še zaostri zadeva, podpiram. Ker kadarkoli
               bodo določene izjeme, bo prihajalo do tega, da bomo lahko razpravljali o tem ali je
               res nekdo potreben tam, kjer je, bi rekli neizbežno ali pa bi lahko znotraj
               Ministrstva za zunanje zadeve poiskali karierne diplomate.</p>
               <p>Jaz mislim, da je amandma takšen, odbora, kot bo sprejet primeren. Pri vsakem
               radikalnem zasuku gre tudi za določeno tveganje. Ampak glede na to, da vendarle zdaj
               že imamo 17, 18 let nekako smo v nekih drugih okoliščinah, ker imamo svojo državo in
               mislim, da tukaj tveganje ni veliko, zato jaz predlog Vlade, seveda tudi to
               nadgradnjo našega amandmaja zelo podpiram in glede na to, da sem znan, kadar prihaja
               do, po moji oceni napačnih potez, da sem zelo glasen kritik je prav, da zdaj tudi
               Vlado pohvalim. Mislim, da je to pogumen korak v pravi smeri in na nek način je
               zaveza tudi prihodnji Vladi in vsem naslednjim ne glede na to katera koli bo, da ne
               bo mogla iskati izjem. Ker drugače, če se bodo te izjemen dogajale, vedno se bodo
               našli ljudje takšni in drugačni, ki bodo imeli te ambicije in vedno se bo našla
               politika takšna ali drugačna, ki bo tem ambicijam služila. To se je dogajalo v tem
               mandatu, se je tudi v prejšnjih mandatih in da se s tem prekine to, izrecno
               podpiram.</p>
            </sp>
            <sp xml:id="SDT4-OZZP-Redna-039-2008-07-01.sp64">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Kolega Školč.</p>
            </sp>
            <sp xml:id="SDT4-OZZP-Redna-039-2008-07-01.sp65">

               <speaker>JOŽEF ŠKOLČ:</speaker>

               <p>Hvala lepa. Jaz tudi mislim, da je ta razprava zagotovo razprava v pravo smer in da
               je to bolj kot uspeh opozicije verjetno uspeh tudi sindikata diplomatov, ki se na nek
               način ni pustil. Jaz sem pripravljen celo verjeti, da je ta amandma gospod Jerovšek
               napisal, čeravno ga je videl v istem trenutku, kot sem ga videl, sam kot predlog za
               amandma odbora, če to čemu koristi. Ampak to razpravo bi pa le povezal s tistim, kar
               vem, da so praktične sposobnosti za politično manipulacijo tudi ljudi, ki v tem
               trenutku vodijo ministrstvo in ki so vpleteni v te stvari. Če resno mislite s tem,
               potem bi  pričakoval, da boste
               jutri najmanj od treh uvedb, ki smo jih dobili za te zaprte seje odbora, potegnili
               nazaj. Najmanj eno od treh. Ker je odprta seja ne bom pač govoril katero, ampak NZZ
               je namreč tudi napolnjen z različnimi in političnimi upokojenci, ki so tam sedem in
               več let, ki so bili rekrutirani iz različnih strank, ki so pač s časom postali
               diplomati, bili pa so dejansko politiki, ki so bili neizvoljivi v različnih
               situacijah. Se pravi mi bomo dobili s tem novim 27. členom tudi podlago za to, da se
               naprej lahko izvoli, rekel bom, recimo dr. Capudra, on bo zdaj osem let v službi na
               MZZ-ju. Je seveda, izpolnjuje te pogoje, ima ...<stage>/Oglašanje iz klopi./</stage>... To jaz ne
               vem. Imamo pa kakšnega drugega lahko tudi takega, ampak osem let je tam. Ne vem, kako
               se bo to tolmačilo in zagotovo bo lahko imel ... Se opravičujem, jaz sem njega vzel,
               ker predvidevam, da pravzaprav ni kraja, kjer bi rad počitnikoval in da bi mu to
               država zagotovila s pomočjo stranke. Tako da v teh stvareh notri vidim jaz pol
               koraka, pol pa v teh predlogih in gospod minister, če ste v stanju, tako kot ste bili
               v stanju to reči, da boste eno od teh treh kuvert nazaj potegnili, potem vam
               verjamem. Sicer se bomo mi soočali v nekaj dnevih s tem, da bomo pomembnega
               funkcionarja, pomembne stranke imenovali za pomembno ambasadorsko mesto, ki ima te
               pogoje in teh servilnih ljudi je na ministrstvu tudi veliko. Intenca razprave
               diplomatov je, da mora biti diplomatski korpus do neke mere izločen iz teh političnih
               preračunavanj in pa špekulacij in s tem se seveda strinjam. Ampak v diplomatskem
               korpusu tako kot je napisano imate vseh ...<stage>/Nerazumljivo./</stage>..., da ne bo kakšnega
               spora, pomembno število ljudi, ki bodo to peljali naprej.</p>
               <p>Jaz bom ta člen seveda tudi podprl, da ne bo spora, ker je daleč boljši od vsega
               tega, kar smo naredili. Ampak gospod minister na vas in na Vladi pa je, da potem ne
               podajate Državnemu zboru predlogov, ki so v posmeh tej rešitvi. Kot rečeno, tri imamo
               ta trenutek v hiši, od tega bi si upal reči enega, mogoče celo dva, da je zelo
               pametno, da jih takoj vzamete nazaj, da ne bi se demantiral v naslednjem koraku.</p>
            </sp>
            <sp xml:id="SDT4-OZZP-Redna-039-2008-07-01.sp66">

               <speaker>PREDSEDNIK JOŽEF JEROVŠEK:</speaker>

               <p>Hvala. Kolega Školč, ne zdi se mi <q>"fer"</q>, da obračunavate z nekaterimi kandidati in
               jih imenujete za servilne ljudi. To ste počeli in mislim, da ni korektno. Izvolite
               gospod minister.</p>
            </sp>
            <sp xml:id="SDT4-OZZP-Redna-039-2008-07-01.sp67">

               <speaker>DR. DIMITRIJ RUPEL:</speaker>

               <p>Jaz se strinjam z glavnino tega kar je gospod poslanec prej povedal. Zakon pravi, če
               smo ga prebrali, da imajo diplomati pravico biti člani političnih strank. Tega ne
               moremo nikomur preprečiti. Vendar ne smejo biti funkcionarji političnih strank. Torej
               to kar pravi Školč, da gre za predloge, ki so funkcionarji to ne drži. Noben diplomat
               ne more biti funkcionar nobene stranke. Takšna je zakonska omejitev in tega se moramo
               zavedati, ko razmišljamo o tem členu.</p>
            </sp>
            <sp xml:id="SDT4-OZZP-Redna-039-2008-07-01.sp68">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Torej če ni več ... Kolega Žnidaršič.</p>
            </sp>
            <sp xml:id="SDT4-OZZP-Redna-039-2008-07-01.sp69">

               <speaker>MAG. FRANC ŽNIDARŠIČ:</speaker>

               <p>Lepa hvala. Jaz se v načelu strinjam s predlagano rešitvijo. Moram pa reči, da nisem
               prepričan, če je taka druga skrajnost ta hip praktično uresničljiva. Kajti samo
               službovanje na MZZ-ju še ne pomeni tudi izgradnje neke diplomatske osebnosti za vodenje predstavništev in
               konzulatov v tujini. Nekaterim dvajsetletna praksa ne bo dala tega, kar rabijo. Drugi
               pa bi jo lahko dosegli prej kot v sedmih letih, ki so sedaj pogoj, če sem prav
               razumel. Tako da se bojim, da bomo imeli težave pri izbiri politično manj angažiranih
               ljudi, če bi hoteli tukaj predvsem nevtralne iskati oziroma iskati take, ki bodo
               zadoščali vsem kriterijem, hkrati pa bi bili neodvisni od vsakokratne oblasti. In pa
               seveda dejstvo, da zapiramo možnost, da bi kdorkoli od zunaj prišel ne samo delati na
               zunanje ministrstvo pač pa tudi sicer prevzeti kakšno tako funkcijo, se mi zdi da je
               to malo prerigorozno v tako kratkem času, ker bomo imeli najbrž težave. Hvala.</p>
            </sp>
            <sp xml:id="SDT4-OZZP-Redna-039-2008-07-01.sp70">

               <speaker>PREDSEDNIK JOŽEF JEROVŠEK:</speaker>

               <p>Gospod minister želite pojasnilo?</p>
            </sp>
            <sp xml:id="SDT4-OZZP-Redna-039-2008-07-01.sp71">

               <speaker>DR. DIMITRIJ RUPEL:</speaker>

               <p>To kar pravi gospod Žnidaršič seveda je res. Lahko bomo imeli težave, ampak se bomo
               morali z njimi spoprijeti. Poglejte, doslej je bilo tako, bom malo posplošeno rekel,
               v MZZ je bilo mogoče priti od spodaj ali pa od zgoraj. Tako, da je nekdo, ki je
               recimo mlad bil, se šel iz univerze, iz ne vem kod že na službo na ministrstvo in v
               letih prišel, napredoval in prišel do neke stopnje, do nekega ranga in potem
               kandidiral za veleposlanika in tako naprej. Imeli smo odprto tudi drugo možnost, da
               pride nekdo, da tako rečemo, kot padalec iz vrha in dobi takšno mesto in takšno
               pooblastilo in denimo takšne pravice. Zdaj mi zapiramo to pot od zgoraj. Ampak seveda
               to ne pomeni, da zapiramo pot v MZZ. Nasprotno. Mi odpiramo MZZ, jaz bi rekel še bolj
               na široko recimo mlajšim ljudem ali pa ljudem, ki želijo delati ali pa, ki so
               sposobni delati ali pa imajo pogoje za to, da delajo v diplomaciji. Bodo pač morali
               nekaj časa delati v diplomaciji, preden bodo postali veleposlaniki. To ne pomeni, da
               zdaj lahko postanejo veleposlaniki samo tisti, ki so ta hip v Sloveniji na MZZ. Ni
               govora, nasprotno. Jaz mislim, da je treba takšno politiko voditi, da bo čim več
               mlajših, sposobnih ljudi prišlo v MZZ in da bodo kandidirali za ta mesta.</p>
            </sp>
            <sp xml:id="SDT4-OZZP-Redna-039-2008-07-01.sp72">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Ni več želje po razpravi, zato dajem na glasovanje amandma odbora, ki je
               nadgradnja amandmaja Poslanske skupine Zares.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>S tem so postali brezpredmetni ostali amandmaji. Torej prehajamo na razpravo o 9.
               členu ter amandmaju Poslanske skupine Zares ter amandmaju poslanskih skupin SD in LDS
               k temu členu. Oba amandmaja sta enaka. Odpiram razpravo k 9. členu. Ne vidim
               razpravljavcev, potem zaključujem to razpravo in dajem najprej amandma, oba sta
               enaka, zato skupaj glasujemo o obeh amandmajih.</p>
               <p>Kdo je za? ... Prekinjam glasovanje pa dajem besedo gospe Beblerjevi.</p>
            </sp>
            <sp xml:id="SDT4-OZZP-Redna-039-2008-07-01.sp73">

               <speaker>DARJA LAVTIŽAR BEBLER:</speaker>

               <p>Če dovolite gospod predsednik, tako vodite postopek pa ne rečem, da ni korekten,
               ampak ker je slučajno pač Poslanska skupina Zares vlagala te svoje amandmaje časovno
               pred tem, ko smo vložili svoje amandmaje Poslanska skupina Socialnih demokratov in
               LDS je pač smatrati, da najprej bomo razpravljali o tistem amandmaju, ki je pod
               številko ena, potem pa o tistem, ki je pod številko dve. Res pa je, da se dogaja, da
               sta oba amandmaja vsebinsko povsem enaka ali pa celo tudi oblikovno in v tem primeru
               gre tudi za to. Jaz mislim, da smo oboji k temu amandmaju v obrazložitvah navedli
               neke resne zadržke o pridobljenih pravicah diplomatov in da to ni skladno s kariernim
               načelom, saj gre za uzakonitev tako imenovanega začasnega zniževanja rangov o
               premeščanju v tujino brez jasnih pravil ali kriterijev, da gre tukaj za pretirano
               arbitrarnost in tako naprej. Navedli smo celo vrsto argumentov v teh obrazložitvah. Zdaj smo s strani ministra
               za zunanjo politiko oziroma zunanje zadeve slišali, da Vlada tega amandmaja ne
               podpira, vendar pa nismo slišali nobenega argumenta, zakaj jih ne podpira oziroma
               kako se odziva na naše argumente, ki jih v obrazložitvi navajamo. Mislim, da je to
               vendarle na nek način, zato so pa tudi matična delovna telesa, treba razčistiti ta
               vprašanja.</p>
            </sp>
            <sp xml:id="SDT4-OZZP-Redna-039-2008-07-01.sp74">

               <speaker>PREDSEDNIK JOŽEF JEROVŠEK:</speaker>

               <p>Gospod minister želi pojasniti. Izvolite.</p>
            </sp>
            <sp xml:id="SDT4-OZZP-Redna-039-2008-07-01.sp75">

               <speaker>DR. DIMITRIJ RUPEL:</speaker>

               <p>To je relativno zapletena tema pa vendarle mislim, da se boste strinjali z mano ko
               bom končal s tem pojasnilom. V bistvu mislim, da se morda ne razumemo dobro za kaj
               sploh gre. Poglejte, možnost uporabe nižjega naziva v zunanji službi naj bi veljala
               samo v tem primeru, če se diplomat sam od sebe prijavi na neko nižje delovno mesto v
               tujini in za tega začasno uporablja nižji naziv. V tem primeru diplomat ob vrnitvi v
               notranjo službo ohrani pravice, ki izhajajo iz domačega naziva. On se je prijavil
               recimo ... Mu je do tega, pač se je tako odločil. Ker nobenega mesta v tujini ni bilo
               primernega njegovemu nazivu oziroma njegovemu rangu, se je prijavil na neko mesto, ki
               zahteva v bistvu nižji naziv. Mi bi lahko ta problem rešili na ta način, da bi tisto
               mesto zvišali, ampak to je nemogoče. Tisto mesto v tistem predstavništvu je pač
               takšno kakršno je in če se je nekdo iz sistema odločil za to, da bo kandidiral za
               tisto mesto mu ne moremo onemogočiti, da ga zasede, če je preveč kvalificiran oziroma
               če ima višjo stopnjo od tiste, ki je zahtevana.</p>
               <p>Tako bom še rekel. V tujini so pravice diplomata, se pravi plača recimo, določene
               glede na naziv, ki ga začasno uporablja. Možnost začasne uporabe nižjega naziva v
               tujini je že sedaj urejena v členu, ki nosi številko 55a. To je uredba o notranji
               organizaciji, sistemizaciji delovnih mestih in nazivih v organih javne uprave in
               pravosodnih organih. Dodatno pa se s predlogom zakona ureja možnost napredovanja
               diplomatov v tujini, ki je do zdaj ni bilo. Vlada torej zavrača tisto kar se govori
               oziroma tisto, kar je bilo navedeno v obrazložitvi teh amandmajev, tega amandmaja, da
               gre za diskriminacijo, kajti postavljena pravila bodo veljala za vse diplomate enako,
               poleg tega pa tudi ne gre za poseg v pridobljene pravice. Diplomat namreč obdrži
               naziv, ki ga je imel v času službovanja v tujini, lahko celo napreduje v dosežen
               naziv v notranji službi, zaradi česar ne gre za nikakršen poseg v pridobljene
               pravice. Plača za delo v tujini pa se določi povsem ločeno od plače za delo doma. Med
               tema dvema plačama obstaja neka razlika.</p>
               <p>Torej želim opozoriti tudi na dejstvo, da je sistemizacija delovnih mest v
               predstavništvih Republike Slovenije v tujini odvisna od delovnih potreb ministrstva
               in od primerljivosti s predstavništvi drugih držav v državi sprejema ali pri, recimo
               neki mednarodni organizaciji. V praksi mednarodnih odnosov ni običajno, da bi bili v
               maloštevilnem predstavništvu, kakršnih je večina predstavništev Republike Slovenije v
               tujini razporejenih več diplomatov z najvišjimi nazivi. To je problem. Sestava
               nazivov je torej zaradi teh objektivnih okoliščin relativno nesprejemljiva in v tem
               zakonu pravzaprav odslikavamo realnost kakršna je. Hvala.</p>
            </sp>
            <sp xml:id="SDT4-OZZP-Redna-039-2008-07-01.sp76">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Zdaj smo slišali pojasnila gospoda ministra. Prehajamo na glasovanje o
               obeh členih, ker sta identična, o obeh amandmajih, ki sta identična.</p>
               <p>Kdo je za? <stage>(? članov.)</stage> Kdo je proti? <stage>(8 članov.)</stage></p>
               <p>Ugotavljam, da amandmaja nista sprejeta.</p>
               <p>Prehajamo na razpravo o 10. členu, h kateremu ni bil vložen noben amandma. Želi kdo
               razpravljati? Ne želi. Zaključujem to razpravo in prehajamo na razpravo o 11. členu
               in predlogu amandmaja odbora, kakor tudi amandmaja, ki jih je vložila Poslanska
               skupina Zares ter amandmaju, ki sta ga vložili poslanski skupini SD in LDS. Torej na
               klop ste dobili predlog amandmaja odbora. Odpiram razpravo o amandmajih k 11. členu.
               Naj  še rečem, da amandma
               odbora predlagam sam odboru, da ga sprejme kot amandma odbora. Želi razpravljati
               kolega Školč? Izvolite.</p>
            </sp>
            <sp xml:id="SDT4-OZZP-Redna-039-2008-07-01.sp77">

               <speaker>JOŽEF ŠKOLČ:</speaker>

               <p>Jaz sem bom vzdržal komentarja o avtorstvu tega amandmaja, ki smo ga dobili na klop,
               ker jemljem to kot nujno tehnično asistenco. Ampak vseeno je pač potrebno povedati,
               da tudi tako napisano dopolnilo kot sem ga na hitro prebral je popolnoma nepotrebno.
               Namreč ureja stvari, ki so v celoti urejene v drugih zakonih. Iz tega vidika ni
               mogoče, tako kot Zakonodajno-pravna služba opozarja v nekih drugih stvareh, imeti v
               zunanjih zadevah drugačnih pravil pri ravnanju s podatki zaupne narave kot so sicer v
               veljavi. Nepotrebno in nesmiselno je imeti dva režima. Da rečem drugače. Nemogoče je
               zagotoviti in bom nalašč grob in slikovit, MZZ-ju položaj JLA v prejšnji državi. To
               enostavno ne gre. Tudi MZZ mora spoštovati vse predpise glede ravnanja z dokumenti, z
               zaupnimi dokumenti, z dostopom do teh dokumentov in to ne pomeni, da jih lahko
               poljudno kdo dobi, kot se napačno predstavlja ali kot so tekle diskusije v tej hiši.
               Ampak pomeni, da mora MZZ vzpostaviti zelo pregleden način označevanja teh dokumentov
               registra kdo in pod kakšnimi pogoji ima dostop do njih in načina kdaj so dostopni po
               tistem zakonu, ki omogoča dostop do informacij javnega značaja.</p>
               <p>To je minister ena popolno nepotrebna rešitev, ki rešuje neko situacijo, ki smo jo
               bolj kot ne že vsi preboleli, povezano s to znamenito odtujitvijo washingtonske
               depeše. Tako kot je tukaj gospod Jerovšek to napisal ni popolnoma jasno kdo bo tisti,
               ki bo povedal kdaj bi nek dokument škodoval mednarodnim odnosom ali interesom
               Republike Slovenije. To v tem novem 45.a členu ni napisano. Iz tega vidika je to
               problem, ker so te stvari popolnoma. Kaj?</p>
            </sp>
            <sp xml:id="SDT4-OZZP-Redna-039-2008-07-01.sp78">

               <speaker>PREDSEDNIK JOŽEF JEROVŠEK:</speaker>

               <p>To je že v originalu napisano.</p>
            </sp>
            <sp xml:id="SDT4-OZZP-Redna-039-2008-07-01.sp79">

               <speaker>JOŽEF ŠKOLČ:</speaker>

               <p>Ja pa mi predlagamo, da se to črta. Zato bodite pozorni. Razpravljamo o osnovnem
               tekstu in dopolnilom k tekstu. Edini smisel, da je zakonodaja konsistentna je, da se
               tisti člen črta in iz tega vidika teh zadreg, ki jih je ministrstvo imelo ne rešuje
               tudi asistenca našega kolega predsednika odbora, ampak stvari samo zapleta.</p>
               <p>Zato jaz predlagam, da mogoče slišimo tudi zakonodajno službo, poslušamo tudi
               ministra kaj o tem misli, ker verjetno tega dopolnila še ni videl in potem odločamo o
               tem. Ampak kot rečeno, tudi ta stvar rešuje nekaj kar smo res že vsi preboleli, je
               nepotrebno.</p>
            </sp>
            <sp xml:id="SDT4-OZZP-Redna-039-2008-07-01.sp80">

               <speaker>PREDSEDNIK JOŽEF JEROVŠEK:</speaker>

               <p>Gospod minister bom dal prvo vam besedo, ali pa če odgovorim najprej kolegu Školču.
               Torej ta amandma odbora, ki sem ga s pomočjo mojega suporta, pravzaprav je več pri
               njih avtorstva kot pri meni, napisal bi rekel, da dopolnjuje original in jaz se
               seveda ne strinjam, da je treba 11. člen črtati, ker imamo določene izkušnje, ki niso
               v vsakem slučaju bile pozitivne za to državo in je nekatere stvari v zvezi z
               varovanjem tajnih podatkov vsekakor potrebno precizirati. Amandma, ki ste ga pa sedaj dobili na mizo natančneje
               opredeljuje možnost posredovanja dokumentov iz prvega odstavka 45.a člena tudi drugim
               pristojnim organom in njihovim funkcionarjem ter kadar je to povezano z izvajanjem
               zunanje politike Republike Slovenije tudi tujim pristojnim organom ali njihovim
               funkcionarjem. Na primer v primeru zapisnik o skupnih sestankih s tujimi
               delegacijami. Poleg tega amandma na podlagi mnenja Zakonodajno-pravne službe in
               stališč izraženi v splošni razpravi bolj jasno razmejuje dokumente na področju
               zunanje politike za katere bo veljal dodatni vsebinski test za presojanje o javnosti
               dokumenta v 45.a členu zakona o zunanjih zadevah. Od tajnih podatkov za katere velja
               izjema prostega dostopa po prvi točki prvega odstavka 6. člena zakona o dostopu do
               informacij javnega značaja. Amandma obenem razširja obveznost varovanja dokumentov iz
               prvega odstavka 45.a člena tudi na vse uslužbence in funkcionarje drugih pristojnih
               organov, ki so prijeli te dokumente kar je zelo pomembno tudi. V originalu to ni bilo
               precizirano. Amandma določa predstojnika Ministrstva za zunanje zadeve kot
               pooblaščeno osebo, ki lahko razreši obveznosti varovanja uslužbencev pristojnih
               organov in njihove funkcionarje, kar je analogno ureditvi po zakonu o tajnih podatkih
               v skladu s katerim lahko tajnost podatka prekliče le pooblaščena oseba, ki je podatek
               označila s stopnjo tajnosti. Predstojnika Ministrstva za zunanje zadeva pa razreši te
               obveznosti predsednik Vlade. To tudi ni bilo v sedanjem členu precizirano. Toliko v
               obrazložitev tega kar ste dobili na mizo. Gospod minister, sedaj pa dajem besedo vam.
               Izvolite.</p>
            </sp>
            <sp xml:id="SDT4-OZZP-Redna-039-2008-07-01.sp81">

               <speaker>DR. DIMITRIJ RUPEL:</speaker>

               <p>Hvala lepa, gospod predsednik. Ta člen v bistvu nalaga Ministrstvu za zunanje zadeve
               in diplomatom in pooblaščenim osebam v ministrstvu večjo disciplino kot doslej. To je
               neka obremenitev. To ni zdaj kar tako. Zakaj gre? Jaz imam tukaj dva primera
               dokumentov. En je dokument NATO, drugi je pa dokument Sveta Evropske unije. V obeh
               teh organizacijah poznajo neko stopnjo zavarovanosti dokumentov, ki ni zdaj tajna, ki
               ni zaupna, ki ni tista, ki jo poznamo iz zakona o tajnih podatkih, ampak vendarle gre
               za dokumente, s katerimi ni mogoče lahkomiselno postopati. Recimo v NATU pravijo
               takšnemu dokumentu <q>"NATO unclassified"</q>. To ni <q>"classified"</q> dokument, to ni dokument,
               ki je strogo zaupno, strogo tajen kot že reče, vendar je dokument, ki je uradni papir
               NATO in ga ni mogoče odtujevati in ni mogoče z njim lahkomiselno razpolagati.</p>
               <p>Drugi primer je <q>"limite"</q> se reče v Evropski uniji. Že spet gre za dokumente, ki so
               pooblaščenim ljudem dostopni, ki pa niso objavljivi kar tako brez posebnih ozirov.
               Hočem reči, mi uvajamo v naš sistem določena pravila, ki se po mojem neka obveznost
               za nas, pravila so pa zaradi tega nujna, ker dosedanja zakonodaja prav specifičnih
               potreb zunanjega ministrstva, ki je hkrati vključeno v evropski sistem in v natovski
               sistem ne rešuje. Mi potrebujemo neke specifične rešitve za potrebe mednarodnih
               odnosov oziroma zunanje politike. Tako da jaz vseeno prosim gospe poslanke in gospode
               poslance za razumevanje, da moramo uvesti poleg tiste zaščite, ki že sicer obstaja,
               še neko dodatno zaščito ko gre za zunanjo politiko.  Seveda vsako namigovanje, da gre za podobnost s
               sistemom nekdanje JLA se mi zdi, pa nekoliko neresno.</p>
            </sp>
            <sp xml:id="SDT4-OZZP-Redna-039-2008-07-01.sp82">

               <speaker>PREDSEDNIK JOŽEF JEROVŠEK:</speaker>

               <p>Kolegica Beblerjeva.</p>
            </sp>
            <sp xml:id="SDT4-OZZP-Redna-039-2008-07-01.sp83">

               <speaker>DARJA LAVTIŽAR BEBLER:</speaker>

               <p>Hvala lepa. Jaz s tem kar je ravnokar rekel minister za zunanje zadeve deloma lahko
               soglašam. Ker dejstvo je, da se srečujemo zdaj z našim novim položajem ko smo člani
               NATA in tako na naprej na tem področju. Ampak vendarle se mi zdi, da je takšen
               amandma, ki je priletel zdaj na klop in ki ureja res neko zelo pomembno področje je
               pa neodgovorno ga na ta način zdaj tukaj potrjevati. Zlasti iz vidika ali ga je kot
               amandma sem prinesel predstavnik Vlade oziroma Vlada ali vladajoča koalicija, ali smo
               ga vložili recimo, če bi ga vložili predstavniki opozicije.</p>
               <p>Mislim, da se tukaj srečujemo z nekimi pomembnimi tudi ustavnimi vprašanji. Recimo s
               položajem in zaščito informacij javnega značaja, ravno tako s pravico do obveščenosti
               in da dejansko s tem členom oziroma s tem amandmajem, jaz si to upam trditi, vnašamo
               nek paralelni sistem in to so preveč resne stvari, da bi jih kar tako zdaj kot
               <q>"alakart"</q> dobili na mizo in bi rekli <q>"To bomo pa pokonzumirali."</q> Jaz mislim, da gre
               za resno ustavnopravno vprašanje in da je treba te stvari sistemsko urediti. Ne glede
               na to, da zagotovo velja, da imamo opravka lahko tudi s takimi dokumenti s katerimi
               do zdaj nismo imeli opravka, nekje drugje pa veljajo že kot standard. Ampak ta
               standard moramo mi vnesti v naš sistem. Tako si jaz to predstavljam in zdaj jaz vem,
               da so ti dokumenti označeni včasih <q>"unclassified"</q> ali pa včasih <q>"limite"</q>, včasih
               ...<stage>/Nerazumljivo./</stage>..., ampak mi ne moremo na ta način s takšnim amandmajem to urediti
               v zakonu o zunanjih zadevah in poleg tega, če pogledate samo drugi odstavek tega 45.a
               člena. Pravi, dostop do podatkov iz dokumentov iz prvega odstavka tega člena, ki v
               skladu z zakonom, ki ureja tajne podatke niso opredeljeni kot tajni, se zavrne, če se
               pri odločanju o posredovanju informacij javnega značaja v skladu z zakonom, ki ureja
               dostop do informacij javnega značaja ugotovi, da bi njihovo razkritje škodovalo
               mednarodnim odnosom ali interesom Republike Slovenije. Kako se to ugotovi, kdo to
               ugotovi, pod katerimi kriteriji to ugotovi? To so resna vprašanja, zatrjujem,
               ustavnopravne narave in zato mislim, da ... Jaz sem sicer za to, da nekaj takega
               sprejmemo v tem zakonu, ampak tako kot je to tukaj predlagano pa se mi zdi, da bi iz
               vidika skladnosti z Ustavo morali nekako pred tem preučiti. Jaz ne vem ali se je v
               tem konkretnem amandmaju imela priložnost izreči Zakonodajno-pravna služba, ali se je
               imela možnost o tem amandmaju izreči vladna služba za zakonodajo. Se mi pa zdi
               materija izredno pomembna. Hvala.</p>
            </sp>
            <sp xml:id="SDT4-OZZP-Redna-039-2008-07-01.sp84">

               <speaker>PREDSEDNIK JOŽEF JEROVŠEK:</speaker>

               <p>Hvala lepa v imenu ministrstva. Gospod Kucelj<stage>(?)</stage> iz pravne službe želi pojasnilo
               dodati. Izvolite.</p>
            </sp>
            <sp xml:id="SDT4-OZZP-Redna-039-2008-07-01.sp85">

               <speaker>GOSPOD KUCELJ(?):</speaker>

               <p>Hvala lepa, gospod predsednik za besedo. Izraženi so bili pomisleki ali je taka
               ureditev v skladu z Ustavo. Pa naj vam tukaj preberem drugi odstavek 39. člena Ustave
               Republike Slovenije, ki določa, da ima vsakdo pravico dobiti informacijo javnega
               značaja za katero imajo v zakonu utemeljen pravni interes, razen v primerih, ki jih
               določa zakon. Zakon torej lahko določi izjeme od prostega dostopa do informacij
               javnega značaja in 11 takih izjem je določenih v zakonu o dostopu do informacij
               javnega značaja. Tukaj v drugem odstavku, ki  je bil prej citiran je izrecno pojasnjeno, da bo postopek še vedno
               potekal po zakonu o dostopu do informacij javnega značaja. O tem ali pa gre tukaj za
               posebno izjemo pa bo odločala uradna oseba za posredovanje informacij javnega
               značaja. Povsem enako kot v vseh drugih primerih, kadar gre za neke zahteve za
               posredovanje informacij javnega značaja. Postopek bo še vedno tekel v skladu z
               zakonom, ki ureja dostop do informacij javnega značaja. V 45.a členu je pa uveden
               dodatni vsebinski test, če želite dvanajsta izjema kadar, se pravi primer ko se
               zavrne dostop do informacij. Se pravi, če bi razkritje teh informacij škodovalo
               mednarodnim odnosom ali interesom Republike Slovenije. Jaz moram tukaj tudi povedati,
               da to določilo nikakor ne posega v zakon o tajnih podatkih, ker ureja ravno javno
               posredovanje oziroma razkritje tistih dokumentov, ki niso označeni s stopnjo
               tajnosti, vendar pa tudi niso javni, ne morejo biti javno dostopni. Bom dal recimo en
               primer.</p>
               <p>Poglejte diplomatsko noto. Diplomatska nota se piše na nekih obrazcih, ki so vnaprej
               predpisani. Če bi želeli, da je diplomatska nota tajni podatek, bi jo morali označiti
               s stopnjo tajnosti, denimo <q>"zaupno"</q>. Samo v tem primeru bi bila diplomatska nota
               tajni podatek. Vsem je pa jasno, da se diplomatske note ne pošiljajo kar okrog in da
               bi z razkritjem diplomatske note lahko nastale škodljive posledice za interese države
               in to je primer, ki ga mi urejamo v 45.a členu. Hvala.</p>
            </sp>
            <sp xml:id="SDT4-OZZP-Redna-039-2008-07-01.sp86">

               <speaker>PREDSEDNIK JOŽEF JEROVŠEK:</speaker>

               <p>Repliko ima gospa Beblerjeva.</p>
            </sp>
            <sp xml:id="SDT4-OZZP-Redna-039-2008-07-01.sp87">

               <speaker>DARJA LAVTIŽAR BEBLER:</speaker>

               <p>Ja, saj ravno to sem govorila. Meni je znano kaj Ustava pravi o tem. Ustava pravi,
               da samo zakon lahko določi, to je jasno. Ampak pri tem je pa jasno, da veljajo tudi
               druga ustavna določila, kjer je pa rečeno, da je Slovenija pravna država in če je
               pravna država morajo biti zakonske norme jasne in določne in tako naprej in tako
               naprej. Vi pa govorite o tem, da seveda so nekatere note takšne narave, da bi lahko
               utegnile povzročati škodo položaju Slovenije in tako naprej in tako naprej. Zakon
               mora točno določati kdaj in v katerih primerih in pod katerimi pogoji in pod katerimi
               kriteriji in tega ta dostavek v tem odstavku pač ne rešuje. Samo to. Če pa imate vi
               prav, sem pa jaz tudi vesela, da imate prav. Ampak jaz sprašujem ali je kdo pogledal
               ta amandma iz tega vidika skladnosti z Ustavo. Mislim da ni, če prav razumem.</p>
            </sp>
            <sp xml:id="SDT4-OZZP-Redna-039-2008-07-01.sp88">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Besedo ima kolega Školč.</p>
            </sp>
            <sp xml:id="SDT4-OZZP-Redna-039-2008-07-01.sp89">

               <speaker>JOŽEF ŠKOLČ:</speaker>

               <p>Jaz sem že prej govoril o tem drugem odstavku kot nedovolj jasno definiranem glede
               tega kar pravi gospod Pucelj<stage>(?)</stage>, da gre za neko odgovorno osebo, ki določa kdaj,
               uradno osebo, ki določa kdaj lahko kakšna informacija škoduje ugledu ali ne. V tem
               zakonu pač zato se poslužujemo tudi nekih slikovitih prispodob, da jih ne bo kdo
               jemal dobesedno, je kar nekaj rešitev, ki v bistvu kažejo na to, da bo pa na MZZ-ju
               le potrebno zaposliti tudi ljudi, ki bodo poznali naš pravni red. Se pravi notranji
               pravni red in ki bodo iskali rešitve, ki bodo v skladu z notranjim pravnim redom. Ena
               od tistih stvari je pač povezana s temi imenovanji za to pomembno domislico, da je
               potrebno imeti tudi političnega direktorja, čeravno ga nimamo v sistemu javnih
               uslužbencev pa bi ga lahko imeli, če bi bil tako pomemben, ker v drugih državah ga
               pač imajo. Ampak zakaj to govorim? Ker narava dela v parlamentu narekuje, da če
               hočemo poleg enajstih izjem uveljaviti dvanajsto izjemo, da tega ne naredimo v zakonu
               o zunanjih zadevah, ampak v zakonu o dostopu do informacij javnega značaja. To je
               tisto kar preizkus diskusije čez tisti odbor, čez tisto razpravo bi pokazal, da je to
               grozno kar predlagate. Res nedopustno.  Verjamem, da strežete nekim težavam, ki so se pred kratkim pojavile na
               ministrstvu, ampak tega se potem ne ureja s spreminjanjem zakona v MZZ-ju, problem
               tega kar se je zgodilo na ministrstvu je bilo, da ljudje niso poznali svojih obvez,
               ne bom naprej komentiral, da odgovorne osebe niso znale klasificirati teh dokumentov
               tako kot jih je bilo potrebno, da pred tem Državnim zborom niste znali povedati niti
               kdo so odgovorne osebe za to kar se je tam zgodilo in zato smo dobili tam neko takšno
               dopolnilo, ki za nazaj opravičuje nekaj kar nas v tem trenutku zanima toliko kot
               lanski sneg. Za nas je washingtonska depeša, pa tudi epilog, ki je bil kasneje znak,
               da niste znali s tem dokumentom ne ravnati niti kasneje problema razreševati. In zdaj
               se v tretjem krogu spet to prinaša kot nedopustna sprememba zakona, to je pa preveč.
               Vi zdaj spreminjate zakon o MZZ-ju zato, ker niste vedeli kako se ravna oziroma o
               zunanjih zadevah, zato, ker niste vedeli kako se ravna z različnimi dokumenti. Res
               je, da obstajajo tudi druge klasifikacije, ampak tudi tako imenovana ne klasifikacija
               je klasifikacija, to vsi vemo. In tudi na noto, če vi želite, da ne pride ven, lahko
               napišete zaupno, ni nobenega problema ni, tisti, ki jo bo imel za...<stage>/oglašanje iz
               klopi./</stage>...potem jo pripeljite noto, če mislite, da je potrebno, da ima oznako zaupno
               v 12. izjemo tistega drugega zakona, če se vam bo to zdelo za potrebno, zagotovo se
               to da narediti. Tako nedefinirano kot je to se to ne da narediti, ker odpira prostor
               za preveč možnih nesporazumov. Smisel teh razprav pa je, da je nesporazumov čim manj.
               Nihče ni bil vesel razkritja tiste depeše, mogoče se minister smeji, je bil on vesel,
               jaz vam zagotavljam, da nisem bil. Če kažete s prstom name, potem ne razumete stvari.
               Nisem jaz posedoval te note, vi ste jo posedovali, ni ušla Poslanski skupini LDS, vam
               je ušla. In ne potem kazati s prstom na druge za stvari, ki jih ne znate delati. To
               je nedopustno kar počnete. Mi se potem tu ukvarjamo s temi stvarmi. In to kar
               predlagamo s kolegi v SD-ju je, da tako kot je en del tudi tega amandmaja napisan, da
               se stvari urejajo v skladu z Zakonom o dostopu do informacij javnega značaja, to je
               popolnoma dovolj, tam imate dovolj izjem, da lahko pripeljete notri vse potrebne
               dokumente za katere mislite, da niso poljubno dostopni. In nesmiselno je graditi
               paralelni sistem in tudi nedopustno. V tem je naše nasprotovanje tej rešitvi.</p>
            </sp>
            <sp xml:id="SDT4-OZZP-Redna-039-2008-07-01.sp90">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Jaz bi želel par besed replicirati na vas. Glejte, kolega Školč, kolikor
               je meni poznano, seveda ni res, da je nedopustno v področnem zakonu tudi to, je bilo
               boljše v sistemskem zakonu, samo verjetno ministrstvo in mi z Odbora za zunanjo
               politiko smo...<stage>/oglašanje iz klopi./</stage>..ja, ja, ampak mi delamo na tem področju in
               predlagamo na podlagi izkušenj, ki so se zgodile takšno spremembo, ki pa ni
               nedopustna, bi bilo boljše v sistemskem zakonu. Vi ste poudaril, da ta 45.a člen za
               nazaj opravičuje ravnanje, zadeve, ki so se zgodile v zvezi z washingtonsko
                  depešo in ste kazali s
               prstom na ministrstvo. Glejte, jaz pa mislim, da vaš predlog amandmaja, pa še druge
               poslanske skupine, ki želi črtati ta člen, ki bi izboljšal zadeve...<stage>/Oglašanje iz
               klopi./</stage>..ampak, vi ga podpirate...<stage>/medsebojni pogovor./</stage>... recimo črtanje, to hoče za
               naprej opravičevati ponovno takšna ravnanja in s tem se pa jaz ne strinjam. Mislim,
               da so bile izkušnje s tem kar se je zgodilo slabe, škodljive in je treba ukrepati
               tudi na tem področju. In zdaj ne na vse takšne možne načine se motoviliti okrog tega
               in ne vem kakšne razloge podajati, v tem trenutku je možno, da se spreminja Zakon o
               zunanjih zadevah in v tem zakonu je možno vgraditi neko varovalko in jo vgrajujemo.
               In tisti, ki so absolutno proti vsaki varovalki v tem zakonu, tisti so pa bližje
               temu, da si želijo ponovitev washingtonskih depeš in slabih posledic. Hvala. Imate
               repliko na repliko? Se boste prijavil. Saj boste na vrsti. Izvolite.</p>
            </sp>
            <sp xml:id="SDT4-OZZP-Redna-039-2008-07-01.sp91">

               <speaker>JOŽEF ŠKOLČ:</speaker>

               <p>Hvala lepa. Torej, gospod predsednik, precej ste me razočaral. Mislil sem, da ste
               vsaj zakon in stvari, ki jih predlagate prebral, pa jih niste, kajti, če ne ne bi
               trdil, da mi predlagamo črtanje tega amandmaja, ampak mi predlagamo, da se besedilo
               drugega odstavka nadomesti z naslednjim besedilom. Zdaj pa bodite vsaj tolikokrat
               pozoren, da boste poslušal. Podatki iz dokumentov iz prvega odstavka so informacije
               javnega značaja do katerih se lahko dostop omeji, se pravi se lahko dostop omeji v
               skladu z Zakonom o dostopu do informacij javnega značaja, se pravi zasledujemo isti
               cilj in zasledujemo zakonsko in ustavno ureditev v Republiki Sloveniji. Za razliko od
               ministra jaz nisem na nikogar kazal s prstom, kažem pa na to, da imamo ureditev, ki
               govori o ravnanju s podatki zaupne...<stage>/oglašanje iz klopi./</stage>..ja, ampak, če hočete to
               notri imeti ne morete...<stage>/nerazumljivo./</stage>...<stage>/medsebojni pogovor./</stage>...</p>
            </sp>
            <sp xml:id="SDT4-OZZP-Redna-039-2008-07-01.sp92">

               <speaker>PREDSEDNIK JOŽEF JEROVŠEK:</speaker>

               <p>Kolega Školč, prosim, če končate.</p>
            </sp>
            <sp xml:id="SDT4-OZZP-Redna-039-2008-07-01.sp93">

               <speaker>JOŽEF ŠKOLČ:</speaker>

               <p>No, hočem reči, gospod predsednik, da če že polemizirate z nami bi bilo dobro, da
               vsaj preberete kaj smo napisali, če že zagovarjate tekste, ki jih niste videl bi bilo
               dobro, da vsaj nas, ki smo se tem ukvarjali, da nas poslušate in nas tu ne
               žalite.</p>
            </sp>
            <sp xml:id="SDT4-OZZP-Redna-039-2008-07-01.sp94">

               <speaker>PREDSEDNIK JOŽEF JEROVŠEK:</speaker>

               <p>Ne vem, jaz vas nisem žalil, kolega Školč. Drži to, da to kar vi predlagate, da se
               vse to lahko omeji v skladu z Zakonom o dostopu do informacij javnega značaja na
               podlagi teh 11-ih izjem, ki so zajete v 6. členu Zakona o dostopu do informacij
               javnega značaja ni možno zaobjeti, ni možno, potem je treba zakon spremeniti, jaz se
               strinjam, je možno na ta način. Samo, glejte, zavedate se, da so volitve, da to
               pomeni odlaganje in da pomeni močvirje v katerem je možno ribariti v kalnem. Tu pa
               domnevam, da je nekaterim za ribarjenje v kalnem in za vse slabe posledice, ki iz
               tega izhajajo. Gospod Rogelj, izvolite.</p>
            </sp>
            <sp xml:id="SDT4-OZZP-Redna-039-2008-07-01.sp95">

               <speaker>ANTON ROGELJ:</speaker>

               <p>Jaz se opravičujem, gospod predsednik, ampak stališče Zakonodajno-pravne službe je
               tu na več kot eni strani opredeljeno, torej kot opozorilo z vidika skladnosti tega
               člena 45.a, torej skladnosti z Zakonom o dostopu do informacij javnega značaja po eni
               strani in Zakona o tajnih podatkih na drugi strani.  Tu ni do kraja pravzaprav mnenje elaborirano toliko, da bi
               predlagalo rešitev, ampak je opozorilo, da so pač te izjeme kdaj podatek ne more biti
               dostopen javnosti v 6. členu v prvem odstavku navedene. In povsem se strinjam s
               stališčem, ki je bilo povedano s strani predlagatelja, da bi bilo to razumeti kot
               dvanajsto izjemo v prvem odstavku 6. člena zakona o dostopu do informacij javnega
               značaja. Ampak to ni oblikovano kot dvanajsta izjema in ne gre sedaj za zakon o
               dostopu do podatkov javnega značaja, ki je sistemski zakon. Sistemski zakon, ki je
               komplementaren z drugim zakonom, in sicer zakonom o tajnih podatkih, ki je pa kot se
               gotovo zavedate in kot je tudi rečeno in gotovo prisotno tu v razpravi, ne glede na
               to, da mogoče ni bilo rečeno, kot prva izjema. Zakon o tajnih podatkih, bom prebral:
               <q>"Organ prosilcu zavrne dostop do zahtevane informacije, če se zahteva nanaša na
               podatek, ki je na podlagi zakona, ki ureja tajne podatke opredeljen kot tajne."</q> -
               zelo določeno. Kaj pa pravi zakon o tajnih podatkih, v 5. členu, bom citiral: <q>"Po
               določbah tega zakona se določi za tajnega podatek po določbah tega zakona,"</q> se pravi
               ...<stage>/Nerazumljivo./</stage>, <q>"ki je tako pomemben, da bi z njegovim razkritjem nepoklicani
               osebi nastale ali bi očitno lahko nastale škodljive posledice za varnost države ali
               za njene politične ali gospodarske koristi in se nanaša na pod 3. točko zunanje
               zadeve."</q> Očitno je tudi to vsaj prisotno, kako bi rekel, ali mora biti prisotno tudi
               v oblikovanju morebitnega dopolnila k temu, kar je tu napisano in kar ni zadostovalo,
               kar je razumeti, po dosedanji praksi, da bojazen da se lahko še kaj zgodi neželenega
               v prihodnosti. Torej, če ni zadosti interni podatek ali kaj drugega, zaupni podatek
               take ali drugačne stopnje, potem bi bilo v skladu s sistemom smiselno v zakonu o
               tajnih podatkih nekaj dodati, kar se tiče zunanjih zadev mogoče tudi navesti, da se
               to nanaša tudi na diplomatske note, na zapiske sestankov, da ni nujno, da je to
               označeno s stopnjo tajnosti takšne ali drugačne. Ampak čim je diplomatska nota, da to
               že avtomatsko pomeni, da je tak dokument tajen, ni dostopen javnosti, ali nekaj
               podobnega. V tem trenutku še mogoče res ne moremo natančno povedati kaj naj bi to
               pomenilo. Vsekakor pa iz tega amandmaja predloga za amandma odbora v drugem odstavku
               lahko zasledimo neko protislovje v samem besedilu. Med tem, ko pravi niso opredeljeni
               kot tajni. Saj ne morejo biti neopredeljeni kot tajni. Vsak podatek, ki ni dostopen
               javnosti je tajen. Izjeme so lepo navedene v prvem odstavku 6. člena, enajst izjem,
               kot ste rekli. Če je potrebna dodatna izjema, potem je treba dodatno izjemo najbrž v
               onem zakonu opredeliti in tako naprej.</p>
               <p>Še to bi rekel. Po ustavi, če ustava reče, da mora biti urejeno z zakonom, seveda,
               ne s katerim koli zakonom, ampak v skladu s pravnim sistemom bi bilo, po našem mnenju
               seveda, lahko se dogovorite drugače, ampak bi bilo, da se mora to skozi dopolnitev,
               spremembo zakona o tajnih podatkih  določiti. Hvala lepa.</p>
            </sp>
            <sp xml:id="SDT4-OZZP-Redna-039-2008-07-01.sp96">

               <speaker>PREDSEDNIK JOŽEF JEROVŠEK:</speaker>

               <p>Gospod Pucelj želi podati pojasnilo.</p>
            </sp>
            <sp xml:id="SDT4-OZZP-Redna-039-2008-07-01.sp97">

               <speaker>GOSPOD PUCELJ:</speaker>

               <p>Hvala, še enkrat, za besedo. Jaz mislim, da je mogoče tukaj nesporazum. Mogoče
               dikcija, ki je bila najprej predlagana preden je bila amandmirana s strani OZP ni
               bila zadosti jasna. Sedaj pa mislim, da je dikcija zelo jasna. Naj preberem drugi
               odstavek tega 45.a člena: <q>"Dostop do podatkov iz dokumentov iz prvega odstavka tega
               člena, ki v skladu z zakonom, ki ureja tajne podatke niso opredeljeni kot tajni,"</q>
               lahko rečete, ki nimajo oznake tajnosti: interno, tajno, strogo tajno, zaupno, <q>"se
               zavrne, če se pri odločanju o posredovanju informacij javnega značaja v skladu z
               zakonom, ki ureja dostop do informacij javnega značaja,"</q> se pravi postopek bo tekel
               po zakonu o dostopu do informacij javnega značaja, <q>"ugotovi, da bi njihovo razkritje
               škodovalo mednarodnim odnosom ali interesom Republike Slovenije."</q> Poglejte, točno
               povemo, da ne posegamo v zakon o tajnih podatkih. Izjema, ki ste jo prej navedli bi
               pa v bistvu pomenila, da morajo biti vsi tajni podatki označeni z neko stopnjo
               tajnosti, moramo imeti oceno stopnjo tajnosti, razen diplomatska nota, ki je pa lahko
               kar vsaka tajna, ne da bi izpolnjevala teh kriterijev. Mi se s tem ne strinjamo.
               Veste, saj tudi diplomatske note ni nujno, da so vse nedostopne javnosti. Zato je pa
               v vsakem konkretnem primeru potrebno presojati, ali bi razkritje dokumenta oziroma
               podatka škodovalo mednarodnim odnosom ali interesom Republike Slovenije. Dve državi
               se lahko dogovorita, da diplomatska nota s katerim se sklene nek dogovor seveda ni
               tajna in zato ni nobenega razloga, da bi sedaj rekli, da pa taka diplomatska nota ni
               informacija javnega značaja. Mislim, da moramo ločiti tudi dve kategoriji. Eno je
               informacija javnega značaja, drugo je tajni podatek. Tajni podatek je pač samo ena od
               izjem ko se informacije ne posredujejo prosilcu. Potem je pa še deset drugih izjem.
               In mi pravimo v tem primeru je vzpostavljena dvanajsta izjema. Res je, da ni v zakonu
               o dostopu do informacij javnega značaja. Bi bila lahko tudi v zakonu o dostopu do
               informacij javnega značaja, ko se bo ta zakon spreminjal, ampak zaenkrat je v
               področnem zakonu. In mi se strinjamo, da se ta zadeva tudi uvrsti v tisti zakon.
               Ampak trenutno se spreminja zakon o zunanjih zadevah. In mi predlagamo, da se tukaj
               notri uredi vprašanje dostopa do dokumentov MZZ.</p>
               <p>Bi pa še nekaj mogoče opozoril, ker je bilo prej rečeno. Že v 45. členu zakon o
               zunanjih zadevah kot obveznost diplomatov v 8. točki izrecno določa, da so dolžni
               varovati premoženje, opremo, dokumente in podatke. Mi tukaj zadevo bistveno bolj
               specificiramo, katere podatke, v kakšnih primerih, kako je z dostopom javnosti. Glede
               na 8. točko prvega odstavka 45. člena je sedaj zadeva bistveno bolj jasna.</p>
            </sp>
            <sp xml:id="SDT4-OZZP-Redna-039-2008-07-01.sp98">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Kolega Školč.</p>
            </sp>
            <sp xml:id="SDT4-OZZP-Redna-039-2008-07-01.sp99">

               <speaker>JOŽEF ŠKOLČ:</speaker>

               <p>Jaz še zmeraj, tudi po vseh teh pojasnilih mislim, da predlagate nepotrebno
               dvanajsto izjemo glede na vse stvari, ki so napisane. Če drži, recimo, ta
               konstrukcija, da so diplomati dolžni varovati vse podatke, in v to nihče ne dvomi, če
               želite, da določene stvari tudi pridejo pod to izjemo bi bilo tu potrebno jih vsaj do
               neke mere poimenovati, tako kot prvih enajst teh. To ni narejeno. To dopušča,
               oprostite, to dopušča možnost za vsak zapis, da o njem presojate. Ampak tudi če bi to
               opustili ...<stage>/Medsebojno dogovarjanje./</stage> Ne, ne bo pooblaščenka odločala, zato ker
               boste vi povedali kateri dokument lahko škodi mednarodnem ugledu oziroma ne. Je tako?
               ....<stage>/Oglašanje iz klopi./</stage> Ja, že, ampak s tega vidika ga je potrebno tudi varovati
               primerno. ....<stage>/Oglašanje iz klopi./</stage> Torej zakaj je potrebno vnašati zmedo v ta režim,
               ki nastaja Ne nazadnje ne
               zaradi slovenskih kapric, ampak zaradi tega, ker si tudi v Evropi predstavljajo, da
               je potrebno zagotoviti, kar se tiče informacij javnega značaja, čim širši in
               sistematičen dostop. Ker da se vrnem k ilustraciji zato, ker se vam je zgodilo za
               tisto slavno depešo, tam notri nismo prebrali nič takega kar sicer ne bi že vedeli.
               In je, tudi ni bilo potrebno, se strinjam, ničesar tam varovati. In če ne bi iz tega
               nastala interpretacija kaj se je zgodilo in če ne bi iz tega nastal lov na čarovnice,
               bi vse skupaj šlo mimo tako rekoč mimogrede. Nič takega tam ni bilo. Zato se mi zdi,
               da je to trmasto vztrajanje, da ni bilo nekega zakonskega določila zaradi katerega bi
               oprali vodstvo ministrstva, pač krivda za vse tisto kar se je ob tem dogajalo. Jaz ne
               trdim, da je krivo, da je šlo to ven, je nepotrebno. Če ste se primerno spreobrnili
               in kaznovali naslednika dr. Dimitrija Rupla na, ali pa, bom rekel, mu položili v roke
               orodje, da lahko predlaga na diplomatska mesta samo karierne diplomate, bodite
               dosledni in tudi na tej točki spoštujte ureditev, ki govori o varovanju podatkov in
               ki govori o dostopu do podatkov, ki so v javnem interesu. S tem ne boste nič dodatno
               pridobili. Vnesli boste pa del nesigurnosti, kdaj lahko kdo kaj zahteva. In tudi vi,
               v tem trenutku, kar pravi kolega Jerovšek, imate vse vzvode v rokah, da čuvate vse
               podatke. Nihče ne more ribariti v kalnem. Vse podatke čuva ministrstvo. Če želite
               določeno izjemo, jo lahko zlahka dosežete tudi v onem drugem zakonu. Mi smo prišli
               recimo do referenduma o pokrajinah v tednu dni. Da ne bi mogli priti do spremembe
               enega določila v enem zakonu v tedni dni ali pa v mesecu, ne verjamem.</p>
            </sp>
            <sp xml:id="SDT4-OZZP-Redna-039-2008-07-01.sp100">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Ne vidim več potrebe po razpravi in zaključujem razpravo.</p>
               <p>Prehajam na glasovanje.</p>
               <p>Najprejglasujemo o amandmaju poslanske skupine Zares, ki predlaga črtanje tega
               člena.</p>
               <p>Kdo je za? <stage>(Nihče.)</stage> Kdo je proti? <stage>(7 članov.)</stage></p>
               <p>Sedaj prehajamo na glasovanje o amandmaju odbora, ki ste ga dobili na mizo. Tisti
               postane brezpredmeten, ker je ta, s tem se spremeni tisti odstavek na katerega se
               sklicujete. Vaš je bolj oddaljen... Ta je bolj oddaljen in gre sedaj na glasovanje.</p>
               <p>Kdo je za? <stage>(7 članov.)</stage> Kdo je proti? <stage>(2 člana.)</stage></p>
               <p>Ugotavljam, da je amandma sprejet.</p>
               <p>In s tem je amandma Poslanskih skupin... Vaš amandma, Poslanskih skupin LDS in SD je
               postal s tem brezpredmeten, ker ni več osnove.</p>
               <p>Prehajamo na razpravo o 12., 13., 14., 15., 16., 17. in 18. členu h katerem ni bil
               vložen noben amandma. Želi kdo tukaj razpravljati? <stage>(Ne.)</stage></p>
               <p>Potem zaključujem to razpravo in prehajamo na razpravo o 19. členu predloga in
               predlogu za amandma odbora, ki je pripravljen na podlagi mnenja Zakonodajno-pravne
               službe. <stage>(Ni razprave.)</stage></p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage> Ugotavljam, da je amandma sprejet.</p>
               <p>Prehajamo na razpravo o 20. členu, h kateremu ni bil vložen noben amandma. Ni
               potrebe po razpravi. Zaključujem razpravo.</p>
               <p>In prehajamo na razpravo o 21. členu in predlogu za amandma odbora, ki je
               pripravljen na podlagi mnenja Zakonodajno-pravne službe. Želite gospod .... Izvolite.
           </p>
            </sp>
            <sp xml:id="SDT4-OZZP-Redna-039-2008-07-01.sp101">

               <speaker>GOSPOD ________:</speaker>

               <p>Če mi dovolite. Torej, ker je bila sprejeta rešitev o političnem direktorju, ki ni
               skladna z Zakonom o javnih uslužbencih, bi bilo smiselno predvideti razveljavitev
               tistega člena, torej 82. člena, ... 80. člena Zakona o javnih uslužbencih, v delu, ki
               se nanaša na to delovno mesto političnega direktorja, da bi na ta način zagotovili
               skladnost Zakona o javnih uslužbencih s tem zakonom.</p>
            </sp>
            <sp xml:id="SDT4-OZZP-Redna-039-2008-07-01.sp102">

               <speaker>PREDSEDNIK JOŽEF JEROVŠEK:</speaker>

               <p>Kam pa predlagate umestitev...</p>
            </sp>
            <sp xml:id="SDT4-OZZP-Redna-039-2008-07-01.sp103">

               <speaker>GOSPOD _________:</speaker>

               <p>Kar, recimo kot 20.a člen, amandma za 20.a člen.</p>
            </sp>
            <sp xml:id="SDT4-OZZP-Redna-039-2008-07-01.sp104">

               <speaker>PREDSEDNIK JOŽEF JEROVŠEK:</speaker>

               <p>Plus tega smo sedaj že 20. člen izglasovali.</p>
            </sp>
            <sp xml:id="SDT4-OZZP-Redna-039-2008-07-01.sp105">

               <speaker>GOSPOD _________:</speaker>

               <p>20.a, dodatno...</p>
            </sp>
            <sp xml:id="SDT4-OZZP-Redna-039-2008-07-01.sp106">

               <speaker>PREDSEDNIK JOŽEF JEROVŠEK:</speaker>

               <p>Ja, vem, samo 20. lahko na 20.a člen obesite. Pri 21. členu smo.</p>
            </sp>
            <sp xml:id="SDT4-OZZP-Redna-039-2008-07-01.sp107">

               <speaker>GOSPOD _________:</speaker>

               <p>Razen tega, gospod predsednik, tudi glede tega 45.a člena, kot dvanajste izjeme.
               Torej, ne vem, torej tukaj enostavno ostaja neusklajeno s sistemskim zakonom.</p>
            </sp>
            <sp xml:id="SDT4-OZZP-Redna-039-2008-07-01.sp108">

               <speaker>PREDSEDNIK JOŽEF JEROVŠEK:</speaker>

               <p>Sedaj ne moremo v dva zakona posegati.</p>
               <p>Torej prehajamo na razpravo o 21. členu in predlogu za amandma odbora, ki je bil
               pripravljen na podlagi mnenja Zakonodajno-pravne službe. Želi kdo razpravljati?
               Kolega Školč.</p>
            </sp>
            <sp xml:id="SDT4-OZZP-Redna-039-2008-07-01.sp109">

               <speaker>JOŽEF ŠKOLČ:</speaker>

               <p>Pa smo tam, kjer smo cel čas govorili, da je potrebno poznati tudi notranjo
               ureditev, ne samo potrebe področnega zakona. In s tega vidika mislim, da je pa precej
               problematično, če ne celo nemogoče, da bi s tem zakonom razveljavili določbe nekega
               drugega zakona. Najmanj kar bi bilo v tem primeru potrebno slišati, bi bilo potrebno
               slišati mnenje področnega ministra. To je v tem primeru ministra Viranta. Za njega
               verjetno težko kdorkoli drug govori tukaj, razen predsednika Vlade. Tako, da menim,
               da je pripomba Zakonodajne službe na mestu, rešitve pa ne moremo sprejeti, tako da
               predlagam, da se odbor ne zapleta v še večjo šlamastiko, in da poizkušate na nek
               način... Prosim! Vi ste predlagal, da razpravljamo o nekem dopolnilu za katerega...
           </p>
            </sp>
            <sp xml:id="SDT4-OZZP-Redna-039-2008-07-01.sp110">

               <speaker>PREDSEDNIK JOŽEF JEROVŠEK:</speaker>

               <p>Ne, ne, to pa niste poslušal. Jaz sem rekel, da smo 20. člen zaključili. Sedaj smo
               pri 21. členu in predlogu...</p>
            </sp>
            <sp xml:id="SDT4-OZZP-Redna-039-2008-07-01.sp111">

               <speaker>JOŽEF ŠKOLČ:</speaker>

               <p>Pardon, če govorim za tistega nazaj, se opravičujem, mogoče nisem dobro poslušal pa
               vi niste bil povsem razumljiv. Kakorkoli, če je potrebno kaj uskladiti z ... zakoni,
               naj se to poskuša pripraviti do seje zbora.</p>
            </sp>
            <sp xml:id="SDT4-OZZP-Redna-039-2008-07-01.sp112">

               <speaker>PREDSEDNIK JOŽEF JEROVŠEK:</speaker>

               <p>Se strinjam, kolega Školč. Torej sedaj smo pri 21. členu in amandmaju odbora. Ni več
               razprave, ga dajem na glasovanje.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo še na razpravo o 22. členu h kateremu ni bil vložen noben amandma.  Kdo želi razpravljati? <stage>(Ne
               želi.)</stage> Potem zaključujem razpravo in glasovanje o amandmajih.</p>
               <p>Sledi še glasovanje o vseh členih skupaj. Na glasovanje dajem vse člene skupaj.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da so vsi členi sprejeti. S tem zaključujem obravnavo predloga zakona na
               matičnem delovnem telesu. Sprejeti amandmaji bodo vključeni v dopolnjen predlog
               zakona, ki bo sestavni del poročila odbora. Določiti moramo še poročevalca. Verjetno
               boste predlagali, da je to predsednik odbora, in če se s tem strinjate, bo tako tudi
               ostalo. Vidim, da ni nasprotovanja.</p>
               <p>Zaključujem 1. točko.</p>
               <p>In prehajamo na <title>2. TOČKO DNEVNEGA REDA - PREDLOG RESOLUCIJE O MEDNARODNEM
                  RAZVOJNEM SODELOVANJU REPUBLIKE SLOVENIJE ZA OBDOBJE DO LETA 2015.</title> V predlogu
               resolucije, mnenje je podala Zakonodajno-pravna služba, ki ste ga prejeli s sklicem.
               Prejeli pa ste tudi mnenje Državnega sveta. Ugotavljam, da so v poslovniškem roku
               amandmaji k predlogu resolucije vložili Poslanska skupina Zares in poslanec Feri
               Horvat. Na klop ste prejeli predlog vloženih amandmajev in predloge za amandmaje
               odbora. Predlogi za amandmaje odbora so pripravljeni na podlagi mnenja
               Zakonodajno-pravne službe. Prav tako ste prejeli tudi mnenje vlade o ... k predlogu
               resolucije. Pričenjam drugo obravnavo predloga resolucije o kateri bomo opravili
               razpravo in glasovanje o posameznih delih predloga resolucije. Prosim predlagatelja
               zakona, da poda dopolnilno obrazložitev. Državni sekretar, gospod Šter.</p>
            </sp>
            <sp xml:id="SDT4-OZZP-Redna-039-2008-07-01.sp113">

               <speaker>ANDREJ ŠTER:</speaker>

               <p>Hvala, gospod predsednik. Kot jaz razumem, tista osnovna razlaga oziroma uvodna
               predstavitev resolucije je že opravljena. Zato mi dovolite, da... Ne, v redu. Potem
               mi dovolite, da sicer na kratko, pa vendarle, ker gre za zelo pomemben dokument,
               predstavim resolucijo, ki je nastajala in bila v medresorskem in medistitucionalnem
               sodelovanju kar lepo število mesecev. Potreba po tem oziroma okoliščine, ki
               narekujejo sprejem resolucije, so zlasti povezane z vstopom naše države v Evropsko
               unijo. Tudi z napredkom oziroma stopnjevanim članstvom naše države v svetovni banki,
               s tem smo postali država deonatorica mednarodne razvojne in humanitarne pomoči.
               Zavezujejo nas tudi cilji povezani s tako imenovanimi razvojnimi cilji tisočletja,
               kjer mora Slovenija upoštevaje tisto, kar predstavljajo zaveze držav članic Evropske
               unije postopoma povečevati svoja sredstva namenjena razvojnemu sodelovanju, in sicer,
               če vzamemo dve časovni razmejitvi, do leta 2010, moramo doseči 0,17 in do leta 2015 -
               0,33% svojega bruto domačega proizvoda, kar bo tedaj po meritvah, ki so na današnji
               obseg bruto proizvoda, znašalo nekako 166 milijard evrov. Seveda temu je namenjena
               tudi operacionalizacija zakonskih tekstov, pri katerih je najpomembnejši zakon o
               razvojni pomoči oziroma zakon o mednarodnem razvojnem sodelovanju, sprejet 23. junija
               2006. Zakon določa, da je mednarodno razvojno sodelovanje tako glede načrtovanja kot
               glede vsebinskega usklajevanja na podlagi resolucije o mednarodnem razvoju in
               sodelovanju, ki jo sprejme Vlada na predlog oziroma ki jo na predlog Vlade sprejme
               Državni zbor. Vlada je besedilo resolucije potrdila 8. maja letos. Sedaj je pred
               vami. Poslanci in poslankami. Osnova za resolucijo je zunanje-politična usmeritev
               naše države, načela ki jih mora naša država uveljavljati in ki jih mora spoštovati
               kot članica Evropske unije in širše mednarodne skupnosti. Seveda pa en določen okvir
               predstavljajo tudi tiste vrednote in tisto izročilo, ki določa razvojne usmeritve
               slovenske družbe in slovenskega gospodarstva. Nepomembno. Resolucija opredeljuje
               prednostna geografska področja, opredeljuje prednostne vsebinske tematske naloge,
               geografsko Slovenija ne more mimo svojega pozicioniranja. To se pravi, še kar
               predstavlja eno pomembnih prioritetnih področij našega posredna in neposredna
               soseščina, tako imenovani zahodni Balkan. V tej zvezi, zlasti državi kot sta
               Makedonija in Črna Gora, ki po razvojen potencialu zaostajata tudi za svojim
               neposrednim okoljem. Mislimo, da je vredno, da je pomembno in da je potrebno nameniti
               neke naše skupne energije v to področje, saj pravzaprav z razvojem, ekonomskim,
               socialnim, vsakršnim, dosegamo tudi gospodarsko in politično stabilnost. In to je
               izrazito v interesu Slovenije kot države, ki na to meji pa tudi Evropske unije kot
               korpusa. Gre za neposredno mejno oziroma sosednje območje in tukaj mislimo, da je to
               pomembno, da ostane kot prioriteta in tako je zasnovana tudi resolucija, ki je pred
               vami, njen predlog seveda. Dodatna območja, ki po našem mnenju zaslužijo našo
               poudarjeno pozornost, so države vzhodne Evrope, Kavkaza, srednje Azije. Ne moremo pa
               mimo tistih prednostnih nalog, ki jih je opredelila v svojih načrtih tudi Evropska
               unija. Tukaj naj omenim, da ena od celin po mnenju Evropske unije zasluži posebno
               pozornost v globalnem merilu, to je Afrika. To so države, ki nam geografsko in
               politično niso najbolj blizu, pa vendarle koncept evropskega razvojnega sodelovanja
               in humanitarne pomoči omogoča, da države v tako imenovanih sklopih oziroma skupinah,
               klastrih, nastopijo in 
               namenijo ciljno pomoč tudi tistim, državam, ki jo v tem geografskem prostoru najbolj
               potrebujejo. Resolucija posebno pozornost namenja izvajalcem mednarodnega razvojnega
               sodelovanja, naj omenim, da Slovenija tukaj nima velikih težav, kako opredeljevati
               metode dela in kako opredeljevati načine mednarodnega sodelovanja. Imamo nekaj zelo
               koristnih, pomembnih, priznanih izkušenj. Naj omenim samo center za evropsko
               perspektivo, center za razminiranje, center za odličnost v financah in center za
               mednarodno razvojno sodelovanje. Predvsem pa to velja za naše nevladne organizacije.
               V tej zvezi naj omenim samo izjemno pozitivno in mednarodno priznano izkušnjo, ki jo
               ima nevladna organizacija skupaj, ki na marsikaterem področju orje ledino v pomenu,
               da gre tja in da dela s tistimi ljudmi s katerimi pravzaprav nihče, niti od vladnih
               niti od nevladnih struktur pravzaprav ne tvega kakšnega posebnega sodelovanja. Dve
               okolji bom omenil. Eno je Irak, eno so otroci palestinskih ozemelj, ki s sodelovanjem
               nevladne organizacije skupaj dobivajo prepotrebno pomoč, majhno po obsegu, ampak
               pomembno po tistem sporočilu, ki ga te mednarodne povezave v okviru Evropske unije
               lahko pomembno razširijo. Resolucija je bila 18. junija letos obravnavana na Komisiji
               za mednarodne odnose in Evropske zadeve Državnega sveta, ki jo je podprla in
               sprejela. Sedaj, če mi dovolite, v nadaljevanju, bi želel podati vladno opredelitev
               do treh vloženih amandmajev. Predsednik, lahko preidem na amandmaje.</p>
            </sp>
            <sp xml:id="SDT4-OZZP-Redna-039-2008-07-01.sp114">

               <speaker>PREDSEDNIK JOŽEF JEROVŠEK:</speaker>

               <p>Kahko...</p>
            </sp>
            <sp xml:id="SDT4-OZZP-Redna-039-2008-07-01.sp115">

               <speaker>ANDREJ ŠTER:</speaker>

               <p>O.K. Amandma Poslanske skupine Zares in dva amandmaja, ki ju je vložil poslanec
               gospod Feri Horvat, v zvezi z amandmajem poslanca gospoda Horvata k 16. točki
               besedila resolucije, da bo, citiram; <q>"Republika Slovenija svojo uradno razvojno pomoč
               povečevala in predvsem na področju bilateralnega razvojnega sodelovanja s poudarjeno
               vlogo gospodarstva pri vključevanju v razvojne projekte."</q> Moramo poudariti, da
               programi in projekti razvojnega sodelovanja vključujejo v določeni meri tudi
               gospodarsko sodelovanje. Pri tem je pa potrebno poudariti, da osnovni princip
               mednarodnega razvojnega sodelovanja in namenjanja finančnih sredstev za to, ne more
               biti dan s pogojevanje. Torej ne more biti dan pod pogojem, da ga izvaja ali da pri
               tem sodeluje gospodarska organizacija določene države. Če bi se tako zapisalo v
               resoluciji, potem bi pravzaprav sredstva, ki jih Slovenija na ta način namenja
               razvojnemu sodelovanju, verjetno bila koristno uporabljena, vendar jih Slovenija ne
               bi mogla vštevati v tisto uradno razvojno pomoč. Mi smo se trudili v resoluciji
               zapisati dikcije, ki gredo v kontekst in ki zadoščajo tistim minimalnim standardom.
               Vlada je v 16. točki resolucije predvidela možnost vključevanja gospodarskih
               organizacij v projekte na področju gospodarske infrastrukture. Iz navedb geografskih
               prioritetnih področij tudi izhaja, da bo Slovenija usmerjala svojo pomoč bilateralno. Poleg tega pa 19.
               točka resolucije navaja, da bo Slovenija okoli 80% razpoložljive uradne pomoči
               usmerjala v programe oziroma projekte, ki so prednostni po geografskem in vsebinskem
               tematskem merilu. Iz projekcije povečevanja sredstev uradne razvojne pomoči je jasno
               razvidno, da se bo delež razpoložljive uradne pomoči povečal za več kot sedemkrat,
               kar pomeni, da bo možnost vključevanja gospodarstva v določene projekte mnogo večja,
               kot pa je to sedaj. Ko ta bilateralno namenjena uradna razvojna pomoč znaša komaj 30%
               od tistega zneska, ki ga Slovenija ta trenutek namenja razvojni pomoči. Ker so
               možnosti za angažma gospodarstva že vsebovane v sedaj obstoječi dikciji resolucije
               vlada predlaga, torej vlada amandmaja ne podpira, in predlaga, da ga ne podpre tudi
               pristojni odbor Državnega zbora.</p>
               <p>Grem k drugem predlaganemu amandmaju k 22. točki resolucije, in sicer Poslanska
               skupina Zares, amandma se glasi, da bo Slovenija z namenom usklajevanja,
               zagotavljanja in izvajanja razvojne pomoči po vzoru drugih primerljivih držav, ki
               imajo za razvojno sodelovanje ustanovljeno samostojno agencijo, ustanovila osebo
               javnega prava skladno z zakonom o javnih agencijah. Namen vsekakor je skladen s
               tistim, kar predstavlja usmerjeno smer in namen razvojne pomoči v toku medresorskega
               usklajevanja. Na vladni ravni se je pa pokazalo, da vsaj z argumentacijami
               Ministrstva za finance ustanavljanje osebe javnega prava, ki bi upravljala s to
               razvojno pomočjo ta trenutek ne bi bilo niti oportuno, niti smiselno. Povedal bom dva
               razloga. Eden je ta, da Ministrstvo za finance dosledno zagovarja zelo rigidno
               stališče do novo ustanovljenih samostojnih pravnih oseb, ki bi razpolagale s
               proračunskim denarjem. In drugi argument, ki je po mnenju nas, mninistrstva, ki
               formalno predlaga ta akt še pomembnejši, je dejstvo, da obseg sredstev, ki jih
               Slovenija namenja razvojnemu sodelovanju in humanitarni pomoči ta trenutek ne bi
               opravičil ustanovitve samostojne javnopravne osebe, ki bi seveda <q>"ipso facto"</q><stage>(?)</stage>
               zahtevala določene delež sredstev, ki bi bila namenjena mehanizmu, osebju in tistemu,
               kar predstavlja pogoj za delovanje te javnopravne osebe. Ta trenutek govorim o
               relativno majhnih sredstvih. Če jih bomo, kot je načrtovano, povečevali, bo verjetno
               ta odločitev postala ne samo smiselna, ampak tudi potrebna. Mi te možnosti nismo
               izključili. Resolucija predvideva ustanovitev posebne medresorske skupine, ki naj bi
               pripravila in vladi predložila način načrtovanja sredstev in s tem povezane
               organizacijske strukture. Ta trenutek vlada ne more podpreti tako zasnovanega
               amandmaja. Resolucija sama pa predvideva razmislek in pot do takrat ko bo obseg
               sredstev in tudi koncentracija sredstev na ravni vlade omogočala verjetno tudi
               ustanovitev ene oblike formalne agencije, sklada, ki bo gospodarilo s slovenskim
               razvojno humanitarnim fondom.</p>
               <p>Amandma k 22. točki poslanca Ferija Horvata, ki pravi, da bo delovna skupina
               pripravila prvo poročilo, tista delovna skupina, ki sem jo sedaj omenil, prvo
               poročilo do konca maja 2009, in ne do konca decembra 2009, Vlada Republike Slovenije
               sprejema. Ta sicer nekoliko zaostruje roke, ampak po našem mnenju je to samo dobro.
               To pomeni, da je določen pressing na vse tiste, ki so odgovorni za gospodarjenje, za
               upravljanje, in za transparentnost slovenske  razvojne in humanitarne pomoči. Vlada Republike Slovenije sprejema ta
               amandma, saj ga vidi kot namen učinkovitosti in učinkovitega izvajanja zakona o
               mednarodnem razvojnem sodelovanju in tudi izboljšanja organiziranosti mehanizma
               mednarodnega razvojnega sodelovanja ter koordinacije med posameznimi resornimi
               ministrstvi. Torej, ministrstvo za zunanje zadeve je oblikovalo tudi svoje mnenje k
               stališču Zakonodajno-pravne službe Državnega zbora Republike Slovenije. 13. junija
               smo to mnenje prejeli, in sicer na sledečih področjih se to mnenje posebej profilira
               na dopolnitvi preambule z navedbo zakona, na jasni opredelitvi časovnih obdobij,
               opredelitvi ciljev na področju razvojnega sodelovanja ter določba glede določitve
               začetka veljavnosti resolucije Ministrstvo za zunanje zadeve sprejema in se strinja z
               mnenjem Zakonodajno-pravne službe Državnega zbora in podpira vse redakcijske
               amandmaje, ki jih je predlagal Odbor za zunanjo politiko Državnega zbora. S tem bi
               jaz svojo predstavitev zaključil. Če ja pa kakšno vprašanje se bomo pa skupaj s
               kolegi potrudili, da ga kvalificirano razjasnimo in odgovorimo.</p>
            </sp>
            <sp xml:id="SDT4-OZZP-Redna-039-2008-07-01.sp116">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Sprašujem še predstavnika Zakonodajno-pravne službe ali želi besedo?</p>
            </sp>
            <sp xml:id="SDT4-OZZP-Redna-039-2008-07-01.sp117">

               <speaker>ANTON ROGELJ:</speaker>

               <p>Ne bi bilo potrebno.</p>
            </sp>
            <sp xml:id="SDT4-OZZP-Redna-039-2008-07-01.sp118">

               <speaker>PREDSEDNIK JOŽEF JEROVŠEK:</speaker>

               <p>Ni potrebno. Predstavnika Državnega sveta ne vidim, da ni več.</p>
               <p>Odboru predlagam, da po končani razpravi in glasovanju o amandmajih glasujemo o
               predlogu resolucije v celoti. Mi smo sedaj soočeni s problemom, da ne moremo več
               zagotoviti sklepčnosti in da ne moremo tega posla opraviti do konca danes. Razpravo o
               splošnem delu lahko, saj jo odpiram. In bom tudi rekel par besed sam o tem zakonu
               vemo, da gre za oziroma za resolucijo, ki ima že dolgo zgodovino, da je področje z
               vsakim dnem bolj pomembno in da je tudi dolžnost naše države, ki se je tudi zavezala,
               da bo povečevala delež BDP, ki bo namenjen za mednarodno razvojno pomoč in ga
               plasirala v skladu tako z interesi države, kot tudi s standardi na tem področju. Jaz
               upam, da bo dejansko možno zagotavljati takšen obseg sredstev. Seveda razumem tudi in
               se mi zdi logično, da Slovenija to zagotavlja na tistih področjih, kjer so taka
               sredstva lahko najbolj učinkovita, da se pri tem pravzaprav tudi vključujejo naši
               državni interesi, kajti to delajo pravzaprav vse države. Vse države zasledujejo pri
               tej pomoči tudi določene lastne interese in bo tako ravnala tudi Slovenija. Toliko bi
               z moje strani.</p>
               <p>Se želi še kdo vključiti v razpravo? Gospod ...</p>
            </sp>
            <sp xml:id="SDT4-OZZP-Redna-039-2008-07-01.sp119">

               <speaker>GOSPOD ____________:</speaker>

               <p>...<stage>/Nerazumljivo./</stage> slovenske izvozne in razvojne banke. Lep pozdrav! Hvala lepa
               najprej za besedo in hvala za vabilo. Lep pozdrav vsem poslancem, ki so še tu oziroma
               drugim gostom. Jaz bi se želel oglasiti z vidika, ker SIB banka že vrsto let spremlja
               in financira nastop slovenskih podjetij v tujini in mi seveda podpiramo to
               resolucijo, ki je po daljšem času  prišla na ta odbor oziroma upamo, da bo prišla tudi v parlament, ker
               smatramo, da je dobra osnova za nadaljnje izvajanje tega področja dela. Namreč mi se
               pri tem srečujemo, ko gospodarstvo pravzaprav podpiramo s povpraševanjem po tem
               inštrumentu, torej po dvostranskem predvsem mednarodnem razvojnem sodelovanju v
               večjem obsegu. In mislim, da sem dolžen na tem mestu tudi samo na kratko opozoriti na
               nekatere replike tega delovanja. Namreč, gospodarstvo smatra podobno kot je to tudi v
               gospodarstvu drugih držav, da je takšna dvostranska oblika mednarodno razvojnega
               sodelovanja najbolj primerna oblika sodelovanja kjer dejansko lahko v korist obeh
               partnerjev pride do izvajanja določenih projektov in tudi realno pravega sodelovanja
               v okviru uradne razvojne pomoči. Zaradi tega smo se tudi mi kot banka, razvojna banka
               že organizirali in sodelujemo in tudi center za....sodelovanje v naši sestavi je eden
               tistih, ki izvajaj to zadevo, vendar bi želel pri tem opozoriti, da kljub temu, da
               imamo mandat in da se s tem ukvarjamo podobno kot nekateri drugi naletimo na nekatere
               probleme, namreč pri izvajanju tega je predvsem težava v tem, da za ta del
               dvostranske uradne razvojne pomoči je namenjeno zelo, zelo malo sredstev. Pri tem bi
               želel poudariti eno zadevo, namreč, da dvostranska uradno razvojna pomoč ni moč in
               nikjer jo ne enačijo z vezano pomočjo tako imenovano..<stage>/nerazumljivo./</stage>.. Povpraševanje
               gospodarstva po tej vrsti pomoči ali pa te vrste inštrumenta spodbujanja pa je zelo
               veliko in v bistvu pri tem enostavno ne moremo slediti potrebam, ki so v
               gospodarstvu. Če dam samo en primer, to kar je tudi navedeno v teh dokumentih, teh 40
               milijonov, ki jih letno namenja Slovenija za uradno razvojno pomoč v celoti, ne bi
               bilo od dvostranskega dela približno 14 milijonov. Dejansko po naših izračunih in tem
               kar mi vidimo in kar mi lahko uporabimo je te pomoči zelo malo, samo par milijonov,
               dva, tri, štiri mogoče največ milijonov letno, kar je bistveno manj, se pravi
               približno 7%, 8% te pomoči gre za ta namen. Da ne bom predlog, zato, ker so že bile
               prej tudi omenjene določene stvari, bi samo omenil, da je to, kot vidimo mi z vidika
               gospodarstva, resen problem. Zato ocenjujemo, da bi bilo slovensko gospodarstvo
               potrebno dati v te namene večjo vzpodbudo oziroma večje možnosti, da bi se lahko na
               tem področju enako kot se pri drugih pogojih za nastop na mednarodnih trgih
               izenačujejo z drugimi gospodarstvi v Evropi, kljub temu, da vemo, da so te zadeve
               nekoliko formalno drugačnega značaja. In mi smo pripravljeni kot razvojna banka to
               zadevo v tem delu in v skladu z resolucijo tudi izvajati, zato ocenjujemo, da bi bilo
               smiselno, da je odbor tudi s tem seznanjen. Hvala lepa.</p>
            </sp>
            <sp xml:id="SDT4-OZZP-Redna-039-2008-07-01.sp120">

               <speaker>PREDSEDNIK JOŽEF JEROVŠEK:</speaker>

               <p>Hvala lepa gospodu Svilanu za te obrazložitve. Državni sekretar.</p>
            </sp>
            <sp xml:id="SDT4-OZZP-Redna-039-2008-07-01.sp121">

               <speaker>ANDREJ ŠTER:</speaker>

               <p>To nikakor ne bo polemika z gospodom Svilanom. Mi se zavedamo te relativnosti
               slovenskih razvojnih denarcev. Ko sem govoril o tistem amandmaju, ki predpostavlja
               ustanovitev ene javnopravne organizacijske oblike, ki naj bi pospeševala, usklajevala
               in gospodarila s temi sredstvi sem omenil eno absolutno omejitev pri tem in to je
               znesek, obseg, absolutna številka teh sredstev, ki je zelo majhna in zlasti majhna
               postane, ko se omejimo na bilateralno razvojno pomoč in se strinjamo tudi da ti
               projekti so zanimivi za vsakršno gospodarstvo, slovensko tudi in da predstavljajo en
               pomemben potencial, kjer se razvojna komponenta in gospodarska komponenta lahko
               koristno povežeta. Zdaj ena pomembna intenca in pomembna novost v resoluciji je
               potreba po koncentraciji sredstev. Takrat, ko bomo lahko govorili o tem, da država na
               ravni vseh ministrstev združi in evidentira sredstva in ne gre samo za sredstva, ki
               jih ima Ministrstvo za šolstvo za svoje potrebe, za gospodarstvo za svoje potrebe, za
               visoko šolstvo za zavoje potrebe, za zunanje zadeve spet za svoje potrebe, večinoma
               za kakšne članarine v mednarodnih organizacijah, ampak da zberemo ta sredstva in se
               temeljito odločimo kam jih plasirati, kako jih zagotavljati, da bodo znašala tudi za
               kakšen dolgoročen projekt in ne samo za kratkoročne kakšne skupne naložbe, ker prava
               razvojna pomoč je sestavljena iz treh komponent, biti mora pravočasna, biti mora
               dolgoročna in biti mora tudi koherentna oziroma  oziroma usklajena s področja stališča posameznih
               politik, da mogoče z enim ukrepom na področju kmetijstva ne razdremo socialne
               strukture tam kjer zgradimo, ne vem kaj, predelovalnico rib, pa tam rib sploh nimajo,
               zdaj banaliziram ali pa tudi ne, tudi takšne projekte srečamo mogoče v drugih
               državah. Tako, da v tem smo glede sporočila, ki ga je dal gospod Svilan usklajeni,
               res pa je, da resolucija začenja pot, mi bomo veseli, ko bo sprejeta in bo začela
               delovati in dajati tudi rezultate.</p>
            </sp>
            <sp xml:id="SDT4-OZZP-Redna-039-2008-07-01.sp122">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Zdaj zaključujem to razpravo, ker ni več prijavljenih. Sedaj prehajam na
               razpravo in glasovanje o amandmajih. Vendar, ker ugotavljam, da ni možno zagotoviti
               sklepčnosti, prekinjam to sejo in jo bomo nadaljevali jutri ob 9.15. O lokaciji
               odbora bomo jutri zjutraj obveščali. Tako, da s tem je seja prekinjena. Jaz prosim tu
               prisotne, da se, to bo zelo hitro končano jutri, nimamo dosti
               amandmajev....<stage>/medsebojni pogovor./</stage>.. vem, da je ne vem koliko odborov...<stage>/medsebojni
               pogovor./</stage>.. mi si moramo zagotovi še prostor, ker ga nimamo. <stage type="time">(SEJA JE BILA
                  PREKINJENA 1. JULIJA 2008 OB 17.23.)</stage>
               </p>
            </sp>
         </div>
      </body>
   </text>
</TEI>
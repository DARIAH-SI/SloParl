<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT4-OZVŠZITR-Nujna-010-2008-05-14">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za visoko šolstvo znanost in tehnološki razvoj</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">BB2951925A54E735C1257443003EDC14</idno>
               <idno type="custom" subtype="day">087A3894B844FEA1C125744A00369059</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=pmagdt&amp;uid=087A3894B844FEA1C125744A00369059</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZVŠZITR-Nujna-010-2008-05-14.OZVŠZITR" n="010">
               <name>Nujna</name>
               <date when="2008-05-14"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZVŠZITR-Nujna-010-2008-05-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZVŠZITR-Nujna-010-2008-05-14.OZVŠZITR">
                        <orgName key="OZVŠZITR">Odbor za visoko šolstvo znanost in tehnološki razvoj</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA VISOKO ŠOLSTVO, ZNANOST IN TEHNOLOŠKI RAZVOJ</stage>
            <stage type="session">10. nujna seja</stage>
            <stage type="date">(14. maj 2008)</stage>
            <stage type="chairman">Sejo je vodil Rudolf Moge, predsednik odbora.</stage>
            <stage type="time">Seja se je pričela ob 16.03.</stage>


            <sp xml:id="SDT4-OZVŠZITR-Nujna-010-2008-05-14.sp1">

               <speaker>PREDSEDNIK RUDOLF MOGE:</speaker>

               <p>Pričenjam 10. nujno sejo Odbora za visoko šolstvo, znanost in tehnološki razvoj. Od
               vabljenih se je opravičil dr. Jože Vižintin, predsednik Inženirske akademicije
               Slovenije, pooblastilo je pa prinesel gospod Rudolf Petan, ki nadomešča poslanca
               gospoda Jožefa Jerovška, ga lepo pozdravljam in mu želim uspešno delo. Prav tako
               velja za poslanca Rudija Veršnika, ki nadomešča mag. Tomaža Štebeta in za poslanca
               Staneta Pajka, ki nadomešča poslanca Ivana Grilla. Na sejo so bili vabljeni
               predstavniki Vlade Republike Slovenije, Državni svet, Zakonodajno-pravna služba,
               predstavniki strokovne zainteresirane javnosti ter novinarji. Vse prav lepo
               pozdravljam.</p>
               <p>Prehajam na določitev dnevnega reda. S sklicem seje je bil določen naslendji dnevni
               red: Predlog zakona o spremembah in dopolnitvah zakona o visokem šolstvu, nujni
               postopek in 2. točka - predlog odbora za podelitev državnega odlikovanja. Na klop ste
               danes prejeli predlog Poslanske skupine Zares za umik 1. točke dnevnega reda. Prosim
               predstavnika poslanske skupine Zares, če hoče obrazložitvi predlog za umik točke
               dnevnega reda? Gospod Gantar, izvolite, besedo.</p>
            </sp>
            <sp xml:id="SDT4-OZVŠZITR-Nujna-010-2008-05-14.sp2">

               <speaker>DR. PAVEL GANTAR:</speaker>

               <p>Hvala lepa. Res je, na Odbor za visoko šolstvo, znanost in tehnološki razvoj smo
               poslali predlog za unmik 1. točke dnevnega reda. Preprosto in menimo, da je točka in
               gradivo k tej točki takšna oziroma takšno gradivo, da ne ponuja tiste rešitve in
               ustrezne rešitve kot jo predlaga Ustavno sodišče. Dejstvo je, da bi zakon moral
               predlagati neodvisno evalvacijsko in akreditacijsko telo, v bistvu pa samo pod
               pretvezo, lahko bi rekli, dodajanja nekdanjega urada, torej sedanjega urada za visoko
               šolstvo kot strokovnega telesa k svetu, pravzaprav samo prikrije, prepleska realno
               stanje in ne omogoči avtonomne in neodvisne evalvacijske in akreditacijske
               institucije. Menimo, da je takšen predlog nekorekten, da ne ustreza tudi določilom
               tudi skrajšani postopek, zato predlagamo, da se ta točka umakne in predlagatelj
               novele zakona nadomesti z ustreno pripravljenim besedilom predloga zakona. Hvala
               lepa.</p>
            </sp>
            <sp xml:id="SDT4-OZVŠZITR-Nujna-010-2008-05-14.sp3">

               <speaker>PREDSEDNIK RUDOLF MOGE:</speaker>

               <p>Hvala lepa, dr. Gantar. Želijo besede predstavniki poslanskih skupin? Izvolite,
               Barbara Žgajner Tavš, Lipa.</p>
            </sp>
            <sp xml:id="SDT4-OZVŠZITR-Nujna-010-2008-05-14.sp4">

               <speaker>BARBARA ŽGAJNER TAVŠ:</speaker>

               <p>Hvala lepa za besedo. No, dovolite, jaz sem bila tudi prisotna na Kolegiju, ko se je
               odločalo o sami vrsti postopka in takrat so bile izpostavljene tudi določene
               vsebinske nejasnosti oziroma slabosti predlaganega zakona. Bi pa želela, bom rekla,
               smiselnost predloga za umik točke dnevnega reda podkrepiti z eno zadevo, ki je po
               moji oceni zelo pomembna. In sicer, dejstvo je, da predlog zakona, kar nenazadnje
               opozarjajo tudi na ŠOS ni usklajen s socialnimi partnerji oziroma konkretno pri
               pripravi zakona niso imeli možnost sodelovati tisti, ki nedvomno so, bom rekla,
               formirana skupina kljub strokovno usposobljena skupina, da lahko kakovostno
               sodelujejo pri pripravi zakona. Zdi se mi, da je to ključen pomen, se pravi, da
               tisti, ki so na nek način vpeti v samo tematiko imajo možnost sodelovanja,
               kakovostnega sodelovanja pri vsebinski pripravi določenih zakonskih rešitev.
               Nenazadnje, danes sem bila priča opozorilu predstavnika te Vlade, ministra za javno
               upravo, ki celo Vlado Republike Slovenije poziva, da umakne predlog enega zakona, ki
               je bil že sprejet v okviru Vlade Republike Slovenije oziroma gre za kolektivno
               pogodbo, za javni sektor in opozarja, da je bil ta dokument pripravljen mimo
               sodelovanja s socialnimi partnerji. Jaz pravim hvala bogu, da je po več kot treh
               letih vsaj nekaterih predstavnikom Vlade Republike Slovenije uspelo ozavestiti pomen
               sodelovanja socialnih partnerjev pri pripravi določenih zakonskih ali pomembnih
               področnih rešitev. In kot opozorilo je smiselno razmisliti o opozorilu in pomisleku,
               ki so ga na ta predlog zakona oziroma postopek dali predstavniki socialnih partnerjev
               oziroma SOŠ-a. To pomeni, če je predlog zakona nastajal mimo strokovne zainteresirane
               javnosti je predlog neusklajen in tak predlog nima pogojev, da se uvrsti na dnevni
               red seje oziroma da s o tem predlogu zakona, bom rekla, tudi razpravlja in odloča,
               nenazadnje ta predlog ima številne pomanjkljivosti, ki so razvidne tudi v okviru
               predloženih amandmajev. Tako, da jaz osebno bom podprla predlog, da se ta točka
               umakne z dnevnega reda. Jaz verjamem, da ne gori voda in da je smiselno najti bolj
               dodelano rešitev, ki bo tudi zaščitila določene visokošolske zavode v našem
               slovenskem prostoru.</p>
            </sp>
            <sp xml:id="SDT4-OZVŠZITR-Nujna-010-2008-05-14.sp5">

               <speaker>PREDSEDNIK RUDOLF MOGE:</speaker>

               <p>Hvala lepa. Spoštovane kolegice in kolegi, obveščam vas, da po pooblastilu nadomešča
               poslanca mag. Janeza Drobniča poslanka Majda Zupan, poslanca Ljuba Gerniča gospod
               Aleš Gulič in poslanca Alojza Soka poslanec Jožef Horvat. Lep pozdrav v naši sredini
               in uspešno delo. Mnenje Poslanske skupine SDS bo predstavila podpredsednica, gospa
               Irglova. Izvolite.</p>
            </sp>
            <sp xml:id="SDT4-OZVŠZITR-Nujna-010-2008-05-14.sp6">

               <speaker>EVA IRGL:</speaker>

               <p>Najlepša hvala za besedo. V Poslanski skupini Slovenske demokratske stranke seveda
               nasprotujemo umiku te točke z dnevnega reda, ki so jo predlagali ta umik v Poslanski
               skupini Zares. Moram reči, da pravzaprav ne razumem zakaj<stage type="mag"/> (nadaljevanje) bi danes umaknili to točko z dnevnega reda, dejstvo
               je, da zakon sledi odločbi Ustavnega sodišča, vemo kaj se je na tem področju
               dogajalo, edina in pravilna odločitev po našem mnenju Ministrstva za visoko šolstvo
               je, da želi urediti to področje znotraj Zakona o visokem šolstvu, na katerega
               neustrezno urejenost je opozorilo Ustavno sodišče v svoji odločbi. Se pa zavedamo, da
               verjetno največji trn v peti opoziciji je vprašanje evrosredozemske univerze oziroma
               tega, da zakon daje pravno podlago za ustanovitev mednarodnih univerz, kamor v tem
               primeru sodi tudi evrosredozemska univerza s sedežem v Sloveniji. Moram povedati, da
               je prav nedojemljivo, da opozicijski poslanci, še posebej skupina Zares, kot vidimo,
               ki je predlagal umik te točke, nasprotuje temu projektu. Treba je povedati, da ta
               projekt podpira 39 držav, zunanja ministrstva, visokošolski ministri, podpira ta
               projekt evropska komisija tudi predsednik evropskega parlamenta in nerazumljivo je,
               da pri takšnem projektu, ki ima navsezadnje tudi nacionalni interes opozicija noče
               sodelovati oziroma mu ne daje podporo in celo umika to točko iz dnevnega reda, čeprav
               bi morali to pravno podlago zagotoviti za ustanovitev mednarodne univerze, saj tudi
               zaradi nenazadnje evropskih sredstev, ki jih lahko zamudimo, če v pravem času
               zakonsko tega ne uredimo. Navsezadnje pa tudi to javna podpora temu projektu s strani
               poslancev tudi Socialnih demokratov je bila javno izrečena in velika, ne vem zakaj se
               danes zdi kot da se nekateri umikajo od tega projekta. Tako, da mi nasprotujemo umiku
               te točke in podpiramo vse rešitve, ki jih trenutno bi uredil v kolikor bi bil sprejet
               Zakon o visokem šolstvu.</p>
            </sp>
            <sp xml:id="SDT4-OZVŠZITR-Nujna-010-2008-05-14.sp7">

               <speaker>PREDSEDNIK RUDOLF MOGE:</speaker>

               <p>Hvala lepa. V imenu Poslanske skupine SD, kolegica Pečanova. Izvolite.</p>
            </sp>
            <sp xml:id="SDT4-OZVŠZITR-Nujna-010-2008-05-14.sp8">

               <speaker>BREDA PEČAN:</speaker>

               <p>Hvala lepa, gospod predsednik. Dober dan vsem prisotnim! Socialni demokrati načeloma
               podpiramo predlog Poslanske skupine Zares o umiku tega zakona, vendar ne zaradi tega,
               ker bi nasprotovali vsebini zakona v celoti, temveč zaradi tega, ker je ta zakon tako
               kot je praksa Ministrstva za visoko šolstvo, znanost in tehnološki razvoj v popolnem
               nasprotju s samim nazivom ministrstva. Zakon je izredno nekvalitetno, nesolidno
               pripravljen in bi ga bilo treba temeljito preurediti, zato, da bi ga lahko kot
               spodoben zakon tudi na Državnem zboru sprejeli. Poleg tega, argumentacija, da se tako
               zelo mudi, da mora biti sprejet v nujnem postopku, ne drži. Mi imamo še tri seje s to
               sejo vred, pa še junijsko in julijsko in bi lahko mirne duše zakon sprejeli v rednem
               postopku, s tem da bi bilo treba zakon tak kot je zavrniti in ga v rednem postopku
               spremenjenega, popravljenega obravnavati na junijski seji v drugem branju. Tretje kar
               je bi pa poudarila, ne samo, da smo Socialni demokrati glasno in intenzivno podpirali
               ustanovitev evromediteranske univerze, ne, Socialni demokrati smo bili najprej kot
               Socialni demokrati in Liberalni demokrati, kasneje pa s pridružitvijo gospoda kolega
               Marka Pavlihe, pa kot Socialni demokrati iniciatorji v Sloveniji za ustanovitev
               evromediteranske univerze. Tako, da ne moremo govoriti o tem, da je nasprotovanje
               zakonu tudi nasprotovanje ustanovitvi evromediteranske univerze, pač pa ne moremo
               pristajati na to, da z obrazložitvijo, da je ta zakon namenjen ustanovitvi
               evromediteranske univerze, skozi stranska vrata spravljamo tudi nekvalitetne programe
               in nekvalitetne visokošolske zavode, mednarodne univerze, ki bi jim lahko rekli kvazi
               inštitucije v <stage type="mag"/> (nadaljevanje) v slovenski
               prostor ter jih celo vključujemo v financiranje iz slovenskih javnih sredstev. Torej,
               eno je evromediteranska univerza, ki bi po vsej logiki, že iz same obrazložitve
               zakona je videti, morala biti ustanovljena, že zdavnaj bi lahko se to zgodilo, z
               mednarodnim sporazumom o ustanovitvi držav, ki smo v mediteranskem bazenu prisotne in
               ratifikacija bi lahko glede na čas v katerem je potekalo dogovarjanje o ustanovitvi
               everomediteranske univerze bi lahko že bila na dnevnem redu Državnega zbora. Torej,
               Zakon o visokem šolstvu ni edina, predvsem pa ni prava pot za ustanovitev
               evromediteranske univerze, vendar tudi temu ne bomo nasprotovali, če bo izključena
               varianta, ki je dodana z soustanavljanjem mednarodnih zvez, univerz s subjekti, ki
               sploh nimajo pravne subjektivitete, ki lahko nimajo pravne subjektivitete. Mi
               mislimo, da to presega namen zakona, če govorimo o tem, da je namen zakona
               ustanovitev evromediteranske univerze in zaradi tega je potrebno, če drugače ne bo
               šlo, amandmaje oblikovati tako, da preprečimo zlorabo ustanavljanja mednarodnih
               univerzitetnih zvez. Toliko. In samo še to, da povem. Mi na vsak način želimo, da bi
               ta zakon šel v obravnavo, vendar po neki kvalitetni poti kot se za zakon spodobi.</p>
            </sp>
            <sp xml:id="SDT4-OZVŠZITR-Nujna-010-2008-05-14.sp9">

               <speaker>PREDSEDNIK RUDOLF MOGE:</speaker>

               <p>Hvala lepa. Besedo ima gospod Horvat, predstavnik Nove Slovenije.</p>
            </sp>
            <sp xml:id="SDT4-OZVŠZITR-Nujna-010-2008-05-14.sp10">

               <speaker>JOŽEF HORVAT:</speaker>

               <p>Hvala lepa, gospod predsednik. Govoril bom v imenu Poslanske skupine Nove Slovenije.
               Vsem prav lep pozdrav, ministrici z ekipo, vsem vabljenim gostom! Torej, predstavnika
               v tem odboru s strani Poslanske skupine Nove Slovenije predloga za umik točke
               dnevnega reda ne bova podprla. Ta novela zakona, ki je pripravljena se nam zdi
               izjemnega pomena za Slovenijo, še več, za celotno Evropsko unijo. Trdimo namreč, da
               zakon v celoti sledi odločbi Ustavnega sodišča, z novelo zakona pa se dejansko
               definira pravno podlago za razširitev mednarodnega sodelovanja slovenskih univerz z
               drugimi univerzami, visokošolskih ali raziskovalnimi institucijami na območju
               Evropske unije, kar je izjemnega pomena za Slovenijo. Predlagana rešitev, kot je bilo
               že rečeno, daje resnično pravno podlago za ustanovitev in delovanje evrosredozemske
               univerze, naj spomnim, da je Vlada oktobra lansko leto ustanovila univerzitetni
               center za evrosredozemske študije, ki je javni zavod ustanovljen prav z namenom
               priprave ustrezne podlage za ustanovitev in začetek delovanja evrosredozemske
               univerze s sedežem v Sloveniji. na tem mestu me čudi oziroma nas čudi, da opozicija
               na nek način s tem predlogom negira pomemben doprinos enega od poslancev iz opozicije
               in nam takšno ravnanje pravzaprav ni razumljivo. Se pravi, predlog za umik točke
               dnevnega reda poslanci Nove Slovenije ne bomo podprli. Hvala lepa.</p>
            </sp>
            <sp xml:id="SDT4-OZVŠZITR-Nujna-010-2008-05-14.sp11">

               <speaker>PREDSEDNIK RUDOLF MOGE:</speaker>

               <p>Jaz bi vas prosil, ko razpravljate ne dajte se osebno ljudi lotiti, ki tu sedijo za
               mizo, kajti ne morem jim dati besede, da bi se branili in to ni fer, zato vas prosim,
               da v <stage type="mag"/> (nadaljevanje) v svojih obrazložitvah,
               ko te stvari obrazlagate poskušate res povedati to kar od vas terja Poslovnik. Želi
               še katera poslanska skupina? Če ne prehajamo na odločanje. Ne morem, žal, zaradi
               Poslovnika. Torej, glasujemo.</p>
               <p>Kdo je za to, da z dnevnega reda umaknemo točko Predlog zakona o spremembah in
               dopolnitvah zakona o visokem šolstvu? (5 članov.) Kdo nasprotuje? (9 članov.)</p>
               <p>Predlog ni bil sprejet. In s tem ugotavljam, da je sprejet dnevni red takšen kot sem
               ga določil s sklicem.</p>
               <p>Prehajam na <title>1. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O VISOKEM ŠOLSTVU V NUJNEM POSTOPKU.</title> Ker je zakonodajni postopek
               predložila Vlada Republike Slovenije dne 25.4.2008 in predlagala, da se obravnava po
               nujnem postopku je Kolegij predsednika Državnega zbora na 135. seji, dne 9.5.2008
               sprejel odločitev, da se predlog zakona obravnava po nujnem postopku. Dne 14.5.2008
               ste prejeli zahtevo skupine poslank in poslancev, da na podlagi desetega odstavka 21.
               člena Poslovnika Državnega zbora Državni zbor ponovno odloči o odločitvi Kolegija, to
               je, da se predlog zakona obravnava po nujnem postopku. Na podlagi te zahteve
               prekinjam razpravo o tej točki dnevnega reda, in sicer do odločitve Državnega zbora o
               postopku obravnave predloga zakona in vas obveščam, da je dogovorjeno z vodstvom
               Državnega zbora, da se bo, ker je več takšnih odborov, to nadaljevalo v torek ali v
               sredo, v petek bo prišla dokončna odločitev in vas bom o tem lepo obvestil, do takrat
               boste pa dobili tudi predlog vseh amandmajev, pregled, in bomo potem poskušali to
               delo končati do srede. .../oglašanje iz klopi./...Izvolite.</p>
            </sp>
            <sp xml:id="SDT4-OZVŠZITR-Nujna-010-2008-05-14.sp12">

               <speaker>EVA IRGL:</speaker>

               <p>Spoštovani predsedujoči, seveda je po Poslovniku, da vi lahko prekinete to točko
               dnevnega reda, vendar bi vas prosila, če lahko glasujemo o tem, da pred prekinitvijo,
               ne o sami prekinitvi, ampak, da pred prekinitvijo te točke dnevnega reda stališče o
               tej točki pove vsaj ministrica za visoko šolstvo, znanost in tehnološki razvoj, če
               lahko o tem glasujemo, lepo prosim.</p>
            </sp>
            <sp xml:id="SDT4-OZVŠZITR-Nujna-010-2008-05-14.sp13">

               <speaker>PREDSEDNIK RUDOLF MOGE:</speaker>

               <p>Poglejte, stvar je takšna. Če bo Državni zbor odločil, da gre po nujnem postopku
               potem bomo sklicali in bomo po nujnem postopku te stvari nadaljevali. Jaz bom gospe
               ministrici dal besedo, da bo te stvari obrazložila in bomo potem obravnavali po
               nujnem postopku, se pravi lotili se bomo amandmajev, glasovali o njih in zadevo
               pripeljali do konca. Če bo pa šlo to po normalnem postopku, potem bo pa verjetno
               lahko še mogoče prva obravnava ali pa druga obravnava, tako da gospa ministrica, vi
               boste v vsakem primeru imeli besedo.../oglašanje iz klopi./.. vam bom dal takrat
               besedo in vam obljubljam takoj, ko bo čas, torej imate mojo besedo, torek ali sredo
               se bo seja nadaljevala, ko bomo imeli vse te podatke, tako da bomo. Jaz mislim, če
               končamo to v sredo lahko že v četrtek napišemo, da damo Državnemu zboru, tako da bo
               na tej seji Državni zbor še o tem zakonu odločal. Hvala lepa. Izvolite.</p>
            </sp>
            <sp xml:id="SDT4-OZVŠZITR-Nujna-010-2008-05-14.sp14">

               <speaker>RUDOLF PETAN:</speaker>

               <p>Hvala za besedo, gospod predsednik. Torej, to kar ste najavil, da Državni zbor
               odloči, to je seveda v skladu s Poslovnikom, tu vam ničesar ne oporekamo, tu ste
               ravnali popolnoma prav. Samo jaz mislim, da<stage type="mag"/>
               (nadaljevanje) ne bi ravnali nič v nasprotju s Poslovnikom, če bi dali predlagatelju
               zakona besedo, da obrazloži tiste uvodne besede, ki so običajne pri vsakem zakonu in
               potem sejo, tako kot ste predlagali, tudi prekinemo. Jaz mislim, da v Poslovniku to
               nikjer ne piše, da to ni možno, seveda o tem mora odločati odbor, drugače ne gre.
               Predlagam, da opravimo to kar je tudi že kolegica povedala, da damo predlagatelju
               besedo, da ministrica tudi obrazloži glavne vsebine tega zakona. Mislim, predsednik,
               da ne boste ravnal nič v nasprotju s Poslovnikom, drugo vam pa ne oporekamo.
               Hvala.</p>
            </sp>
            <sp xml:id="SDT4-OZVŠZITR-Nujna-010-2008-05-14.sp15">

               <speaker>PREDSEDNIK RUDOLF MOGE:</speaker>

               <p>Hvala. Poglejte, kolega Petan, jaz sem povedal, da prekinjam to točko zaradi
               vzrokov, ki sem jih povedal. Gospa ministrica, naslednjič, ko se sestanemo, mogoče v
               malo drugačni sestavi, kajti zdaj je več kot tri četrt članov odbora zamenjanih, ni
               tistih, ki tukaj sedijo, in vas bom takrat še enkrat pozval, da predstavite svoje
               mnenje, da bo tisti sestanek imel celoto in da ne bi dvakrat ponavljati, in to
               mislim, da se s tem strinjate, da bi potem nadaljevali sejo tako kot
               smo.../nerazumljivo./.../oglašanje iz klopi./...Ali je res samo pet
               stavkov?../oglašanje iz klopi./.. No, pet stavkov. Izvolite.</p>
            </sp>
            <sp xml:id="SDT4-OZVŠZITR-Nujna-010-2008-05-14.sp16">

               <speaker>MOJCA KUCLER DOLINAR:</speaker>

               <p>Lep pozdrav, spoštovani poslanci, poslanke, gospod predsednik odbora, vsi ostali, ki
               ste se odzvali temu vabilu! Ministrstvo za visoko šolstvo, znanost in tehnologijo je
               v proceduro, parlamentarno proceduro vložilo to novelo zakona, ki ji žal ni bila
               omogočena običajna geneza, če se lahko tako izrazim. Kot veste je bil sam postopek
               njenega nastajanja sprožen na podlagi odločbe Ustavnega sodišča in iz tega je sledilo
               tudi to, da je ta rok časovno kratek, celo lahko rečem prekratek, da bi omogočal neko
               široko javno razpravo o spremembah zakona. Predvsem iz odgovornosti do visokošolskih
               partnerjev in do vseh, ki sodelujejo v zakonodajnem postopku ali pa procesu sem se
               odločila za to edino možnost, ki bi še omogočila izvršitev ustavne odločbe v
               določenem roku in nekje opustila tisto misel, da bi celostno šli na urejanje področja
               visokega šolstva. In to bi bila tudi sicer moja želja, da bi bilo to omogočeno, torej
               postopek kakršnega bi si sama najbolj želela. In zato je pri oblikovanju teh sprememb
               bil zasledovan zelo, lahko rečem temu, neka restriktivnost v smislu slediti odločbi
               Ustavnega sodišča, kot pa danes že omenjeno pa je notri vključen še projekt, ki lahko
               rečemo, da presega kontekst našega Ministrstva za visoko šolstvo, presega tudi
               kontekst vladne koalicije, kot je gospa poslanka Pečanova rekla, in celo presega
               kontekst naše države in gre za mednarodni projekt, za katerega pa se poleg vseh
               vidnih političnih predstavnikov zavzeli so tako preko diplomatske mreže, akademske
               mreže, če rečem predsednika države, predsednika Vlade, evropski parlament, evropska
               komisija. In zaradi tega bi prosila za kooperativnost pri sprejemanju te novele
               zakona. Tudi sama sem ravnokar prišla iz vladnega sveta, kjer smo s<stage type="mag"/> (nadaljevanje) študenti ugotovili, da bi se lahko v
               določenih točkah poenotili. Na hitro sem pregledala tudi sedanje gradivo, ki mi je
               bilo dano na mizo. In mislim, da je tukaj še nekaj možnosti, da bi uspešno pripeljali
               to zgodbo skupno do konca. In najlepša hvala za to možnost, da sem lahko v teh
               besedah povedala svoje gledanje na zakon.</p>
            </sp>
            <sp xml:id="SDT4-OZVŠZITR-Nujna-010-2008-05-14.sp17">

               <speaker>PREDSEDNIK RUDOLF MOGE:</speaker>

               <p>Hvala, ministrica. Jaz vam obljubljam, da vam bom dal naslednjič tudi besedo, da
               detajlno te stvari razložite. Jaz bi vas pa lepo poprosil, če bi poskušali v tem času
               tudi med strokovno in zainteresirano javnost.../nerazumljivo./... poskušati malo te
               stvari uskladiti. Kot ste videli so vse poslanske skupine aktivno k temu pristopile
               vključno z univerzami in študentsko organizacijo, da so dali amandmaje in bomo
               poskušali priti do rešitev, ki bodo dobre za Republiko Slovenijo. S tem zaključujem
               1. točko. Vabljenim se iskreno zahvaljujem. Prekinjam 1. točko dnevnega reda.</p>
               <p>Prehajam na <title>2. TOČKO DNEVNEGA REDA - PREDLOG ODBORA ZA PODELITEV DRŽAVNEGA
                  ODLIKOVANJA.</title> Spoštovane gospe in gospodje, jaz ima tukaj knjigo, če si kdo
               hoče ogledati, Ivan Vidav, 90 let. Brez dvoma je to človek, ki se zaradi svoje
               skromnosti, ki se je razdajal celo življenje znanosti, izobraževanju, zasluži za to,
               da se ob njegovi 90. letnici kot moškemu nekako zahvalimo za to kar je za to državo
               in za ta narod napravil. Jaz sem predlagal pri podpredsednici Irglovi, da bi sama
               napisala en tak predlog, ampak je dejala brez dvoma, da bo večja teža, če to potrdi
               odbor. Jaz vas s tem stvarmi ne bi še enkrat utrujal, saj ste dobili lepo napisano ta
               predlog. Če bi kdo želel še kakšne informacije naj me vpraša ali pa če bi želel kaj
               pripomniti in dodati. Odpiram razpravo o tem in kasneje bi odločali o tem predlogu.
               Ni nikogar. Potem predlagam, da sprejmemo sklep: Odbor za visoko šolstvo, znanost in
               tehnološki razvoj predlaga predsedniku države dr. Danilu Türku, da akademiku prof.
               dr. Ivanu Vidavu v skladu z Zakonom o odlikovanjih Republike Slovenije dodeli
               ustrezno odlikovanje za njegovo izjemno delo in zasluge pri razvoju znanosti in
               izobraževanja v Republiki Sloveniji.</p>
               <p>Kdo je za tak sklep?</p>
               <p>Soglasno.</p>
               <p>Hvala lepa, kolegice in kolegi. Vas bom pa obvestil po zasedanju Državnega zbora,
               ali v torek ali v sredo nadaljujemo sejo.</p>
               <p>(Seja je bila končana 14. maja 2008 ob 16.31.)</p>
            </sp>
         </div>
      </body>
   </text>
</TEI>

<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZG-Redna-027-2007-03-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">EAC0F00B3E2FE20BC125728E0032542F</idno>
               <idno type="custom" subtype="day">DB16CCCFDEEAF228C12572A300365078</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=DB16CCCFDEEAF228C12572A300365078</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZG-Redna-027-2007-03-15.OZG" n="027">
               <name>Redna</name>
               <date when="2007-03-15"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZG-Redna-027-2007-03-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZG-Redna-027-2007-03-15.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA GOSPODARSTVO</stage>
            <stage type="session">27. seja</stage>
            <stage type="date">(15. marec 2007)</stage>
            <stage type="chairman">Sejo je vodil Franc (Feri) Horvat, predsednik odbora.</stage>
            <stage type="time">Seja se je pričela ob 12.08.</stage>


            <sp xml:id="SDT4-OZG-Redna-027-2007-03-15.sp1">

               <speaker>PREDSEDNIK FRANC (FERI) HORVAT:</speaker>

               <p>Spoštovane gospe in gospodje, lep pozdrav! Predlagam, da začnemo, kljub temu, da
                  nam še en član odbora manjka za sklepčnost, ampak napovedano je, da pride, tako da
                  lahko opravimo do odločanja, da ne bi zapravljali časa, ker imate vsi gotovo še
                  obveznosti popoldan. Tako, pa smo postali sklepčni. Bojan, hvala ti. <stage>/Smeh./</stage></p>
               <p>Obveščam vas, da se je opravičil kolega dr. Slavinec, ki je odstoten v tujini, kot
                  vem. Na seji pa kot nadomestna članica sodeluje kolegica poslanka Marjeta Uhan, ki
                  jo prav lepo pozdravlja, še posebej, ker smo tako prava družba, nismo sami moški
                  kot običajno.</p>
               <p>Določitev dnevnega reda. Ker v poslovniškem roku nisem prejel predlogov za
                  spremembo ali dopolnitev dnevnega reda, bo dnevni red tak, kot ste ga dobili z
                  vabili, in sicer:</p>
               <p>1. Predlog zakona o spremembah in dopolnitvah zakona o pomoči za reševanje in
                  prestrukturiranje gospodarskih družb v težavah, skrajšani postopek,</p>
               <p>2. Predlog zakona o spremembah in dopolnitvah zakona o vračanju vlaganj v javno
                  telekomunikacijsko omrežje, druga obravnava,</p>
               <p>3. Pobuda Združenja svetov delavcev slovenskih podjetij in drugih za začetek
                  postopka za oceno ustavnosti drugega, tretjega in petega odstavka 703. člena
                  Zakona o gospodarskih družbah,</p>
               <p>4. Poročilo Družbe za svetovanje in opravljanje za lansko leto,</p>
               <p>5. razno.</p>
               <p>Kljub temu, da je točk veliko, upam, da seja ne bo predolgo trajala.</p>
               <p>Prehajamo kar na... <stage>/Oglašanje iz ozadja./</stage> Proceduralno, kolega Mikolič,
                  izvoli.</p>
            </sp>
            <sp xml:id="SDT4-OZG-Redna-027-2007-03-15.sp2">

               <speaker>MARTIN MIKOLIČ:</speaker>

               <p>Hvala za besedo. Samo vprašal bi, ali je točka 3 še aktualna za obravnavo, glede
                  na to, da smo na zadnji seji Državnega zbora sprejeli Zakon o sodelovanju delavcev
                  pri upravljanju, ki pravzaprav sedaj opredeljuje tisto, kar je v 703. členu Zakona
                  o gospodarskih družbah bilo zapisano. Samo sprašujem. Najbrž je terminsko kaj
                  vezano, niti ne poznam, pa bi prosil edino za pojasnilo, če bomo to obravnavali.
                  Nekako smatram, da to ni več aktualno. Glede na to, da pa v Uradnem listu zakon še
                  ni bil objavljen, ste ga najbrž zaradi tega uvrstili na dnevni red. Hvala.</p>
            </sp>
            <sp xml:id="SDT4-OZG-Redna-027-2007-03-15.sp3">

               <speaker>PREDSEDNIK FRANC (FERI) HORVAT:</speaker>

               <p>Prav tako, v vprašanju je na koncu že tudi odgovor. Tako da je točka aktualna.
                  Prosim pa gospod Andrejo Kurent, da pojasni, če sem morda narobe rekel.</p>
            </sp>
            <sp xml:id="SDT4-OZG-Redna-027-2007-03-15.sp4">

               <speaker>ANDREJA KURENT:</speaker>

               <p>Hvala za besedo. Mislim, da je točka še vedno aktualna, čeprav nimam pravih
                  podatkov, ali so v tem času že nastale kakšne posledice. Mislim, da tudi v nobenem
                  primeru ni problema, če vaš odbor to obravnava in da se pravilno odgovor pošlje
                  Ustavnemu sodišču. Hvala.</p>
            </sp>
            <sp xml:id="SDT4-OZG-Redna-027-2007-03-15.sp5">

               <speaker>PREDSEDNIK FRANC (FERI) HORVAT:</speaker>

               <p>Hvala. Ali kdo oporeka? <stage>(Ne.)</stage> <stage type="mag">(Nadaljevanje)</stage> Prehajamo na
                     <title>1. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH
                     ZAKONA O POMOČI ZA REŠEVANJE IN PRESTRUKTURIRANJE GOSPODARSKIH DRUŽB V TEŽAVAH,
                     SKRAJŠANI POSTOPEK.</title>
               </p>
               <p>Gradiva ste dobili, predlog zakona, mnenje Zakonodajno-pravne službe, amandmaje
                  poslanskih skupin SDS, NSi, SLS in DeSUS in pa na klop ste dobili mnenje Komisije
                  za gospodarstvo pri Državnem svetu.</p>
               <p>Vabljeni in prisotni so predstavniki Vlade oziroma Ministrstva za gospodarstvo,
                  gospa mag. Andrijana Starina Kosem, državna sekretarka, gospod Zupanc, v.d.
                  direktorja Direktorata za notranji trg, z Zakonodajno-pravne službe gospa Andreja
                  Kurent, za Gospodarsko zbornico je prisoten gospod Bojan Pogorevc, sekretar
                  Združenja lesarstva, za Obrtno zbornico je bil napovedal gospod Krajnik, pa ga ne
                  vidim, mogoče še pride. In za komisijo Državnega sveta gospa Marta Turk kot
                  poročevalka, ki je ne vidim, mogoče še pride.</p>
               <p>Odbor je matično delovno telo. Kolegij predsednik je sklenil, da se obravnava
                  zakon po skrajšanem postopku. Ugotavljam, da so bili v poslovniškem roku vloženi
                  amandmaji poslanskih skupin SDS, NSi, SLS in DeSUS k 6. in 7. členu ter amandma za
                  novi 7.a člen. Amandmaji so pripravljeni na podlagi mnenja Zakonodajno-pravne
                  službe Državnega zbora.</p>
               <p>Pričenjam drugo obravnavo predloga zakona, v kateri bomo opravili razpravo in
                  glasovanje o posameznih členih zakona. Najprej dajem besedo gospe državni
                  sekretarki. Vesel sem, gospa državna sekretarka, da vas po daljšem času vidimo med
                  nami.</p>
            </sp>
            <sp xml:id="SDT4-OZG-Redna-027-2007-03-15.sp6">

               <speaker>ANDRIJANA STARINA KOSEM:</speaker>

               <p>Hvala lepa. Lepo pozdravljeni vsi skupaj! Hvala za besedo.</p>
               <p>Pri tem zakonu gre pravzaprav za manjše spremembe, predvsem z namenom, narediti
                  zakon bolj operativno učinkovit v izvajanju in pa prilagajanje evropskim
                  smernicam, ki v določenih primerih dopuščajo skladnost državnih pomoči za
                  reševanje in prestrukturiranje z ostalimi državnimi pomočmi. Kar pomeni, da je za
                  podjetja obstoječ zakon bolj restriktiven, kot pa to dopuščajo smernice Evropske
                  unije.</p>
               <p>Predlagane spremembe se nanašajo na nekaj področij, in sicer, kriterije za
                  opredelitev družbe v težavah. Kriteriji se ne spreminjajo, ostajajo enaki, v tej
                  noveli zakona pa so zapisani preprosteje in v nedvoumni obliki.</p>
               <p>Drugo področje je potrjevanje programov prestrukturiranja. Zopet smo nedvoumno
                  zapisali, da je potrjevanje programov prestrukturiranja in dodelitev državne
                  pomoči za mala in srednja podjetja v pristojnosti Vlade in da pravzaprav samo za
                  velike družbe je potrebno soglasje s strani Evropske komisije.</p>
               <p>Naslednje področje so instrumenti dodeljevanja državnih pomoči. Državna pomoč kot
                  kapitalska naložba v obliki odloga davkov in prispevkov v noveli zakona ni možna.
                  Še naprej pa se bodo nekako kot ključni instrumenti uporabljali krediti,
                  subvencije, pa tudi subvencije obrestnih mer in poroštev. <stage type="mag">(nadaljevanje)</stage> Potem, se spremembe dotikajo povezanih družb. Povezane družbe niso,
                  že po sedanjem zakonu, upravičene do državne pomoči, sedaj pa seveda razen če je
                  mogoče dokazati, da vzroki njihovih težav so v sami družbi in nekako niso rezultat
                  samovoljnega prerazporejanja učinkov znotraj sistema, v obliki tako imenovanih
                  transfernih cen in drugih možnosti. Dokazati mora, da povezana družba sama, tudi
                  kot celota, ni sposobna rešiti oziroma odpraviti težav.</p>
               <p>Potem, sprememba zakona se še dotika združljivosti različnih vrst državnih pomoči,
                  to je to, kar sem prej rekla, da je pravzaprav zdaj bil za podjetja preveč
                  restriktiven glede na smernice z novelo zakona, lahko družba poleg pomoči za
                  reševanje in prestrukturiranje sočasno prejme tudi kakšno drugo obliko pomoči,
                  seveda, vendar na način in pod pogoji, ki jih določa veljavna zakonodaja in
                  slovenski pravni red in smernice; ker sedaj, veste, da če je podjetje dobilo eno
                  od oblik, je bilo takoj izločeno iz vseh drugih vrst. Toliko na kratko, pa bi
                  potem, če bo potrebno še v razpravi. Hvala.</p>
            </sp>
            <sp xml:id="SDT4-OZG-Redna-027-2007-03-15.sp7">

               <speaker>PREDSEDNIK FRANC (FERI) HORVAT:</speaker>

               <p>Hvala. Želi besedo predstavnica Zakonodajno-pravne službe, gospa Andrej Kurent.
                  Izvolite.</p>
            </sp>
            <sp xml:id="SDT4-OZG-Redna-027-2007-03-15.sp8">

               <speaker>ANDREJA KURENT:</speaker>

               <p>Hvala. V bistvu, ne glede na to, da smo dali mi samo tri pripombe, ki rezultirajo
                  v treh amandmajih, nimamo več kaj dodati. Hvala.</p>
            </sp>
            <sp xml:id="SDT4-OZG-Redna-027-2007-03-15.sp9">

               <speaker>PREDSEDNIK FRANC (FERI) HORVAT:</speaker>

               <p>Hvala. Prehajamo na razpravo in glasovanje o posameznih členih predloženega
                  zakona. Predlagam, da najprej, kot običajno, razpravljamo po členih in glasujemo o
                  amandmajih in morebitnih predlogih za amandmaje odbora. Na koncu pa glasujemo še o
                  vseh členih skupaj.</p>
               <p>Kdo se strinja s takšnim načinom dela? <stage>(9 članov.)</stage> Je kdo proti? <stage>(Nihče.)</stage></p>
               <p>Prehajamo na obravnavo prvega člena. Želi kdo razpravljati? Ja. Izvoli. Kolega
                  Petek.</p>
            </sp>
            <sp xml:id="SDT4-OZG-Redna-027-2007-03-15.sp10">

               <speaker>MILAN PETEK:</speaker>

               <p>Naj kar na začetku povem, da bomo seveda tudi v Liberalni demokraciji Slovenije
                  podprli zakon. Ne vidimo razloga, da bi nasprotovali koristnim spremembam,
                  posebej, če s tem odpravljamo napake, ki so bile v preteklosti narejene. Moti nas
                  pač to, kar daje občutek o sposobnosti nekaterih pripravljavcev ali nekaterih
                  uradnikov in tudi ključnih ljudi, ki so leto dni, ali pa nekaj več kot leto dni
                  nazaj dali v proceduro en zakon, ki je očitno bil tako, kot sama vlada pošteno
                  priznava, z napakami, da je imel nekatere neusklajenosti, da je imel nekatere
                  nelogičnosti, celo protislovja, ali pa so bili nekateri dokumenti napačno
                  prevedeni. To, kot sem rekel, pošteno priznava tisti, ki je pisal obrazložitev, in
                  to mu štejem v olajševalno okoliščino, vendar ne jemljem to kar tako enostavno in
                  lahko, ker mislim, da to ne more biti vzorec za predlaganje zakonov v
                  parlamentarno proceduro tako, da se pač opravičimo in malo greha na svoja pleča
                  naložimo in gremo dalje.<stage type="mag">(nadaljevanje)</stage> Vlada si tega ne more
                  in ministrstvo si tega ne bi smelo privoščiti, zaradi tega je to skoraj edini
                  očitek, ki ga lahko rečemo na ta zakon. Sam pa menim, da bi bilo primerno in upam,
                  da bomo danes tudi dobili kakšen podatek, da ste nam pripravljeni postreči s
                  podatkom, čeprav morebiti ni ravno ta točka tista, ki bi to podlago dala in
                  mislim, da je prav, da nam poveste koliko je v letu 2006 bilo teh podjetij, ki so
                  bila in so kandidirala za pomoč, koliko je tem podjetjem, kakšna je struktura teh
                  podjetij, kakšne pomoči oziroma koliko vrednostnih pomoči jim je bilo dodeljeno
                  in, torej če so ti podatki znani, bi to bilo tisto, kar bi nam dalo malo predstave
                  o tem, kaj je ta zakon že iz izkušnje, ki jo ima iz enega leta uveljavitve,
                  prinesel. Drugače, pa kot še enkrat, na koncu ponavljam, dajemo popotnico za
                  sprejem tega zakona tudi v LDS-u.</p>
            </sp>
            <sp xml:id="SDT4-OZG-Redna-027-2007-03-15.sp11">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Zagorac. Prijatelj, pardon.</p>
            </sp>
            <sp xml:id="SDT4-OZG-Redna-027-2007-03-15.sp12">

               <speaker>SREČKO PRIJATELJ:</speaker>

               <p>Hvala, da ste me pomladili.</p>
            </sp>
            <sp xml:id="SDT4-OZG-Redna-027-2007-03-15.sp13">

               <speaker>PREDSEDNIK FRANC (FERI) HORVAT:</speaker>

               <p>Oprostite.</p>
            </sp>
            <sp xml:id="SDT4-OZG-Redna-027-2007-03-15.sp14">

               <speaker>SREČKO PRIJATELJ:</speaker>

               <p>Lep pozdrav vsem, spoštovani predsednik, spoštovane kolegice in kolegi. Torej,
                  tudi v Slovenski nacionalni stranki bomo podprli to novelo zakona, vendar, pa pri
                  tem ne moremo mimo tega, da ne povemo nekaj grenkih resnic v zvezi s sprejetjem
                  proračuna in proračunskih postavk in pa seveda v zvezi z zlorabami, ki se dogajajo
                  na tem področju, ko se ta sredstva dodeljujejo. V mislih imam spodbujanje tujih
                  investicij na postavki proračuna za leto 2007, 53, 43, ki je velika 13 milijonov,
                  13,7 milijonov, če pa govorimo o prestrukturiranju podjetji za postavko 23, 38
                  pomoč podjetjem v težavah, pa je ta za leto 2007 velika zgolj milijon. Sicer je
                  res, da se v letu 2008 ta postavka povečuje za 100%, proračunska. To seveda ni
                  dobro, če pomislimo tudi na dejstvo, da se sredstva, ki se povečujejo za
                  sodelovanje, predvsem za investiranje, ne vem, starih računov v Argentini,
                  povečujejo - mislim na zamejska sredstva. Iz tega naslova se zmanjšujejo ta
                  sredstva. O tem, bom rekel, v kontekstu ostro nasprotujemo v Slovenski nacionalni
                  stranki in želel bi povedati, da spodbujanje tujih investicij v Sloveniji ali
                  tujini ni prioriteta Slovenije, da bi morali malo več subvencij nameniti pomoči
                  podjetjem v težavah in iskati dobre projekte z našimi programi in iz tega ven tudi
                  izpeljati ustrezen zakon.</p>
               <p>Kaj pa menimo o tem zakonu? Seveda zakon je dobre, kot že rečeno popravlja krivice
                  iz preteklosti, vendar pa menimo, da se pri razpisih porajajo velike
                  nepravilnosti. Praksa namreč kaže, da so razpisni pogoji rigorozni, kasneje pa to
                  isto telo razpiše ugodne kredite za vsoto, ki je ostala na razpolago pri dodelitvi
                  nedodeljenih sredstev. <stage type="mag">(Nadaljevanje)</stage> To je skratka
                  nedopustno, kajti iz tega naslova se pridobiva ven dejansko neka pridobitna
                  dejavnost pravne osebe, ki je za to pooblaščena. Skratka na nek način plus in zelo
                  zelo konstruktivna kritika na Vlado, ki ima zelo nepregleden sistem znotraj
                  razdeljevanja teh sredstev. Hvala lepa.</p>
            </sp>
            <sp xml:id="SDT4-OZG-Redna-027-2007-03-15.sp15">

               <speaker>PRESEDNIK FRANC (FERI) HORVAT:</speaker>

               <p>Hvala. Sedaj, če bi striktno upošteval Poslovnik, bi moral na začetku razprave
                  ugovarjati, da se razprava nanaša posredno na ta zakon, ampak bolj na proračun.
                  Ampak to vzamemo kot sugestijo za razmislek ob pripravi proračuna za prihodnje
                  leto, kjer nam bodo koristni podatki, kar je bilo tudi v razpravi predlagano, da
                  bi dobili podatke in bi kar vprašal, gospa državna sekretarka,</p>
               <p>Želite kaj komentarja na to razpravo in pa v zvezi s podatki, ali bi bilo možno in
                  kdaj približno dobiti podatke?</p>
            </sp>
            <sp xml:id="SDT4-OZG-Redna-027-2007-03-15.sp16">

               <speaker>ANDRIJANA STARINA KOSEM:</speaker>

               <p>Hvala lepa. Poglejte, takih družb je bilo; jaz bom sedaj dala grobe podatke, potem
                  vam bomo pa dostavili tako kot ste vi želeli, tudi po strukturi, pa cca. 20 je
                  bilo takih družb. Razdeljeno je bilo cca. 500 milijonov subvencij in pa milijardo
                  200 posojil. Dobro, sicer bi pa čisto en kratek komentar. Strategija razvoja
                  Slovenije, definitivno predvideva postopno zmanjševanje teh interventnih državnih
                  pomoči za podjetja v težavah in pa predvsem preusmeritev težišča teh državnih
                  pomoči na spodbujanje inovativnosti, konkurenčnosti in tehnološkega napredka. Tako
                  da, mi želimo, da bo teh tovrstnih državnih pomoči potrebnih vse manj.</p>
            </sp>
            <sp xml:id="SDT4-OZG-Redna-027-2007-03-15.sp17">

               <speaker>PRESEDNIK FRANC (FERI) HORVAT:</speaker>

               <p>Hvala. Želi še kdo razpravljati o 1. členu? Kolega Petek.</p>
            </sp>
            <sp xml:id="SDT4-OZG-Redna-027-2007-03-15.sp18">

               <speaker>MILAN PETEK:</speaker>

               <p>Samo ena drobna pripomba. Verjamem, da je usmeritev na mestu, saj nima smisla se
                  ukvarjati predvsem z bolniki, ampak omogočiti, da je bolnikov čim manj. Čeprav je
                  pa res, da prikaz ureditve, ki ste ga pripravili v svojem dokumentu, kaže da pa
                  seveda nekatere države to še obilno počenjajo, vsaj neko daljše obdobje 2000-2005
                  je izredne velike vrednosti, 24 milijard evro je bilo porabljeno. To se pravi, da
                  v nekaterih primerljivih ali pa mogoče celo neprimerljivih državah je pa to
                  oblika, ki je, tako izgleda, uporabljena za tiste primere, ki pa kot izgleda, so
                  mnogo večje kot so v našem primeru. Tu so res drobtine, kar sedaj mi počenjamo s
                  temi pomočmi in hvala bogu, če je teh pomoči res tako malo potrebnih, da še tega.
                  Ne vem ali smo to izčrpali ali nismo izčrpali, predvidena sredstva. En podatek
                  še.</p>
               <p>Samo še tole. Prej sem pozabil tole reči, ko sem ilustriral to slabo pripravo, da
                  ne bom rekel slabo, saj ni tako grozno, torej če Vlada, torej sama sebi bolj
                  papeško kot papež naloži nalogo, da daje tudi za mala in za srednja podjetja,
                  torej soglasje na evropsko komisijo, potem se mi pa zdi to tista ilustracija tega,
                  kako nekdo ne zna pravzaprav prebrati dokumenta in torej oteži ravnanje Vlade ali
                  pa ministrstva v tem primeru in se mi zdi, da je sedaj hvala bogu ta zmota
                  prikazana in ugotovljena in upam, da bo tega res manj, da bodo to bolj velika
                  podjetja, ki rabijo pomoč kadar pridejo v situacijo, ko ne moreš skozi te načine,
                  ki so bili in so uveljavljeni, sanirati. Torej jaz sem končal svojo razpravo s
                  tem, da bomo dali podporo.</p>
            </sp>
            <sp xml:id="SDT4-OZG-Redna-027-2007-03-15.sp19">

               <speaker>PRESEDNIK FRANC (FERI) HORVAT:</speaker>

               <p>Hvala. Predlagam, da zaključimo razpravo o 1. členu. Podatke smo slišali, da jih
                  dobimo in bomo tako potem ob proračunu, če ne prej, se bomo vrnili k temu
                  vprašanju. Jaz bi dodal samo še en stavek, da verjetno je pa res opozorilo na
                  mestu, da se realno poskuša tudi oceniti, koliko je še takih realnih potreb, da bi
                     <stage type="mag">(Nadaljevanje)</stage> bilo smiselno ob tej, strinjam se, ustrezni
                  politiki, da se gre na druge oblike, bolj mehke, žlahtne oblike, ki vodijo v
                  razvoj in večjo konkurenčnost. Smo pa ob obisku v Posavju, tisti ki smo bili
                  zraven, pa slišali prav s strani predstavnikov, predvsem delovno-intenzivnih
                  dejavnosti, da si želijo poleg pozitivnih primerov, ki so se zgodili v
                  prestrukturiranju, da želijo, da bi ta podpora še tudi bila tam kjer je potreba in
                  kjer so realne možnosti, da se dejansko delovna mesta rešijo in neke dejavnosti
                  reši. Gotovo je to smiselno narediti kot pa dolgo čakati, pa da potem propade več
                  delovnih mest kot je nujno potrebno.</p>
               <p>Prehajamo k 2. členu. Želi o 2. členu kdo razpravljati? <stage>(Ne.)</stage></p>
               <p>3. člen. Ja. Kolega Mikolič.</p>
            </sp>
            <sp xml:id="SDT4-OZG-Redna-027-2007-03-15.sp20">

               <speaker>MARTIN MIKOLIČ:</speaker>

               <p>Hvala za besedo. Jaz bi samo predstavnike Vlade vprašal. Glede na to, da je res v
                  samem zakonu bilo protislovje glede kapitalskih naložb, pa odlok pri plačilu
                  davkov in prispevkov. Sedaj me pa zanima za naprej. Kaj to pomeni za tiste
                  gospodarske družbe, ki so tega v preteklosti bile deležne. Ali se bo to smatralo
                  sedaj kot da je to bila državna pomoč, glede na to, da je, saj veste, če dobi
                  državno pomoč, potem deset let, se sedaj po obstoječi zakonodaji, ni opravičen
                  spet do državne pomoči. Glede na to, da je državna sekretarka tudi uvodoma
                  povedala da oziroma kar je jasno sedaj napisano v zakonu, da kapitalske naložbe in
                  odloki, plačilo davka in prispevkov, ni državna pomoč oziroma nisem najbolj
                  razumel, ni državna pomoč ali to sploh ne bo možno več v prihodnje odobravati
                  gospodarskim družbam, čeravno dobro, ta del mislim, da se bolj tiče Ministrstva za
                  finance. Samo obrazložitev glede tega bi prosil, če je možno.</p>
            </sp>
            <sp xml:id="SDT4-OZG-Redna-027-2007-03-15.sp21">

               <speaker>PRESEDNIK FRANC (FERI) HORVAT:</speaker>

               <p>Gospa državna sekretarka. Gospod direktor.</p>
            </sp>
            <sp xml:id="SDT4-OZG-Redna-027-2007-03-15.sp22">

               <speaker>GOSPOD _______:</speaker>

               <p>Hvala za besedo. Najprej okrog združljivosti teh pomoči. Tudi za nazaj. Če je bila
                  pomoč, odlok prispevkov ali kakršnekoli druge pomoči predvidena v programu
                  prestrukturiranja, se pravi iz tega naslova bila dodeljena, se šteje ta 10-letni
                  rok. Če je bila pa nekje iz drugih, da je bila to operativna pomoč ali kaj
                  drugega, se ne šteje.</p>
               <p>Kar se tiče pa odloga prispevkov. Nezdružljivo je, da bi Vlada sklepala o pomoči
                  iz naslova drugih blagajn, se pravi pokojninske, zdravstvene, kar je bilo v
                  preteklosti. Kar se pa pomoči tiče, ki je v pristojnosti same Vlade, so še pa v
                  nadaljevanju možne. Je bilo dovolj.</p>
            </sp>
            <sp xml:id="SDT4-OZG-Redna-027-2007-03-15.sp23">

               <speaker>PRESEDNIK FRANC (FERI) HORVAT:</speaker>

               <p>Hvala. 4. člen. Ne želi nihče razpravljati.</p>
               <p>5. člen. Ne želi nihče razpravljati. <stage type="mag">(nadaljevanje)</stage> 6. člen in
                  amandma k 6. členu. Dajem amandma v razpravo. Želi kdo o amandmaju razpravljati?
                  Če ne, glasujemo.</p>
               <p>Kdo je za ta amandma? <stage>(9 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>7. člen in amandma. Želi kdo o amandmaju razpravljati? Ne želi. Glasujemo.</p>
               <p>Kdo je za amandma? <stage>(10 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Imamo amandma za novi 7.a člen. Želi kdo o amandmaju razpravljati? Nihče.
                  Glasujem.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>8. člen. Ne želi nihče razpravljati. Glasujemo o vseh členih skupaj.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Členi so sprejeti. Amandmaji bodo vgrajeni v dopolnjen predlog zakona. Na zboru
                  predlagam, da kot običajno poroča predsednik oziroma eden od podpredsednikov. Če
                  ni prigovora zaključujem to točko.</p>
               <p>Prehajamo na <title>2. TOČKO - PREDLOG ZAKONA O SPREMEMBAH IN DOPOLNITVAH ZAKONA O
                     VRAČANJU VLAGANJ V JAVNO TELEKOMUNIKACIJSKO OMREŽJE, DRUGA OBRAVNAVA.</title>
                  Gradivo ste dobili predlog zakon, mnenje Zakonodajno-pravne službe, amandma
                  poslanskih skupin SDS, NSi, SLS in DeSUS. Vabljeni in prisotni so predstavniki
                  oziroma predstavnice Vlade, gospa državna sekretarka gospa Mojca Jarc, gospa
                  Barbara Pernuž Grošelj, Zakonodajna-pravna služba Državnega zbora gospa Marta
                  Briški, iz gospodarske zbornice je bil gospod Župančič napovedan, ga ni, iz obrtne
                  zbornice tudi ni nikogar, je pa z nami gospod Darko Fras, eden od prvih borcev za
                  ta zakon, da ne naštevam drugih funkcij, ki jih opravlja. Upam, da nisem koga
                  izpustil. Odbor je matično delovno telo za obravnavo tega zakona. Ugotavljam, da
                  so v poslovniškem roku v skladu s 129. členom Poslovnika vloženi amandmaji oziroma
                  amandma poslanskih skupin SDS, NSi, SLS in DeSUS. Amandma je pripravljen na
                  podlagi mnenja Zakonodajno-pravne službe. Pričenjam drugo obravnavo predloga
                  zakona o katerem bomo prav tako kot je običajno pri drugi obravnavi opravili
                  razpravo in glasovanje o posameznih členih predloga zakona. <stage type="mag">(nadaljevanje)</stage> Najprej dajem besedo gospe državni sekretarki. Izvolite.</p>
            </sp>
            <sp xml:id="SDT4-OZG-Redna-027-2007-03-15.sp24">

               <speaker>MOJCA JARC(?):</speaker>

               <p>Hvala lepa. Na kratko. Na podlagi tega Zakon o vračanju vlaganja v javno
                  telekomunikacijsko omrežje je bilo do 23. februarja z upravičenci podpisanih preko
                  7.000, 7.234 poravnav. Te podpisane poravnave predstavljajo zakonit izvršilni
                  naslov za izplačilo teh vračil in jih prejema komisija, ki je ustanovljena v
                  skladu s 5. členom tega zakona. DSU, se pravi družba za svetovanje in upravljanje
                  pa opravlja administrativne naloge za komisijo, družba DSU je pa, kot veste, od
                  17.10.2006 v likvidaciji in je sklep, da je potrebno likvidacijo zaključiti v
                  šestih mesecih, tako da problem je v tem, da DSU nima več kadrovskih resursov s
                  katerimi bi izvajala ta administrativna opravila, zato je potrebno ta opravila in
                  pripadajoči arhiv prenesti drugam na drugo organizacijo. Opravljanje teh
                  administrativnih nalog, ki jih je sedaj opravljala DSU se tako prenaša na
                  slovensko odškodninsko družbo. Zavzeto je bilo stališče, da vračila vlaganj preko
                  proračunskega sklada nekako ni primerna rešitev, tako da poglavitne rešitve tega
                  predloga zakona, ki ga imate pred seboj je, da slovenska odškodninska družba začne
                  izplačevati te zneske upravičencem takoj, ko bo nanjo Republika Slovenija prenesla
                  delnice Telekoma in ne šele takrat, ko bodo te delnice prodane. Poenostavlja tudi
                  ta zakon in pospešuje se postopek zbiranja teh zakonitih izvršilnih naslovov, ki
                  je s tem bolj prijazen predvsem do upravičencev. Obveznost pošiljanja teh
                  sklenjenih poravnav organov pristojnemu za njihovo zbiranje se preloži iz
                  upravičenca na državnega pravobranilca. Slovenska odškodninska družba bo pristojna
                  za zbiranje teh izvršilnih naslovov, kar bo povečalo učinkovitost tega vračanja,
                  saj bo družba opravljala tudi vsa dejanja povezana, ki so vezana na izplačilo teh
                     vlaganj.<stage type="mag">(Nadaljevanje)</stage> Dosedanja zakonska rešitev vračanja
                  vlaganj iz posebnega sklada, ki bi bil evidenčni račun v okviru javnega, državnega
                  proračuna in bi se napolnil ob prodaji državnega deleža v družbi Telekom, se sedaj
                  nadomešča s to rešitvijo, da se na Slovensko odškodninsko družbo prenese določen
                  državni delež Telekoma Slovenije. In to bo potem služilo kot osnova za vračilo
                  vlaganj in tudi za kritje vseh vrst stroškov, povezanih s temi vračili. Slovenska
                  odškodninska družba bo izplačala zneske upravičencem v dveh mesecih po prejemu
                  sklenjene poravnave ali pa pravnomočne odločbe sodišča. Nekoliko daljši rok pa je
                  predviden za izplačilo upravičencem, ki ob uveljavitvi zakona že razpolagajo s
                  podpisano poravnavo.</p>
               <p>Nadzor nad izvajanjem zakona je prenesen na ministrstvo, pristojno za elektronske
                  komunikacije.</p>
               <p>Če se dotaknem še amandmajev. Amandmaji k 10. členu predloga zakona so skladno z
                  mnenjem Zakonodajno-pravne službe. Pravzaprav moram reči, da niso vsebinske
                  narave, izboljšujejo pa besedilo zakona, zato jih podpiramo.</p>
            </sp>
            <sp xml:id="SDT4-OZG-Redna-027-2007-03-15.sp25">

               <speaker>PREDSEDNIK FRANC (FERI) HORVAT:</speaker>

               <p>Hvala. Želi besedo gospa Marta Briški, Zakonodajno-pravna služba? Izvolite.</p>
            </sp>
            <sp xml:id="SDT4-OZG-Redna-027-2007-03-15.sp26">

               <speaker>MARTA BRIŠKI:</speaker>

               <p>Hvala. No, res bi pritrdila temu, da pripombe, ki smo jih dali v pisni obliki, so
                  v predlaganih amandmajih upoštevane. Drugih pripomb pa nimamo. Hvala.</p>
            </sp>
            <sp xml:id="SDT4-OZG-Redna-027-2007-03-15.sp27">

               <speaker>PREDSEDNIK FRANC (FERI) HORVAT:</speaker>

               <p>Hvala. Prehajamo na razpravo in glasovanje o posameznih členih zakona.</p>
               <p>Predlagam, da najprej razpravljamo o členih in glasujemo o amandmaju ter
                  eventualnih predlogih za amandmaje odbora, na koncu pa še glasujemo o členih
                  skupaj. Kdo je za tak sklep? <stage>(11 članov.)</stage> Se pravi, nihče proti.</p>
               <p>Ugotavljam, da je sklep sprejet.</p>
               <p>Odpiram razpravo o 1. členu. Kolega Prijatelj in kolega Petek.</p>
            </sp>
            <sp xml:id="SDT4-OZG-Redna-027-2007-03-15.sp28">

               <speaker>SREČKO PRIJATELJ:</speaker>

               <p>Hvala lepa, spoštovani predsednik. Zakon o vračanju vlaganj v javno
                  telekomunikacijsko omrežje je resnično zaželen in zadnji čas je, da se to tudi
                  realizira, kajti ni malo zaselkov in krajev, kjer so prebivalci sami investirali v
                  to javno infrastrukturo.</p>
               <p>Če pogledamo pričakovane finančne posledice zakona za državni proračun, se
                  predvidevajo zgolj na tem segmentu zamudnih obresti, če lahko tako rečem, dejansko
                  pa Telekom kot državno podjetje uživa že to lastnino, vpisano kot svoje stanje ob
                  prevzemu in jih v bistvu trži že kar nekaj let. Tako da je obveza iz tega naslova
                  zelo velika, da se to tudi dejansko povrne čim prej.</p>
               <p>Pri tem, ko razpravljamo o tem zakonu, naj mi bo dovoljeno, spoštovani predsednik,
                  da izven konteksta opozorim tudi na to, kar vedno opozarjam in imam tudi obljubo
                  ministra, pa se še do danes ni realizirala, da je Telekom dolžan, poudarjam,
                  dolžan poravnati krivico vsem tistim, ki niso nič krivi za tako velike račune, kot
                  so jih dobili domov. Namreč, zgodila se jim je velika krivica nekaterim, kar tisoč
                  jih je, da so doživeli vdor v svoje analogne linije, pri čemer Telekom ni poskrbel
                  za zaščito in imajo danes tudi večmilijonske izterjave. Opozoril bi vas na to, da
                  ta odbor zaščiti te ljudi. Med njimi je največ najnižjih slojev, kajti vemo, da
                  analogno linijo danes si lahko privošči nekdo, ki nima zadosti denarja, da bi
                  kupil ustrezno opremo<stage type="mag">(Nadaljevanje)</stage> in plačal ustrezen paket,
                  priklop na novodobno linijo interneta. Tako da, spoštovana državna sekretarka,
                  minister za gospodarstvo je jasno poudaril, da bo popravil to krivico, Telekom je
                  v večinski lasti države. In bi prosil ter apeliral na vse, da se ti zneski, ki so
                  evidentni v tem delu, za katere državljanke in državljani niso odgovorni, da so
                  nastali, enostavno izbrišejo z dobropisom.</p>
               <p>To je osnovni namen moje diskusije danes pri tem zakonu, ki je izven konteksta, se
                  zavedam, ampak ko govorimo o Telekomu, ki je dobil tako premoženje, tako rekoč
                  podarjeno, je to dolžnost Telekoma, da, prvič, instalira ustrezne zaščite, drugič
                  pa postopa tudi v skladu z zakonom, ki ščiti dejansko uporabnike. Hvala lepa.</p>
            </sp>
            <sp xml:id="SDT4-OZG-Redna-027-2007-03-15.sp29">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Petek.</p>
            </sp>
            <sp xml:id="SDT4-OZG-Redna-027-2007-03-15.sp30">

               <speaker>MILAN PETEK:</speaker>

               <p>Hvala, predsednik. Danes imamo očitno na mizi paket dokumentov, ki ne povzročajo
                  velikih tenzij med koalicijo in opozicijo. Tudi pri nas se zavedamo pomena te
                  korekcije zakona, ki ima dober namen, to je nesporno, ki bo pravzaprav na nek
                  način omogočil hitrejšo in racionalnejšo pot do izplačil tistim upravičencem
                  oziroma tistim, ki so upravičeni do vračanja zaradi preteklih vlaganj. Torej ta
                  pot, da se to prenaša na Sod in da se poenostavi ali pa že tukaj ustavi pot
                  pošiljanja dokumentacije, je seveda dobrodošla.</p>
               <p>Prej je gospa državna sekretarka povedala, da je stanje 23.2. 7.214 že sklenjenih
                  poravnav pravnomočno. Zanimivo je, če to primerjamo s 24.11., ko je bilo 4.586, je
                  ta delež, pa čeprav je bilo vmes novo leto in božični prazniki, relativno velik.
                  Sam bi pa rad vedel, kakšna je to vrednost, če se te številke seštejejo, do kod
                  smo torej prišli. Kakšno je pričakovano število, ali prijav, če se to da
                  ocenjevati, ali vrednosti, če se to da ocenjevati - mislim, da se da, ker to smo
                  nekoč že poslušali. Torej, na kakšen način oziroma koliko je tega pričakovati v
                  globalu, v celoti.</p>
               <p>Naslednja dilema, ki se pa pri nas pojavlja, pa je to, ali je ustrezna rešitev
                  prenesti to lastništvo na Sod. Tu bi radi nekaj odgovorov, ki nam bodo dali
                  podlago za to, da se odločamo za potrditev zakona ali pa imamo mogoče kakšne dvome
                  izraziti.</p>
               <p>Če prav razumemo privatizacijo Telekoma, je bilo to število delnic 653.000 in
                  nekaj sestavni del delnic v državni lasti. Država pripravlja privatizacijo
                  Telekoma in skozi to privatizacijo je pričakovati, da se bo ta delež prodal v
                  okviru privatizacije do tiste končne odločitve, ali bo to 25,1%. Torej, očitno bo
                  to nek paket delnic, ki bodo v tem paketu omogočale, da je prevzemna premija lahko
                  primerna oziroma dobra. V primeru, ko 653.000 delnic izločamo in gredo v Sod, me
                  zanima, ali se država s tem odpoveduje za ta del delnic prevzemni premiji, ali se
                  tega sploh zaveda ali je pa to irelevantno in nepomembno. Da ugotovimo torej, kaj
                  je s tem efektom prenosa v Sod, ker predvidevam, da Sod ne bo sodeloval v tem
                  paketu prodaje delnice, ali pa; če je tako, bi rabili seveda tudi odgovor, da bomo
                  vedeli, pri čem smo. Ker mislimo, da če bo to v portfelju Soda pa še ostalo do
                  lastništva, je to seveda drugačen efekt, kot pa če gre to v paketu prodaje. In
                  zaradi tega bi tu rabili informacijo, kaj je s tem.</p>
               <p>Drugič. Če do te prodaje ne bi prišlo, potem imamo situacijo, da Sod načenja
                  oziroma uporablja svoja likvidnostna sredstva za poplačilo teh obveznosti. In če
                  je to tako, kaj to pomeni za Sod, kakšen je torej ta likvidnostni udar v Sodu, ali
                  ga pa ni, ali je to pri Sodu enostavno prenesti in teh problemov <stage type="mag">(Nadaljevanje)</stage> torej ni. Tu bi torej potrebovali odgovor, kaj Vlada predvideva
                  oziroma tisti, ki so pripravljali ta zakon oziroma ta predlog, da se to prenese na
                  Sod.</p>
               <p>In še zadnje vprašanje v zvezi s Sodom. Ali in na kakšen način je zagotovljeno, da
                  se bo obvladovalo stroške teh administrativnih aktivnosti ali pa tega evidenčnega
                  poslovanja. Torej, v DSU je ta kontrola bila, se je to plačevalo, se je vedelo,
                  kakšni so stroški. Ali gre zdaj po analogiji to v Sod, da ne bo Sod iz tega
                  napravil del svojega poslovanja, ki ima drugačne efekte, torej, da bo povečal
                  sceno teh storitev ali pa, recimo, aktivnosti ali pa del teh svojih zaposlenih
                  izplačeval iz tega. Ali je torej ta ekvivalenca zagotovljena, da ne bo prišlo do
                  podražitve ali pa prevelikega deleža, ki bi v tej prodaji ali pa v tem ravnanju
                  pripadal Sodu.</p>
               <p>Pa mogoče še zadnje vprašanje. Ker je bil predviden delež prodaje v proračunu za
                  leto 2007, tu sicer imamo različne razlage, enkrat, mislim, da minister Vizjak
                  pravi, da bo razpis za prodajo šel v prvi polovici 2007. Nekdo drug, pozabil sem
                  kdo, je pa izjavil, da bo že prodano v prvi polovici 2007. Torej, tu bi rad vedel,
                  kaj je zdaj realno za to prodajo deležev. In ali kakšen bo to pomen in vpliv na
                  proračun, ali bo zaradi tega tudi potreben rebalans in ali je rebalans predviden
                  tudi zaradi tega. To je vse. Hvala.</p>
            </sp>
            <sp xml:id="SDT4-OZG-Redna-027-2007-03-15.sp31">

               <speaker>PREDSEDNIK FRANC (FERI) HORVAT:</speaker>

               <p>Hvala. Še gospod Fras.</p>
            </sp>
            <sp xml:id="SDT4-OZG-Redna-027-2007-03-15.sp32">

               <speaker>DARKO FRAS:</speaker>

               <p>Na kratko, če dovolite, predsedujoči, ker ni splošne razprave, bom poskušal na ta
                  1. člen navezati nekaj stavkov.</p>
               <p>V imenu Združenja upravičencev do vračila vlaganj želim poudariti, da podpiramo
                  sprejem še te, mislim, da že četrte dopolnitve oziroma spremembe zakona. Naj samo
                  spomnim, da se pravzaprav že v zakonu od leta 1995, od lastninjenja podjetij, PTT
                  takrat in pa Telekom, vleče ta problem. Že takrat je bil v zakon vnesen stavek, da
                  bo problem vračanja vlaganj rešen s posebnim zakonom. To se je vleklo potem z
                  Zakonom o telekomunikacijah in prišlo končno preko referenduma do sprejetja Zakona
                  o vračanju vlaganj v letu 2003. Očitno je, glede na dejstvo, da še danes ni prišlo
                  niti do prvih vračil vlaganj, kljub vsemu, da je šlo tudi za zavlačevanje vlad, ki
                  so v določenem času bile na oblasti. To trdim z gotovostjo in podpiram z dejstvi,
                  da tudi v letih od 2003 do nastopa te Vlade ni bilo narejenega kaj dosti. Mi smo
                  pravzaprav podobne rešitve in predloge predlagali prejšnji Vladi s strani
                  Združenja upravičencev že večkrat, vendar več se takrat ni dalo doseči. In sem
                  zelo zadovoljen, da smo pa v tem času zadnjih dveh let dosegli dve pomembni
                  dopolnitvi zakona, ki sta pomembno prispevali k pospešitvi, realizaciji in
                  poenostavitvi postopkov.</p>
               <p>Mi seveda popolnoma podpiramo to rešitev, da se prenese, kot je tudi predlog
                  Zakonodajno-pravne službe, izvrševanje teh vračanj vlaganj na Slovensko
                  odškodninsko družbo. Ostajanje obveznosti na tej posebni agenciji oziroma celo, da
                  bi bilo to še nadalje vezano na privatizacijo Telekoma, bi jasno pomenilo
                  nadaljnje zavlačevanje vračila vlaganj. In to je verjetno namen tistih, ki
                  predlagajo, da to ostane vezano s privatizacijo Telekoma. In mi ostro nasprotujemo
                  takšnim rešitvam in torej podpiramo to rešitev.</p>
               <p>Dodal bi samo še to, da upam, da bo ta zakon na tem zasedanju sprejet in da bo
                  resnično prišlo v letošnjem letu do vsaj prvih izplačil teh vlaganj, kajti
                  nekateri pravnomočni naslovi oziroma zahtevki so stari že več kot leto dni, kar je
                  pa že v kar hudem nasprotju tudi z načeli pravne države, da pravzaprav ti ljudje,
                  ki imajo pravnomočne naslove, ne morejo priti do realizacije teh zahtevkov, kaj
                  šele <stage type="mag">(Nadaljevanje)</stage> vsi tisti, katerih zahtevki že nekaj let od
                  leta 2003 čakajo, da bodo sploh dobili odgovor, ali so upravičeni oziroma do česa
                  so upravičeni v tem kontekstu. Veseli me pa tudi ta ocena, če gledamo obrazložitev
                  zakona, da bo približno 6.000 delnic prenesenih in da to predstavlja okrog 10%
                  vseh delnic Telekoma. Po naših izračunih, ki smo jih že takrat ponavljali, bi bilo
                  verjetno teh 100.000 evrov dovolj za povračilo vlaganj. Če bi pa vrednost ene
                  izmed teh delnic dosegale približne vrednosti, kot so danes na tem trgu, okoli 300
                  evrov, bi pa to pomenilo, da bi bilo dovolj že okoli 5% delnic od celotne
                  vrednosti. Vem, da to so bile pa naše ocene tudi v začetku. Samo toliko za
                  ilustracijo, glede na celotno vrednost Telekoma, kaj pravzaprav pomeni vračanje
                  vlaganj. Hvala lepa.</p>
            </sp>
            <sp xml:id="SDT4-OZG-Redna-027-2007-03-15.sp33">

               <speaker>PREDSEDNIK FRANC (FERI) HORVAT:</speaker>

               <p>Hvala. Gospa državna sekretarka.</p>
            </sp>
            <sp xml:id="SDT4-OZG-Redna-027-2007-03-15.sp34">

               <speaker>MAG. ANDRIJANA STARINA KOSEM:</speaker>

               <p>Hvala lepa. Bom poskušala odgovoriti na postavljena vprašanja, sicer bom pa
                  prosila kolege, da me dopolnijo.</p>
               <p>Odprta je bila prodaja teh delnic s strani Soda in doseganje prevzemne premije.
                  Definitivno bo Sod skupaj v bloku z ostalimi prodajal, skupaj z državo prodajal ta
                  delež. To, kar smo rekli, je samo to, da bo Sod verjetno, preden bo uspel ta delež
                  prodati, moral že vršiti ta izplačila in bo pravzaprav Sod premoščal samo
                  likvidnostno to luknjo. Kar se tiče Soda, poglejte, oni imajo potrebna znanja,
                  kvalifikacije, kadrovske resurse in vse ostalo za upravljanje tega. Oni
                  ocenjujejo, da bodo to lahko obstoječi zaposleni naredili. Sod tudi sam ocenjuje,
                  da je zmožen likvidnostno premoščati to časovno obdobje, ki bo odprto do prodaje
                  teh delnic. Sicer pa ste spraševali za številke. Tule imam čisto sveže številke na
                  14.3. Se pravi, to je 20 dni za tem podatkom, ki sem vam ga dala prej, in je že
                  7.828 takšnih poravnav podpisanih v vrednosti 12 milijonov 300 tisoč evrov. Tako
                  da se pravi, še 600 novih v 20 dneh. Mislim, da pravzaprav ta tempo je zdaj kar
                  spodoben. Hvala lepa. Če je potrebno še kaj dopolniti...</p>
            </sp>
            <sp xml:id="SDT4-OZG-Redna-027-2007-03-15.sp35">

               <speaker>PREDSEDNIK FRANC (FERI) HORVAT:</speaker>

               <p>Ali je kakšna ocena sedaj, kakšna prognoza, koliko bo še tega? Lahko?</p>
            </sp>
            <sp xml:id="SDT4-OZG-Redna-027-2007-03-15.sp36">

               <speaker>GOSPA______:</speaker>

               <p>Se pravi, na Državno pravobranilstvo je bilo vloženih približno 35.000 zahtevkov v
                  roku, ki je bil na voljo, to je do 12. oktobra. 11.000 zahtevkov je bilo
                  zavrnjenih, iz razloga, ali niso sovpadli v tisto predvideno obdobje ali absolutno
                  niso bili upravičeni do vračila, ker so morebiti plačali samo tisto ceno
                  priključka, ki je bila kot uradna cena. Tako da ostane za reševanje 24.000
                  zahtevkov. Se pravi, na včerajšnji dan jih je bilo sklenjenih 7.800, tako da je to
                  zdaj tretjina. Se pravi, še dve tretjini sta za pričakovati. Se pa ti zahtevki
                  sklepajo in obdelujejo z veliko intenzivnostjo <stage type="mag">(Nadaljevanje)</stage>
                  obdelujejo že na podlagi novele zakona, ki je bila uveljavljena junija meseca, ki
                  je zahtevala oziroma nek pospešen tempo. Tako, da je bilo recimo tekom oktobra
                  1900 poravnav sklenjenih, v novembru malo manj kot 2000 in potem 1500, po 600,
                  400, sedajle jih je bilo po 700, tako da jih je skupno število 7828. Je pa tudi
                  zadeva v tem, da se sedanje poravnave že glasijo tudi na lokalne skupnosti. Se
                  pravi državno pravobranilstvu je že začelo obravnavati vloge, ki so bile poslane s
                  strani lokalnih skupnosti, kar pomeni, da je po število poravnav malo manjša
                  številka. Se pa dviga skupni znesek. In tudi vsi te, končno število opravičencev,
                  ki so v teh realnih, zadaj je še veliko večje. Ker ima vsaka lokalna skupnost za
                  seboj recimo vsaj 100 končnih opravičencev.</p>
            </sp>
            <sp xml:id="SDT4-OZG-Redna-027-2007-03-15.sp37">

               <speaker>PRESEDNIK FRANC (FERI) HORVAT:</speaker>

               <p>Še eno vprašanje. V obtoku so neke informacije, da naj bi bilo ozko grlo pri
                  ljudeh v pravobranilstvu, da ne bi tam prihajalo potem do zastojev in spet do
                  izgube časa, ker prav gotovo ni v interesu nikogar, niti opravičencev niti države,
                  da zadeva v nedogled traja in je potem nezadovoljstvo pri vseh. Sedaj, imate
                  kakšne informacije o tem, če je to res ali je potrebno karkoli?</p>
            </sp>
            <sp xml:id="SDT4-OZG-Redna-027-2007-03-15.sp38">

               <speaker>GOSPA ________:</speaker>

               <p>Ministrstvo za gospodarstvo je praktično mesečno v stiku z državnim
                  pravobranilstvom, s potekom reševanja zahtevkov. Tako da, recimo v jesenskih
                  mesecih so jih obdelali tudi po 2000 in več pravzaprav. Tako da, o čem drugem bi
                  težko sedaj.</p>
               <p>Kolega Starman in kolega Petek.</p>
            </sp>
            <sp xml:id="SDT4-OZG-Redna-027-2007-03-15.sp39">

               <speaker>BOJAN STARMAN:</speaker>

               <p>Hvala lepa, gospod predsednik. Lep pozdrav! Ali ni bilo nekje po zakonu, z zakonom
                  zagotovljeno, da bodo novembra, da bodo vse vloge zaključene in rešene in vprašal
                  bi kako to, praktično ne izvajamo sprejetih zakonov. Sem pravilno informiran ali
                  ne? Samo na to bi rad odgovor.</p>
            </sp>
            <sp xml:id="SDT4-OZG-Redna-027-2007-03-15.sp40">

               <speaker>PRESEDNIK FRANC (FERI) HORVAT:</speaker>

               <p>Hvala. Kolega Petek.</p>
            </sp>
            <sp xml:id="SDT4-OZG-Redna-027-2007-03-15.sp41">

               <speaker>MILAN PETEK:</speaker>

               <p>Samo eno razmišljanje, pa ne vem, upam da bom dobil odgovor. Vprašal sem prej tudi
                  v prejšnjem paketu vprašanj, kako je s proračunom. Ali, torej to pomeni tudi
                  rebalans? Drugo pa, če prav razumem, bo te delnice, 653 tisoč delnic preneseno na
                  SOD. In če bi danes to prodajali po tržni ceni, takšna kot je danes, bi to
                  pomenilo po naših izračunih 228 milijonov evrov ali 54 milijard, če bi jih
                  prodajali te po tržni ceni danes.</p>
               <p>Prej ste govorili o tistih 7800, je to 12,3 milijone evra. Ne vemo. To verjetno
                  niti vedeževalci ne vedo kakšna bo na koncu natančna vrednost, vendar kaže, da bo
                  bistveno nižja kot je teh 228 milijonov evrov. In namesto, da bi ta država, torej
                  saj, to ... država, da se razumemo, torej sredstva uporablja za poplačilo iz tiste
                  svoje obveznosti, ampak ta država izgublja en vir ali v proračunu ali s tržno
                  oziroma prevzemno premijo, vir ki bi moral iti drugam, ne pa v SOD. In sedaj bo
                  šel v SOD in tam bo služil za pokrivanje obveznosti iz SOD-a in zaradi tega ne
                  razumemo zakaj delamo to tako, da si torej pa ne vrnemo v proračun tista sredstva,
                  ki bodo presegla izplačane vrednosti za te odškodnine. In tukaj mi ni jasno<stage type="mag">(Nadaljevanje)</stage> zakaj ta manever ni do konca izpeljan ali pa je
                  kakšen scenarij, da bo torej z zakonom zagotovljeno, da se po pa vrača v državni
                  proračun. In tukaj prosim za neko malo jasnejšo ponazoritev.</p>
            </sp>
            <sp xml:id="SDT4-OZG-Redna-027-2007-03-15.sp42">

               <speaker>PRESEDNIK FRANC (FERI) HORVAT:</speaker>

               <p>Če jaz prav berem, v zakonu piše, da se vrača, kar ostane. Kvečjemu se lahko, ne
                  mislim imena njej govoriti, ampak vprašanje bi pa dodatno postavil pa tole. Iz te
                  številk, ki je še pri pravobranilustvu, 24 tisoč primerov, bi prej pričakoval, da
                  se bo znesek povečal. In je predvideno tudi v prehodnih določbah mislim, da je to,
                  ne, v 6. členu, da v primeru, da ne bi bilo zadosti, da se zagotovi dodatno
                  finančno oziroma stvarno premoženje. Ali je tukaj kakšna ocena v katero premoženje
                  je to oziroma je to stvar potem ocene takrat, ko bo, če pride do tega, ko bo
                  prišlo do tega.</p>
               <p>Gospa državna sekretarka.</p>
            </sp>
            <sp xml:id="SDT4-OZG-Redna-027-2007-03-15.sp43">

               <speaker>ANDRIJANA STARINA KOSEM:</speaker>

               <p>Hvala lepa. Samo to bi mogoče popravila, če se nismo razumeli, skupaj s temi 7
                  tisoč 800 je 24 tisoč. Tako, da razlika do 24 je še neobdelana. Sedaj pa drugo, ko
                  ste rekli za SOD. Dobro, tako je predvideno, da se razlika potem prenese v državni
                  proračun, ampak na konec koncev, tudi če pogledamo SOD, SOD ima omejen rok
                  delovanja s točno jasnim namenom doplačila denacionalizacijskih opravičencev,
                  vsekakor če bo v SOD-u se pokazal manjko sredstev, bo to treba pokriti iz virov,
                  ki jih država ima, če se bo pokazal višek, pa bo to potem preneseno v državni
                  proračun. Bom prosila, če me še dopolnite okrog, pravobranilstva mislim.</p>
            </sp>
            <sp xml:id="SDT4-OZG-Redna-027-2007-03-15.sp44">

               <speaker>GOSPA ________:</speaker>

               <p>Se pravi, postavljeno je bilo še drugo vprašanje glede privatizacije, kdaj in te
                  zadeve. Se pravi, omenjal ste različne datume dejanske privatizacije. Ministrstvo
                  za gospodarstvo sedaj vodi oziroma pristojna komisija vodi vse pripravljalne
                  postopke, ki so po uredbi o prodaji finančnega premoženja države nujni za izvedbo
                  privatizacije. Se pravi, v teku je postopek za izbiro svetovalca, ki bo opravil
                  pravni, finančni in organizacijski pregled Telekoma Slovenije. Tako, da v prvi
                  polovici 2007 ni realno, tako kot stvari kažejo, ni realno pričakovati, da bi
                  prišlo do transakcije, ker se v bistvu šele sedaj vodijo pripravljalni postopki.
                  Je pa to možno za drugo polovico 2007. Privatizacija Telekoma je predvidena v
                  programu prodaje državnega premoženja. <stage type="mag">(nadaljevanje)</stage>
                  Vprašanje je bilo glede tega paketa delnic, ki je obravnavan v tem zakonu - 653
                  tisoč, to je pravzaprav paket delnic, ki ni vsebovan v skupnem paketu prodaje, ker
                  zdaj ti postopki, ki tečejo so zasnovani tako: da država, tistih svojih dobrih 62%
                  združi delež kapitalske in odškodninske družbe in se ta skupen paket prodaja. Teh
                  653 tisoč je pa izven tega paketa in je pravzaprav tisti del, ki je v strategiji
                  privatizacije, ki ga je vlada sprejela v lanskem maju, predviden za odprodajo
                  slovenskim državljanom. To je samo kot pojasnilo, to gre izven tega.</p>
            </sp>
            <sp xml:id="SDT4-OZG-Redna-027-2007-03-15.sp45">

               <speaker>MAG. ANDRIJANA STARINA KOSEM:</speaker>

               <p>S tem, da je treba to poudariti, da definitivno pa prevzemna premija ni ogrožena,
                  ker je paket delnic, ki se prodaja skupaj, nad pragom za prevzemno premijo.</p>
            </sp>
            <sp xml:id="SDT4-OZG-Redna-027-2007-03-15.sp46">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Mikolič.</p>
            </sp>
            <sp xml:id="SDT4-OZG-Redna-027-2007-03-15.sp47">

               <speaker>MARTIN MIKOLIČ:</speaker>

               <p>Hvala za besedo. Jaz samo smatram, zato bomo tem spremembam v Novi Sloveniji
                  podprli, da je rešitev dobra, posledno, če je pravzaprav tako morala biti,
                  približno glede na to, da gre DSU v likvidacijo in sem tudi zelo zadovoljen; prav
                  je, da razpravljamo glede določenih odprtih vprašanj, zelo zadovoljen z odgovori
                  in sem prepričan, da bomo končno tudi to materijo zaprli, da zakona ne bomo več
                  dopolnjevali in je to tista rešitev, ki bo, čeprav kot je bilo nakazano v drugi
                  polovici leta, tudi realizirano. Res pa bi imel samo pripombo, da se ne izvaja
                  obstoječi zakon, ker je tam jasno pisalo, da do konca meseca novembra mora državni
                  pravobranilec vse te aktivnosti speljati. Zdaj pa ne vem, to je najbrž tudi
                  kadrovski problem in pričakujem, da se bo tiste naloge, ki jih pač mora do konca
                  izvesti, čim prej naredil. Vsekakor pa bomo spremembe podprli. Hvala.</p>
            </sp>
            <sp xml:id="SDT4-OZG-Redna-027-2007-03-15.sp48">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Petek.</p>
            </sp>
            <sp xml:id="SDT4-OZG-Redna-027-2007-03-15.sp49">

               <speaker>MIRAN PETEK:</speaker>

               <p>Državna sekretarka je sama priznala zmoto in grešiti je človeško; tako, da zaradi
                  tega ne bom problematiziral ampak zdelo se mi je čudno, zaradi tega sem to
                  spraševal, ker ni bilo jasnih odgovorov. Zdaj jih imamo. Torej, ne gre v paket
                  privatizacije na način kot se sestavlja, ampak tudi ta odgovor mi je malo čuden;
                  torej KAD in SOD imata vsak svoj delež že v vrednosti, v premoženju Telekoma.
                  Zdaj, po tej plati SOD-u jemljemo 4,25% delež in mu dajemo nadomestilo v obliki
                  10% deleža iz tega aranžmaja o katerem zdaj govorimo. Tako ste razložili, tako sem
                  razumel, boste kasneje poizkušali pojasniti, če sem narobe razumel. In zaradi
                  tega, torej je pa tudi jasen odgovor. Ta paket delnic o katerem zdaj govorim ne
                  sodi v tisti paket s katerim je za to področje zagotovljena prevzemna premija.
                  Torej ostaja v prodaji, ste rekli fizičnim osebam oziroma slovenskim osebam, ki ne
                  bo imel isti postopek prodaje, kot pa paket delnic, ki bo šel v paketu. In tu se
                  mi zdi da nastaja, na tej relaciji pa nastaja nek izpad, neka škoda, nekaj kar se
                  mi zdi, da ni najbolj obvladljivo v tem trenutku in ne vem, ali ste te izračune
                  delali. Torej Vlada oziroma država je imela, če drugo ne, zagotovljene dividende v
                  tem portfelju, torej Telekoma. Že dividende so tako velike, da bi pravzaprav z
                  neko časovno razmejitvijo te obveznosti celo lahko poplačevali iz dividend; in tu
                  zdaj več ne razumem ali smo se zadovoljili s tem, ko smo šli prenašati ta delež,
                  zgolj s tem, da bomo dosegali neko ceno v prodaji, ki bo očitno manjša, kot v
                  prevzemni premiji, ampak še vedno je vse skupaj državno - to razumem in tu bi
                  morali nekoliko bolj natančno z izračuni prikazati kaj to dobesedno pomeni za SOD,
                  kaj to pomeni za državo, proračun, in tu se mi zdi, da je <stage type="mag">(nadaljevanje)</stage> narejena napaka oziroma, da to ni popolnoma jasno, kar me navaja k
                  temu, da se poskušam pri razpravi k temu vzdržati do končne odločitve dokler ne
                  bomo morebiti sami, ali od vas, dobili ustrezno obrazložitev. Razumem pa ta
                  pričakovanja, da se to čim prej reši in ne oviramo, tudi v LDS-u ne, teh
                  postopkov, da ne bi zagotovili čimprejšnjega izplačevanja. Razumem tudi župane, ki
                  so istočasno tudi poslanci, da jim to ustreza, da morajo enkrat pred svojimi
                  ljudmi, in ravno v teh okoljih v katerih sta bila tukaj dva sogovornika, so ti
                  problemi zelo izpostavljeni, s tem, da mi ni jasno ali je gospod Fras govoril kot
                  predsednik Odbora za lokalno samoupravo pri svetu, ali je govoril kot župan Svete
                  Ane, ali predsednik iniciative za vračanje vlaganj v telekomunikacije, ampak to je
                  sedaj njegova stvar v kateri vlogi je govoril - mogoče bo sam pojasnil.</p>
               <p>Torej, ta dvom obstaja zato se bom pri tem glasovanju vzdrževal dokler ne bomo
                  dobili natančne podlage za to, da bomo vedeli za kaj glasujemo.</p>
            </sp>
            <sp xml:id="SDT4-OZG-Redna-027-2007-03-15.sp50">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Prijatelj.</p>
            </sp>
            <sp xml:id="SDT4-OZG-Redna-027-2007-03-15.sp51">

               <speaker>SREČKO PRIJATELJ:</speaker>

               <p>V kolikor je pripravljenost, da dobim odgovor na moje vprašanje bi še enkrat
                  ponovil, spoštovana državna sekretarka, če me poslušate samo eno minuto.
                  Pozdravljam odpravo krivic iz preteklosti, vendar podjetje, ki je v lasti države
                  ne more povzročati novih krivic. In te nove krivice se povzročajo dobesedno s
                  kraja. Želel bi vedeti jasen odgovor: Kdaj boste naredili za dobropis, te
                  dobropise računov, za gospodinjstva, nekateri računi v milijonskih zneskih, za
                  katera ta gospodinjstva niso odgovorna. Zgodilo se je namreč, še enkrat poudarjam,
                  vdor iz dežel tretjega sveta na internetne povezave in računi so rasli, kot gobe
                  po dežju, v bistvu zneski toliko bolj in mene zanima kdaj boste dejansko naredili
                  to, kar morate narediti - odpravili to krivico. 1625 ljudi ste dejansko okradli,
                  ne vem kako naj drugače rečem. Z dvema besedama ne morem. Torej, lastninjenje -
                  mene v tem kontekstu ne zanima, vem pa, ko se bo lastninjenje zgodilo Telekoma, da
                  te zadeve ne bomo mogli rešiti. To sem pa prepričan. In zato terjam danes jasen
                  odgovor. Minister mi je na prejšnjem obravnavanju tega zakona to obljubil. Računi
                  so evidentni, vsaj za tisti del za katerega posamezniki niso odgovorni, bi moral
                  biti dobropis. Prosim.</p>
            </sp>
            <sp xml:id="SDT4-OZG-Redna-027-2007-03-15.sp52">

               <speaker>PREDSEDNIK FRANC (FERI) HORVAT:</speaker>

               <p>Še, mogoče bi še. Dva sta se javila. Da najprej gospod Fras in kolega Starman.</p>
            </sp>
            <sp xml:id="SDT4-OZG-Redna-027-2007-03-15.sp53">

               <speaker>DARKO FRAS:</speaker>

               <p>Ker sem že bil omenjen. Samo v pojasnilo. Menim, da sem bil uvodoma jasen, da
                  govorim kot predstavnik Državnega sveta, ne Komisije za regionalno samoupravo in
                  regionalni razvoj, ampak imate tudi mnenje Komisije za gospodarstvo, ki je pač
                  matično telo, za obravnavo tega predmetnega zakona oziroma sprememb in dopolnitev
                  zakona. Drugače pa sem župan Svete Trojice ne Svete Ane in predsednik Združenja
                  upravičencev do vračila vlaganj v javno telekomunikacijsko omrežje. <stage type="mag">(nadaljevanje)</stage> Kar se pa tiče zdaj te polemike okoli Telekoma in
                  privatizacije, stališče, ne zdaj županov, ampak jaz menim, da je zakonska obveza
                  zapisana v zakonu že od leta 2003, da ta vračanja vlaganj sprovede, da bo to
                  državo nekaj stalo je popolnoma jasno. In zdaj ponovno razmišljam po nekih
                  rešitvah, ki že pet, sedem let niso dale rezultatov in jih tudi danes ni, jaz
                  menim, da je na nek način pa že malo provokacija glede na to kako dolgo se vleče
                  realizacije tega vračanja vlaganj in ne nazadnje je bilo tudi povedano, da je
                  odprodaja takšnega paketa državljanom neposredno na trgu del strategije
                  privatizacije Telekoma, ki je bila že sprejeta v Državnem zboru. Hvala lepa.</p>
            </sp>
            <sp xml:id="SDT4-OZG-Redna-027-2007-03-15.sp54">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Starman.</p>
            </sp>
            <sp xml:id="SDT4-OZG-Redna-027-2007-03-15.sp55">

               <speaker>BOJAN STARMAN:</speaker>

               <p>Hvala lepa. Jaz pa vseeno samo eno vprašanje mogoče, ki je bilo prej omenjeno, da
                  je 10% teh delnic namenih za prodajo državljanom Republike Slovenije, pa prevzem
                  tukaj bi se nekje vseeno vprašal, prevzem je uspešen, če prideš do toliko
                  procentov, država toliko ne bo prodala, če se odloča, vendar mora ponuditi tudi
                  ostalim delničarjem, ta vrstni red kako pa po kakšni ceni se bodo potem te delnice
                  sploh prodajale, ker to bi moralo biti prej kot sama privatizacija oziroma prevzem
                  izveden. Tu nimam čisto logičnega odgovora sam pri sebi, pa mi mogoče lahko
                  pomagate, po drugi strani pa res prenos levo desno, dejstvo je, da to
                  sprenevedanje okrog vrnitve nekaj za kar smo se že odločili pa vezava na
                  privatizacijo Telekoma se mi zdi, da je bila dejansko problematična, je pa zdaj,
                  bojim se, da je dejansko ta prenos na SOD in nazaj še malo dodatne megle, da bi
                  morala to država kriti iz tega kar bi iz delnic odkupila, pa kar direktno
                  poravnati ta sistem, saj imamo dosti finančnih ali pa vsega tega, ne vem, če je to
                  res en smisel si toliko zakomplicirati s temi prenosi. Samo toliko vprašanje. </p>
            </sp>
            <sp xml:id="SDT4-OZG-Redna-027-2007-03-15.sp56">

               <speaker>PREDSEDNIK FRANC (FERI) HORVAT:</speaker>

               <p>Hvala. Gospa državna sekretarka.</p>
            </sp>
            <sp xml:id="SDT4-OZG-Redna-027-2007-03-15.sp57">

               <speaker>ANDRIJANA STARINA KOSEM:</speaker>

               <p>Hvala lepa. Zdaj poglejte, jaz mislim, da ne moremo na tej točki odpirati
                  programa, ki je bil že sprejet in ki predvideva tako kot smo rekli, tudi en
                  določen procent prodaje teh delnic domačim oziroma državljanom. Jaz bi želela še
                  enkrat debatirati okrog prevzemne premije, ki ste jo izpostavil. Zdaj, kaj pomeni
                  prevzemna premija. Prevzemna premija pomeni premija, ki jo lastniki dobijo ob
                  prevzemu podjetja. V praski pa imamo zelo različne izkušnje za to premijo in ko
                  pogledamo Slovenijo po uveljavitvi zakona o prevzemih, ko pogledamo KAD in SOD se
                  kaže nekaj, da največjo premijo dosegamo na deležih, ki ne pomenijo kontrolnega
                  deleža in ki sicer naj ne bi dali prevzemne premije, se pravi na deležih do 24,9.
                  Zdaj zakaj? Mi smo analizirali zakaj se to dogaja, to se dogaja zato, ker je
                  pravzaprav malo podjetij usposobljenih glede na to, da če kupiš 25,1 si po zakonu
                  takoj zavezan in dolžan dati prevzemno ponudbo in si za 75% takoj dolžan
                  zagotoviti prvovrstno bančno garancijo in pravzaprav mi ugotavljamo, da ko damo
                  deleže na dražbo, da veliko bolje se po uveljaviti zakona o prevzemih prodajajo
                  deleži do 24,9 kot pa več. Če pogledamo Merkur,<stage type="mag">(nadaljevanje)</stage>
                  kjer je bila dosežena 75% prevzemna premija je bila dosežena za delež pod 25% in
                  da tudi sicer na KAD-u in na SOD-u se zdaj kaže, da veliko lažje prodamo te manjše
                  deleže in da pravzaprav ni kupcev za tiste deleže, kjer so potem zavezani za
                  prevzemno ponudbo. Zdaj, tukaj bi jaz vseeno popravila mojo kolegico, ta delež ni
                  v tem paketu, ste rekla, kar pa ne pomeni, da ga SOD ne more ali ne sme prodajati
                  skupaj s tem paketom delnic. In jaz verjamem, da bo SOD glede na svoje poslanstvo,
                  ki ga ima in tudi glede na kompletno svoji interno zakonodajo ta delež prodajal na
                  način, ki bo najbolj smotrn in ki bo tudi najbolj učinkovit in omogočal doseganje
                  najvišje prodajne cene. Od nekje je to treba izplačati, rekli smo, da bomo
                  izplačali iz SOD-a, kar tako se sredstev tudi ne da prenašati, potrebno je imeti
                  neke pravne podlage in zato je ta rešitev takšna kot je tukaj predlagana,
                  predlagana potem na koncu bila tudi sprejeta.</p>
               <p>Glede vašega vprašanja bi pa jaz prosila, lahko povem to, da se je ta problematika
                  reševala v Zakonu o elektronskih komunikacijah.</p>
            </sp>
            <sp xml:id="SDT4-OZG-Redna-027-2007-03-15.sp58">

               <speaker>PREDSEDNIK FRANC (FERI) HORVAT:</speaker>

               <p>Sprejet je bila amandma...</p>
            </sp>
            <sp xml:id="SDT4-OZG-Redna-027-2007-03-15.sp59">

               <speaker>ANDRIJANA STARINA KOSEM:</speaker>

               <p>...tako, je bil amandma, ki je bil z vami usklajen. Jaz težko komentiram kaj je
                  minister obljubil, pa kaj ni obljubil, to ga bom mogla vprašati, verjetno bo
                  obljubo držal, če je obljubil, takšne imam izkušnje z njim, bom pa prosila še
                  dopolnitev. </p>
            </sp>
            <sp xml:id="SDT4-OZG-Redna-027-2007-03-15.sp60">

               <speaker>GOSPA ___________:</speaker>

               <p>Hvala za besedo. Ta problematika, ki jo je gospod poslanec Prijatelj sprožil, se
                  je dejansko reševala ob priliki sprememb in dopolnitev Zakona o elektronskih
                  komunikacijah in je ministrstvo kot pripravljavec in Vlada kot predlagatelj že
                  sama opazila problem in ga že v zakonskem predlogu s spremembo po 102. členu
                  skušala reševati z zaostritvijo odgovornosti operaterjev, in sicer tako, da pri
                  posebnem tveganju za varnost omrežja še posebej in dodatno obveščajo naročnike o
                  vseh možnih sredstvih za odpravo tveganja. Na seji matičnega delovnega telesa ob
                  priliki druge obravnave pa se je izkazalo prav na pobudo gospoda poslanca
                  Prijatelja, da je pa to določbo možno še izboljšati in sprejet in bil je amandma,
                  ki je dejansko za v naprej, ker retroaktivno urejanja zakonov vendarle ni možno
                  zagotovilo, da v primeru zlorab, ki niso nastale po krivdi uporabnikov izvajalci
                  javnih komunikacijskih storitev prevzamejo odgovornost in stroške, ki nastanejo
                  kot posledica zlorab, s tem takšna dikcija doprinese k jasnosti besedila, mi pa
                  smo vedno stali na stališču, da že ob prejšnji dikciji zakona je bilo mogoče zakon
                  v tem smislu razlagati. Zoper vsak račun so bila možna tudi pravna sredstva, torej
                  kdor je ta pravna sredstva uporabljal v odprtih sporih lahko svoje pravice
                  uveljavlja. Telekom pa je samostojen subjekt na trgu, kot tak sprejema svoje
                  poslovne odločitve samostojno, tako da v tem okviru bo tudi ukrepal. <stage type="mag">(Nadaljevanje)</stage> Ob upoštevanju interesov uporabnikov in pa tudi
                  svojega interesa, da so pa uporabniki zadovoljni. Ampak retroaktivno, to je bilo
                  ugotovljeno skupaj, tudi z Zakonodajno-pravno službo pač te problematike se ni
                  dalo reševati. Hvala.</p>
            </sp>
            <sp xml:id="SDT4-OZG-Redna-027-2007-03-15.sp61">

               <speaker>PRESEDNIK FRANC (FERI) HORVAT:</speaker>

               <p>Hvala. Kolega Prijatelj, predlagam oziroma prosim, da se ali poslužiš poslanskega
                  vprašanja, ker dejansko to zadeva drugi zakon ali pa, če predlagaš sedaj... Mi
                  tukaj lahko sedaj razpravljamo eno uro, pa ne pridemo do konca. Izvoli.</p>
            </sp>
            <sp xml:id="SDT4-OZG-Redna-027-2007-03-15.sp62">

               <speaker>SREČKO PRIJATELJ:</speaker>

               <p>Torej proceduralni predlog moj je tak, da če govorimo danes o Telekomu, kar
                  nedvomno govorimo, o lastninjenju Telekoma in dejansko tudi o popravi krivic za
                  nazaj, predlagam in dajem sugestijo tudi Ministrstvu za gospodarstvo, da ..., da
                  se je država pojavila kot kršiteljica in se je zgodila kraja, dejansko kraja
                  gospodinjstev za strošek katerega, na katerega oni niso imeli vpliva, upoštevati
                  tudi to dejstvo, ki je bilo danes izrečeno, več kot jasno. Vem pa kaj sem
                  amandmiral, vem da je bil ta amandma sprejet po tem zakonu in se tudi zahvaljujem
                  vsem, ki ste ga podprli, vendar problem ni rešen. Danes so terjatve izražene z
                  rubežom in ljudje najnižjega sloja trpijo zaradi tega. Razumeti vendar to, če
                  imamo mi velike plače, moramo razumeti tiste, ki jih nimajo. Hvala.</p>
            </sp>
            <sp xml:id="SDT4-OZG-Redna-027-2007-03-15.sp63">

               <speaker>PRESEDNIK FRANC (FERI) HORVAT:</speaker>

               <p>Hvala. Kolega Petek.</p>
            </sp>
            <sp xml:id="SDT4-OZG-Redna-027-2007-03-15.sp64">

               <speaker>MILAN PETEK:</speaker>

               <p>Torej jaz se bom še vrnil na to vprašanje, ki je bil temelj in okoli katere se
                  pravzaprav tudi ključna razprava vodi, ne zato, da bi zavlačeval z razpravo, pa
                  čeprav smo še vedno pri 1. členu, ampak mislim, da se, čim se dotaknemo Slovenske
                  odškodninske družbe, pravzaprav dotaknemo tudi vseh ostalih vprašanj, ki se s tem
                  pojavljajo.</p>
            </sp>
            <sp xml:id="SDT4-OZG-Redna-027-2007-03-15.sp65">

               <speaker>PRESEDNIK FRANC (FERI) HORVAT:</speaker>

               <p>Ja, s tem, da opozarjam to, spoštovati Poslovnik in se ne oddaljevati od vsebine
                  zakona in iti na druga.</p>
            </sp>
            <sp xml:id="SDT4-OZG-Redna-027-2007-03-15.sp66">

               <speaker>MILAN PETEK:</speaker>

               <p>Ne, ne. Jaz se to niti ne mislim. Torej gre pa za to, da opažam, da se zapletajo
                  pravzaprav tisti, ki morajo imeti jasne odgovore, ko pridejo v parlament. Jasni
                  odgovori so pa, seveda morajo biti dani od ministra, če bi bil tukaj, državne
                  sekretarke pa njihovih sodelavk in sodelavcev, ampak tukaj v tem primeru očitno ni
                  tako. In zakaj je to še vedno dvom, ki ga pravzaprav probam pojasniti. V zakonu je
                  bilo napisano, da se vračajo opravičencev, vračajo torej ta vložena sredstva iz
                  sredstev iz privatizacije Telekoma. Privatizacija Telekoma, si predstavljamo, da
                  je nek proces, ki se po drugi plati vodi, vendar se s privatizacijo dosega
                  maksimalen iztržek iz prodaje delnic. In ta maksimalni iztržek mora iti za
                  vračanje teh vlaganj. Ne nek drugi iztržek. Torej ta maksimalni iztržek. Ker je
                  Vlada pač lastnik, sicer na različne načine. Sedaj pa se bojim, da je v tem dvomu,
                  kaj bo slovenska odškodninska družba delala, ta vir lahko manjši kot bi bil po
                  dikciji tega zakona. In zaradi tega sprašujemo, zakaj torej to ne more biti v tem
                  paketu prodaje delnic Telekoma, ne v paketu prodaje SOD-ovih delnic in iz tega
                  iztržka namensko povrnemo ta sredstva in gre namensko večji delež ali pa delež, ki
                  ni prodan, oziroma, ki ga ne vračamo pa nazaj v proračun ali pa v neko drugo
                  uporabe. Sedaj bo pač ostal na SOD-u. To mislimo, da se bo zgodilo, in če je to
                  tako, bi želeli jasno razlago, pa imamo čas. Saj to je sedaj druga obravnava, še
                  vedno čas, da do tega jasnega odgovora pridemo in pričakujem, da boste jasen
                  odgovor dali v pismeni obliki. Hvala.</p>
            </sp>
            <sp xml:id="SDT4-OZG-Redna-027-2007-03-15.sp67">

               <speaker>PRESEDNIK FRANC (FERI) HORVAT:</speaker>

               <p>Gospa državna sekretarka.</p>
            </sp>
            <sp xml:id="SDT4-OZG-Redna-027-2007-03-15.sp68">

               <speaker>ANDRIJANA STARINA KOSEM:</speaker>

               <p>Hvala lepa. Mislim, da smo dali popolnoma jasen odgovor, tudi vztrajam na tem, da
                  smo dali jasen odgovor. Kar se tiče SOD-ovih delnic smo povedali, da so.
                  Obstoječih SOD-ovih delnic so v tem paketu. In tudi pojasnili smo na kakšen način
                  se rokuje oziroma obravnava<stage type="mag">(Nadaljevanje)</stage> ta drug paket. Tako
                  da, mislim, da smo popolnoma jasno povedali, da vsi ti postopki bodo tudi peljani
                  na način maksimalnega izplena. Sedaj bom jaz rekla, jaz tudi ne razumem kaj sploh
                  je konkreten ugovor ali pa očitek temu načinu. Kar se pa tiče prej vaše debate, bi
                  pa vseeno opozorila, država v tem primeru ni kršiteljica. V tem primeru je Telekom
                  gospodarska družba. Tako, da to... Ja, ampak ne moremo tega prekvalificirati, da
                  je država kršiteljica.</p>
            </sp>
            <sp xml:id="SDT4-OZG-Redna-027-2007-03-15.sp69">

               <speaker>PRESEDNIK FRANC (FERI) HORVAT:</speaker>

               <p>Kolega Petek.</p>
            </sp>
            <sp xml:id="SDT4-OZG-Redna-027-2007-03-15.sp70">

               <speaker>MILAN PETEK:</speaker>

               <p>Samo povem, da bom eklatanten do ženskega dela, na drugi strani ne bom več vrtel
                  za moje vprašanje, čeprav mislim, da je bilo vprašanje jasno, in da bi terjali
                  jasen odgovor, ki ga pač jaz po mojem mnenju nisem dobil.</p>
            </sp>
            <sp xml:id="SDT4-OZG-Redna-027-2007-03-15.sp71">

               <speaker>PRESEDNIK FRANC (FERI) HORVAT:</speaker>

               <p>V zvezi s predlogom kolega Prijatelja, pa bi bil za rešitev, če jo kolega
                  Prijatelj, sprejemaš, ker težko nek formalni sklep sprejmemo tukaj, da zaprosimo,
                  kot odbor, ministrstvo, da do obravnave zakona, tega zakona na seji zbora, da da
                  informacijo o izvajanju tistega člena, ki je bil amandmiran na tvoj predlog, z
                  veliko večino in soglasjem Vlade, da dobimo informacijo kako poteka izvajanje tega
                  člena. Ali je to možno? Ker druga možnost je pa ta, da postaviš poslansko
                  vprašanje.</p>
               <p>Zaključujemo obravnavo 1. člena.</p>
               <p>2. člen. Ni razprave.</p>
               <p>3. člen. Ni razprave.</p>
               <p>4. člen. Ni razprave.</p>
               <p>5. člen. Ni razprave.</p>
               <p>6. člen. Ni razprave.</p>
               <p>7. člen. Ni razprave.</p>
               <p>8. člen. Ni razprave.</p>
               <p>9. člen. Ni razprave.</p>
               <p>10. člen in amandma. Dajem predlog oziroma amandma v razpravo. Želi kdo o
                  amandmaju razpravljati? <stage>(Ne želi.)</stage> Glasujemo o amandmaju.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>In preostane 11. člen. Ni razprave.</p>
               <p>In glasujemo o vseh členih skupaj.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da so členi sprejeti.</p>
               <p>Amandma bo vključen v dopolnjen predlog zakona. Poročevalec predsednik oziroma
                  podpredsednik.</p>
               <p>S tem zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA - POBUDA ZDRUŽENJA SVETOV DELAVCEV
                     SLOVENSKIH PODJETIJ IN DRUGIH ZA ZAČETEK POSTOPKA ZA OCENO USTAVNOSTI 2., 3. IN
                     5. ODSTAVKA 703. ČLENA V ZAKONU O GOSPODARSKIH DRUŽBAH.</title> V gradivu imate
                  pobudo s sklepom Ustavnega sodišča. Mnenje Zakonodajno-pravne službe in mnenje
                  Vlade. Sprašujem predstavnico Zakonodajno-pravne službe, če želi besedo. Gospa
                  Andreja Kurent, izvolite.</p>
            </sp>
            <sp xml:id="SDT4-OZG-Redna-027-2007-03-15.sp72">

               <speaker>ANDREJA KURENT:</speaker>

               <p>Hvala. Rada bi samo modificirala delno naše mnenje, ki ste ga prejeli,
                  predvidevam, tudi proučili. Na drugi strani, da je bil to, kar smo prej že
                  govorili, novela ZSDU-ja že sprejeta. To bi bilo vseh. Hvala. <stage type="mag"/>
               </p>
            </sp>
            <sp xml:id="SDT4-OZG-Redna-027-2007-03-15.sp73">

               <speaker>PREDSEDNIK FRANC (FERI) HORVAT:</speaker>

               <p>Odpiram razpravo. Ni razprave. V odločanje dajem predlog sklepa, ki ga imate:
                  Odbor Državnega zbora Republike Slovenije za gospodarstvo se strinja z mnenjem
                  Zakonodajno-pravne službe v zvezi s pobudo združenja sveta delavcev slovenskih
                  podjetij in drugih za začetek postopka za oceno ustavnosti drugega, tretjega in
                  petega odstavka 703. člena Zakona o gospodarskih družbah ter Zakonodajno-pravni
                  službi predlaga, da v skladu z 266. členom Poslovnika državnega zbora pripravi
                  odgovor Ustavnemu sodišču Republike Slovenije. Želi kdo o predlogu sklepa
                  razpravljati? Če ne, ga dajem na glasovanje.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Sklep je sprejet. Zaključujem to točko.</p>
               <p>Prehajamo na <title>4. TOČKO DNEVNEGA REDA - OBRAVNAVA POROČILA DSU, DRUŽBE ZA
                     SVETOVANJE IN UPRAVLJANJE O LIKVIDACIJI O IZVAJANJU NALOG NA PODLAGI 62. ČLENA
                     ZAKONA O ZAKLJUČKU LASTNINJENJA IN PRIVATIZACIJ PRAVNIH OSEB V LASTI SLOVENSKE
                     RAZVOJNE DRUŽBE OD 1.1.2006 DO 31.12.2006.</title> Gradivo ste dobili, poročilo
                  objavljeno v računalniškem okolju Lotus Notes in v Poročevalcu. Z nami so poleg
                  predstavnice in predstavnikov Vlade gospod mag. Uroš Rožič<stage>(?)</stage> likvidacijski
                  upravitelj DSU, gospod Franc Herman Šimnovec in gospa Nika Zalaznik. Odbor je
                  matično delovno telo. Po zakonu je družba dolžna poročati, poročilo imamo.
                  Prepričan sem, da smo ga prebrali, tako da v kolikor smatrate za potrebno bi
                  prosil za kratek uvod, ampak res kratek.</p>
            </sp>
            <sp xml:id="SDT4-OZG-Redna-027-2007-03-15.sp74">

               <speaker>GOSPOD________:</speaker>

               <p>Hvala lepa, gospod predsednik. Gospodje poslanci, gospa državna sekretarka! Bom
                  racionalen z vašim dragocenim časom, bom poskušal nekako v sedmih točkah strniti
                  to poročilo. V 1. točki omenjam delnice, ki so rezervirane za denacionalizacijske
                  upravičence, v tem segmentu spremljamo še 35 odprtih zadev, predvsem v zadnjem
                  trimesečju lanskega leta je bilo rešenih nekaj teh zadev, določene ostajajo še
                  vedno odprte, in sicer so ugodno za denacionalizacijske upravičence bile rešene
                  zadeve Pivovarna Laško, Steklarna Rogaška, Stolarna Dobro polje, Žito Jelovica in
                  Tiko Tržič, zavrnjenih pa je bilo sedem zahtevkov, tako da smo v tem obdobju
                  rešili Embalažo in Šešir. V reševanju imamo Cinkarno Celje in Beti in ostali so v
                  fazi cenjenja. V segmentu vodenja zunaj bilančne evidence sredstev podjetij je
                  bilo na DSU v lanskem letu in potem naprej nakazanih 142,5 milijonov tolarjev, po
                  stanju na dan 31.12. beležimo še odprtih 5,6 milijarde tolarjev, tako da za ta del
                  še terjamo potem tudi podjetja. Ostanki notranjih odkupov spremljamo še 27
                  primerov. V letu 2006 smo izvršili 11 prodaj. V obdobju predvsem zadnjega
                  trimesečja so bili zaključeni trije projekti, Termoplasti Plama, IMP Telekom in
                  Emona blagovni center, smo pa tudi začeli že postopek z Metalko trgovino v lanskem
                  letu in se je nekaj dni nazaj tudi zaključil.<stage type="mag">(nadaljevanje)</stage>
                  Torej četrti segment je 6. člen tega zakona, torej ko določeno premoženje ni bilo
                  vključeno v privatizacijo. Rešeno in v reševanju je bilo 11 zadev skupno od 32-ih
                  zadev, tako da smo uspešno, torej dokončno rešili zadeve Givo Ljubljana, Gorenje,
                  Gozdno gospodarstvo v Postojni <stage>(?)</stage>, Hmezad kmetijstvo v stečaju in Liko Vrhnika.
                  Še nadaljnjih šest zadev imamo pa pred rešitvijo. V segmentu privatizacije, ki še
                  ni bila zaključena v lanskem letu, smo reševali kar nekaj zadev, nekaj tudi
                  strokovno zelo zahtevnih, tukaj če omenim samo poimensko te zadeve so ABC Agrohit,
                  Geoplin, Metalka Komerc, Projektivno podjetje Kranj, Verige Maribor in Stol
                  Kamnik, ki smo ga pa tudi čisto konec lanskega leta uspešno zaključili.
                  Uveljavljanje zahtevkov pred sodišči in upravnimi organi za račun tega, če rečem
                  temu ostankov družbenega premoženja še 41 zadev, 6 zadev pričakujemo, da bo
                  rešenih v prvi polovici letošnjega leta, to je pričakovanje naše, sicer smo pa
                  tukaj dosti aktivni kot tožena ali tožeča stranka. Še zadnji segment, da ga omenim
                  je urejanje premoženjsko pravnih razmerij z Republiko Hrvaško. Tukaj smo reševali
                  primere SAN-a, Planika Kobarid, Istrska Pivovara Loš<stage>(?)</stage>, Metalplast in
                  ..<stage>/nerazumljivo./</stage>..Umag. Rešili smo v tem obdobju uspešno en od teh primerov, gre
                  za primer SANA v Hočah. Ostale zadeve, kot veste, so sporazumne z Republiko
                  Hrvaško, pa smo malo manj uspešni oziroma so še vedno ostale odprte. Realizacija
                  kupnin v celotnem lanskem letu je znašala 11,9 milijonov evrov, torej to so
                  kupnine, ki so potem v skladu z Zakonom o kupninah bile nakazane različnim
                  prejemnikom, največ od tega 2 milijardi 300 oziroma 70% tega zneska je šlo v
                  Proračun Republike Slovenije. Jaz upam, da sem bil dovolj kratek, sem poskušal
                  strniti kolikor zelo se je dalo. Hvala lepa.</p>
            </sp>
            <sp xml:id="SDT4-OZG-Redna-027-2007-03-15.sp75">

               <speaker>PREDSEDNIK FRANC (FERI) HORVAT:</speaker>

               <p>Hvala za racionalno predstavitev. Želi gospa državna sekretarka še karkoli dodati?
                  Ne. Želi kdo razpravljati? Ne želi. Potem predlagam, da odbor sprejme naslednji
                  sklep: Odbor za gospodarstvo se je seznanil s poročilom DSU, Družbe za svetovanje
                  in upravljanje d.o.o. o likvidaciji o izvajanju nalog na podlagi 62. člena Zakona
                  o zaključku lastninjenja in privatizacije pravnih oseb v lasti slovenske razvojne
                  družbe od 1.1.2006 do 31.12.2006, ki ga je družba pripravila v skladu z 62. členom
                  Zakona o zaključku lastninjenja in privatizacije pravnih oseb v lasti slovenske
                  razvojne družbe. Glasujemo.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Sklep je sprejet. S tem zaključujem to točko in se vam prav lepo zahvaljujem za
                  sodelovanje.</p>
               <p>Ima kdo kaj pod <title>TOČKO RAZNO 5. TOČKA</title>. Nič. Zaključujem sejo in
                  želim lep in uspešen popoldan.</p>
               <stage type="time">(Seja je bila končana 15. marca 2007 ob 13.39)</stage>
            </sp>
         </div>
      </body>
   </text>
</TEI>
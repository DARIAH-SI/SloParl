<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZZP-Redna-003-2005-03-11">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">B67C6EC54DAD2EDEC1256FB100329833</idno>
               <idno type="custom" subtype="day">C24B846C3B3BB522C1256FC10045BB73</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=C24B846C3B3BB522C1256FC10045BB73</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZZP-Redna-003-2005-03-11.OZZP" n="003">
               <name>Redna</name>
               <date when="2005-03-11"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZZP-Redna-003-2005-03-11.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZZP-Redna-003-2005-03-11.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZUNANJO POLITIKO</stage>
            <stage type="session">3. seja</stage>
            <stage type="date">(11. marec 2005)</stage>
            <stage type="chairman">Sejo je vodil Jožef Jerovšek, predsednik odbora.</stage>
            <stage type="time">Seja se je pričela ob 9.13 uri.</stage>


            <sp xml:id="SDT4-OZZP-Redna-003-2005-03-11.sp1">

               <speaker>PREDSEDNIK JOŽEF JEROVŠEK:</speaker>

               <p>Lep pozdrav! Pričenjam 3. redno sejo odbora za zunanjo politiko.</p>
               <p>Obveščam vas, da so zadržani in se seje ne morejo udeležiti naslednji poslanci:
               kolega Aurelio Juri, Roberto Battelli. Nadomeščajo pa člane odbora, namesto Zvonka
               Černača kolega Robert Hrovat, kolegico Polonco Dobrajc nadomešča kolega Tanko,
               magistra Branka Grimsa kolega Veršnik. In poslanca Jožefa Školča, kolega Gulič.</p>
               <p>Obveščam vas, da so na sejo povabljeni tudi predstavniki vlade Republike Slovenije,
               predstavniki predsednika Republike Slovenije in k 2. točki dnevnega reda, v skladu s
               tretjim odstavkom 54. e člena poslovnika državnega zbora, tudi slovenski poslanci v
               Evropskem parlamentu.</p>
               <p>Posebej pozdravljam ministra za zunanje zadeve, doktor Dimitrija Rupla. In seveda
               predstavnike medijev.</p>
               <p>Prehajamo na določitev dnevnega reda seje odbora. S sklicem seje 24.2. ste prejeli
               predlog dnevnega reda seje odbora. Dne 10.3. ste pa prejeli predlog za razširitev
               dnevnega reda seje s točko 2.a. Ali kdo temu predlogu nasprotuje? Vidim da ni
               nasprotovanja.</p>
               <p>S tem je določen dnevni red seje, kot je bil predlagan s sklicem in širitvijo.</p>
               <p>Prehajamo na <title>1. TOČKO DNEVNEGA REDA - VPRAŠANJA IN POBUDE.</title> Besedo dajem
               poslankam in poslancem. Prosim če se prijavite k besedi.</p>
               <p>Zanimivo. Ja, če ni, ni.</p>
               <p>Torej ni prijavljenih k besedi. Saj je jasno, zato zaključujem 1. točko dnevnega
               reda.</p>
               <p>In prehajamo na <title>2. TOČKO DNEVNEGA REDA - PREDLOG DEKLARACIJE O USMERITVAH ZA
                  DELOVANJE REPUBLIKE SLOVENIJE V INSTITUCIJAH EVROPSKE UNIJE V LETU 2005.</title>
               </p>
               <p>In verjetno bomo to vodili združeno s točko <title>PREDNOSTNE NALOGE SLOVENIJE ZA DELO V SVETU EVROPSKE UNIJE V LETU
               2005.</title>
               </p>
               <p>Sedaj je prvič, da v državnem zboru obravnavamo oba dokumenta, kot to predvideva
               zakon o sodelovanju med vlado in državnim zborom o zadevah Evropske unije, in
               poslovnik državnega zbora. Tako je do sedaj že bila opravljena obravnava na matičnih
               delovnih telesih, danes pa poteka obravnava obeh dokumentov še na odboru za zadeve
               Evropske unije in našem odboru, ki sta pristojni delovni telesi.</p>
               <p>Tako predlagam, da se osredotočimo na tisti del, ki se nanaša na skupno zunanjo ali
               varnostno politiko. Rad bi še dodal, da je oba dokumenta že obravnaval tudi odbor za
               obrambo, ki k dokumentoma ni imel pripomb.</p>
               <p>Besedo dajem ministru za zunanje zadeve, doktor Dimitriju Ruplu, in ga prosim, da
               predstavi oba dokumenta s poudarkom na skupni zunanji in varnostni politiki ter
               širitvi, ki sodita v pristojnost in delokrog našega odbora.</p>
               <p>Gospod minister, prosim.</p>
            </sp>
            <sp xml:id="SDT4-OZZP-Redna-003-2005-03-11.sp2">

               <speaker>DR. DIMITRIJ RUPEL:</speaker>

               <p>Hvala lepa gospod predsednik. Spoštovane kolegice, spoštovani kolegi!</p>
               <p>Govor je torej o deklaraciji o usmeritvah za delovanje naše države v institucijah
               Evropske unije v letošnjem letu.</p>
               <p>Gre za dolžnost vlade, v skladu s 5. členom zakona o sodelovanju med državnim zborom
               in vlado o zadevah Evropske unije. Mi smo pripravili predlog deklaracije. In jaz bom
               v glavnem se osredotočil, gospod predsednik, na zunanje-politični del te deklaracije.</p>
               <p>Kot veste, sicer to gradivo kot prioritete naše države na področju Evropske unije
               opredeljuje izvajanje lizbonske strategije, potem pogajanja o naslednji finančni
               perspektivi, potem učinkovito porabo dodeljenih kohezijskih sredstev, nadaljevanje
               priprav na sprejem evra, na vzpostavitev zunanje meje, nadaljevanje širitvenega
               procesa, sodelovanje z državami zahodnega Balkana, sodelovanje med Evropsko unijo in
               organizacijo za varstvo v Evropi, sodelovanje s strateškimi partnerji in seveda
               priprave na predsedovanje Evropski uniji, ki nas čaka v letu in pol, med začetkom
               leta 2007 in prvo polovico 2008. Kako bo to predsedovanje organizirano? Mimogrede naj
               rečem,  je odvisno od tega,
               kakšna bo usoda evropske ustave. Predlog deklaracije o usmeritvah delovanja naše
               države v institucijah Evropske unije letos, temelji na dokumentu o prednostnih
               nalogah Slovenije za delo v svetu Evropske unije tudi v letu 2005. Tam so podrobneje
               določene prednostne naloge Slovenije po posameznih področjih delovanja Evropske
               unije.</p>
               <p>Mimogrede naj rečem, da deklaracija sledi tudi operativnemu programu sveta za leto
               2005. Programu, ki sta ga predložili luksemburško in britansko predsedstvo. Britansko
               prihaja za luksemburškim. In sledi tudi večletnemu strateškemu programu sveta
               Evropske unije v letih 2004-2006, ki ga je evropski svet sprejel decembra 2003.</p>
               <p>No, kot rečeno, bom govoril predvsem o zunanje-političnih zadevah. Najprej nekaj
               malega o nadaljevanju širitvenega procesa. Naša država podpira nadaljnjo širitev
               Evropske unije. Zakaj? S tem se povečuje območje stabilnosti in varnosti. In
               konkreten dogodek v zvezi s tem, bo letos konec aprila predvidoma, podpis pristopne
               pogodbe z Bolgarijo in Romunijo. Mi bomo še naprej zagovarjali stališče, da imajo ob
               upoštevanju vseh kriterijev in standardov države zahodnega Balkana jasno evropsko
               perspektivo. Slovenija bo torej delovala v smeri njihovega čimprejšnjega
               približevanja evropskim integracijam.</p>
               <p>Jasno da je prioriteta Slovenije na področju širitve povezana s sosednjo Hrvaško,
               oziroma s pristopnimi pogajanji sosednje države. Mi imamo velik interes, da se
               Hrvaška čim prej prilagodi standardom Evropske unije na vseh področjih. Naj rečem, da
               je Slovenija zainteresirana za čimprejšnji začetek pogajanj s Hrvaško, ker bi to
               pozitivno vplivalo na proces njenega prilaganja in sprejemanja evropskih standardov
               in zakonodaje na vseh področjih. Daljše odlaganja začetka pogajanj, in posledična
               destabilizacija Hrvaške bi bistveno poslabšala okolje, v katerem bi morali državi
               urediti bilateralne odnose, hkrati pa bi poslabšalo tudi stabilnost v celotni regiji.</p>
               <p>Republika Slovenija vidi približevanje Hrvaške Evropski uniji v luči širjenja in
               utrjevanja stabilnosti na zahodnem Balkanu kot dodaten spodbujevalni faktor
               gospodarskega razvoja regije, in kot ponujanje modela ostalim kandidatkam,
               aspirantkam, iz regije za prihodnje članstvo v Evropski uniji.</p>
               <p>Skupno stališče Evropske unije glede datuma začetka pogajanj, je izraženo v sklepu
               ...<stage>/Hrup v ozadju./</stage>... sveta, jih je Slovenija aktivno tudi sooblikovala. To pomeni,
               da Hrvaška mora zagotoviti polno sodelovanje s haaškim sodiščem. Stališče Slovenije
               je, da to ne pomeni, da mora Hrvaška v vsakem primeru izročiti še zadnjega
               osumljenca, ampak mora dokazati, da je storila vse, da bi se to zgodilo.</p>
               <p>Hrvaška je na področju sodelovanja s haaškim sodiščem med vsemi državami v regiji
               naredila največ. In s tem v veliki meri prispevala k stabilizaciji zahodnega Balkana.
               Slovenija upa, da bodo zagotovila in dokazi v sodelovanju Hrvaške s haaškim sodiščem,
               ki jih je Hrvaška nedavno predložila Evropski uniji, upoštevana v razpravi o začetku
               pogajanj.</p>
               <p>S pozornostjo bomo spremljali pristopna pogajanja s Turčijo. Njihov začetek je
               predviden oktobra letos. Tudi to seveda predstavlja velik izziv za Evropsko unijo. O
               tem skoraj nima smisla veliko govoriti, ker je bilo v medijih o tem že veliko
               povedanega.</p>
               <p>Poglejte, stabilnost in gospodarski razvoj zahodnega Balkana sta v vitalnem interesu
               Republike Slovenije. Mi si bomo še naprej prizadevali, da Evropska unija tej regiji
               nameni posebno pozornost, tako v realizaciji njihove evropske perspektive, kot tudi
               glede reševanja medsebojnih odprtih vprašanj. Zahodni Balkan se v resnici sooča s
               celo vrsto nerešenih statusnih in ustavnih vprašanj, ki destabilizirajo regijo in
               zavirajo njen ekonomski razvoj. Tu imamo daytonski sporazum iz decembra 1995, letos
               bomo praznovali deseto obletnico tega sporazuma. Imamo resolucijo varnostnega sveta
               12.44. Ta je bila sprejeta junija 99. Imamo ohridski sporazum iz leta 2001. Imamo
               beograjski sporazum iz februarja 2002. To so neke rešitve, ki so bile pomembne. Ki so
               pomenile okvir za prenehanje konfliktov, oziroma ustavnih kriz. Vendar seveda ne
               predstavljajo dokončnih rešitev.  Mimogrede, da rečem, da letos pričakujemo, da se bodo
               stvari premaknile naprej tudi v zvezi s Kosovom. Letos poleti je predviden čas, ko
               naj bi generalni sekretar Združenih narodov izdal poročilo o uresničevanju standardov
               na Kosovu in od tega poročila je odvisno ali se bodo lahko začeli pogovori o
               prihodnjem statusu Kosova. Na Kosovu je seveda stanje pričakovanja v zvezi s tem
               poročilom. In pričakovanja so tudi v zvezi s pogovori o prihodnjem statusu oziroma
               nekateri pravijo končnem statusu Kosova. Kar mnogi na Kosovu razlagajo kot začetek
               pogovorov o samostojnosti pokrajine Kosovo. To vprašanje je izjemno zapleteno in na
               tej točki se tudi, da tako rečem, srečujejo interesi in skrbi Evropske unije, Nato,
               organizacije za varno sodelovanje v Evropi, Organizacija Združenih narodov in seveda
               celotne mednarodne skupnosti. Mednarodna skupnost je izredno občutljiva glede tega
               vprašanja, to je vprašanje se je v zadnjih dneh še posebej zaostrilo v zvezi s
               predajo ministrske predsednika Hardinai-ja, haaškemu sodišču. Tej predaji niso
               sledili kakšni večji problemi, kar nas seveda zelo veseli, v mislih imam denimo nemir
               ali pa kaj podobnega. Čeprav se vsi skupaj še vedno bojim kakšnih provokacij, ki bi
               utegnile zamajati ravnotežje, ki se je vzpostavilo na Kosovu. Še to naj rečem, da bi
               seveda kakršnikoli nemiri, kakršnikoli, bi rekel neredi, nestabilnosti bi omajali
               tudi možnosti za začetek pogovorov o prihodnje statusa Kosova.</p>
               <p>Prihodnji status Kosova je odvisen seveda od izpolnjevanja pogojev, ki sem jih že
               omenil, standardov, evropskih standardov, med njimi je na prvem mestu gotovo
               spoštovanje manjšin, v tem primeru, predvsem srbske manjšine na Kosovu. Da bi pa
               lahko govorili potem o prihodnje statusu ali nekateri pravijo končnem statusu Kosova,
               pa bi seveda morali upoštevati nekatere, kot pravijo, pogoje, rdeče črte, nekatere
               omejitve, kot so denimo, da se Kosovo ne more vrniti nazaj v položaj pred letom 1999.
               Da ni mogoča združitev s katerokoli državo ali pokrajino, kjer prevladuje albansko
               etnično prebivalstvo. In da seveda ni mogoča nikakršna razdelitev pokrajine, kot se
               je včasih v preteklosti govorilo, češ da bi morda Kosovo razdelili na srbski del in
               albanski del in oziroma del, ki bi pripadal kosovskim Albancem.</p>
               <p>Glejte, Slovenija si kot članica Evropske unije in Nato in seveda kot predsedujoča
               OVSE prizadeva ohranjati problematiko zahodnega Balkana, čim višje na dnevnem redu
               mednarodne skupnosti in dejavno prispevati k iskanju rešitev za zagotovitev
               stabilnosti v regiji. Evropska perspektiva se kaže pravzaprav kot edini možni, seveda
               kot pravi edini možni okvir za reševanje načrtnih vprašanj v regiji.</p>
               <p>Ne bom nič novega rekel, to so razprave v Evropski uniji in tudi v Natu, da ne
               govorim OVSE. Če rečem, da si predstavljamo, da bo mogoče v prihodnosti govoriti,
               tako o Srbiji in Črni Gori kot o Kosovem, kot članicah takšne in drugačne vrste
               Evropske unije, brez konteksta Evropske unije najbrž ni mogoče rešiti vprašanj, ki so
               na tem dnevnem redu, ki sem ga omenil.  V jugovzhodni Evropi, da ne rečem še naprej, v vzhodni
               Evropi, na Kavkazu in tako naprej in tako naprej, je seveda velika želja po
               vključevanju v Evropsko unijo in Nato. Vključevanje v Evropsko unijo in Nato ni
               mogoče, dokler se regija, zdaj pa govorim o Balkanu ne znebi bremen preteklosti,
               polno sodelovanje vseh teh držav z mednarodnim sodiščem za zločine na področju bivše
               Jugoslavije je korak sprav<stage>(?)</stage> in predpogoj regionalnega sodelovanje in približevanja
               evroatlantskim integracijam. Nekateri pravijo, da bi bilo mogoče za Kosovo najti
               rešitev nekje med dejtonskim sporazumom in ohridskim sporazumom. O teh sporazumih smo
               v okviru tega odbora večkrat razpravljali. Dejstonski sporazum je uredil Bosno in
               Hercegovino na ta način, da je to pokrajino razdelil kot je znano v te enote, oziroma
               entitete in je vsaki od teh enot naložil posebni odgovornosti, dal posebne pravice in
               tako naprej. Ohridski sporazum je sporazum, ki počiva na drugačnem principu, na
               principu skupnega upravljanja države na centralnem mestu. Kako je mogoče recimo v
               prihodnosti na Kosovem najti nek kompromis k tema dvema principoma upravljanja novo
               etničnih kompliciranih, nacionalno etnično kompliciranih držav ali entitet, seveda je
               vprašanje, ki bo terjalo odgovor zelo kmalu. Vprašanje, ki je zdaj na dnevnem redu in
               vprašanje, na katero bomo morali odgovoriti, najbrž vsi skupaj ali vsaj na začetek
               tega vprašanja odgovoriti kmalu, najbrž zgodaj jeseni.</p>
               <p>Srbija in Črna Gora - Slovenija je večkrat povedala, da bo sprejela kakršnokoli
               rešitev do katere bosta prišli ti dve državi na demokratičen način v dialogu, neko
               bojevanje ali neko dialogiziranje med tema dvema enotama teče. Gre za bodočo ustavno
               ureditev, mislim, da je treba obe prijateljski državi enotiti za enkrat skupne
               države, spodbujati, hrabriti glede iskanja sporazumnih rešitev in to je tudi naše
               stališče v Evropski uniji, poskušamo skratka posredovati v smislu konstruktivne
               rešitve.</p>
               <p>Mogoče samo en stavek v zvezi z ekonomsko oziroma socialno problematiko na zahodnem
               Balkanu. Recimo Kosovo se sooča z velikanskim problemom nezaposlenosti, z relativno
               neobstoječo gospodarsko aktivnostjo in mnogi se bojijo pri reševanju Kosovega ravno
               tega, da bi z morebitno podelitvijo nekega bolj avtonomnega statusa dobili neko
               entiteto, neko pokrajino, ki bi bila ekonomsko problematična, odvisna in tako naprej.
               Socialni problem je ekonomska brezperspektivnost oziroma perspektivnost, revščina so
               seveda tiste razsežnosti problematike, ki določajo rešitve na tem delu sveta.</p>
               <p>Države o katerih sem govoril se vse srečujejo s posameznimi ekonomskimi problemi,
               nekateri na višji, nekateri na nižji ravni. Med stvarmi oziroma problemi, ki so na
               dnevnem redu kar naprej in še vedno so nedokončana privatizacija, prestrukturiranje
               industrije, zastarelost proizvodnih kapacitet, že omenjena brezposelnost na Kosovem
               med 50-70%, kakor berete oziroma kakor govorijo različni viri. Majhna gospodarska rast ali
               pomanjkanje gospodarske rasti, nizke, neposredne tuje investicije, ki so že spet
               povezane z nestabilnostjo. Težko pričakujemo veliko tujih investicij v nestabilnih
               razmerah. Da ne govorim o nezaščitenosti tujega kapitala, pomanjkanju razvojnih<stage>(?)</stage>
               perspektiv, o begu možganov in tako naprej. Kar zadeva sodelovanje med Evropsko unijo
               in OVSE bi rad povedal, da bo Slovenija kot predsedujoča OVSE v letošnjem letu
               poskušala zagotoviti čim večjo koherentnost, čim večjo skladnost med Evropsko unijo
               in OVSE in si bo prizadevala za nadaljnjo krepitev usklajenega nastopanja držav
               članic Evropske unije v okviru OVSE. To sta tudi ključna cilja, ki ju glede
               sodelovanja med Evropsko unijo in OVSE potrjuje GAERC, ki jih je že GAERC, to se
               pravi svet za splošne in zunanje zadeve sprejel 13. decembra lansko leto.</p>
               <p>Morda še nekaj besed gospod predsednik o sodelovanju s strateškimi partnerji. Tema,
               ki je postala še posebej aktualna v zvezi z obiskom ameriškega predsednika 22.
               februarja v Bruslju. Torej, ta obisk je dal ...<stage>/Nerazumljivo./</stage>... v zagon v
               transatlantskih odnosih, tudi v Sloveniji mislimo, da je transatlantsko sodelovanje
               nenadomestljivo in bistveno za uspešno soočanje s skupnimi ogrožanji. Slovenija se
               zavzema za konstruktivno sodelovanje med Evropsko unijo in Združenimi državami
               Amerike, tudi glede aktualnih mednarodnih vprašanj. Jaz sem bil nedavno gospod
               predsednik v Združenih državah Amerike in moram povedati, da je tudi v Združenih
               državah Amerike seveda razpoloženje glede te strateške problematike v zvezi s
               sodelovanjem med Evropo in Združene države Amerike, bistveno boljše kot kdajkoli v
               zadnjih dveh, treh letih. In to je vsekakor spodbudno.</p>
               <p>Jasno je, da bosta Evropska unija in da bodo Združene države Amerike v sodelovanju
               lažje premagovale visoke naloge v mednarodnih odnosih, kot so bližnje vzhodni
               delovni<stage>(?)</stage> proces, potem Irak, Iran, da ne govorim o Balkanu, o katerem sem prej
               govoril, potem seveda boj s terorizmom in razvojni cilji tisočletja. Da ne govorim
               spet o ekološki problematiki in tako naprej.</p>
               <p>Mi smo jasno zainteresirani kot država, ki meji na regijo zahodnega Balkana posebej
               za krepitev miru in stabilnosti in gospodarskega razvoja na zahodnem Balkanu, to je
               za nas prioriteta. Transatlantsko sodelovanje v tem pogledu je pravzaprav zelo dobro,
               morda celo zgled za druga področja in moram reči, da seveda vsi, ki imamo kontakte na
               obeh straneh, skušamo ohraniti prav to problematiko naših sosedov, zahodnega Balkana
               čim višje na dnevnem redu teh odnosov. In mislim, da se nam doslej to, da se je to
               doslej posrečilo. Uspešen prehod iz SFOR-ja na EUFOR v Bosni in Hercegovini kaže na
               vse večjo učinkovitost evropske varnostne in obrambne politike in strateškega
               partnerstva med Evropsko unijo in Nato.</p>
               <p>Letošnje leto kot sem že rekel bo za Kosovo, Črno Goro, Srbijo izrednega pomena in
               Slovenija mora biti tukaj izredno pozorna, izredno previdna in izredno aktivna. Kot
               je znano se bo v zvezi s poglobitvijo tega prekooceanskega sodelovanja Evropska unija
               bolj aktivno vključila v gospodarsko, socialno in politično obnovo Iraka. Izvedla bo
               misijo civilnega kriznega upravljanja za Irak, tukaj mislim na usposabljanje
               sodnikov, policistov, paznikov in drugih, da tako rečem državnih uradnikov,
               administraciji.  To
               usposabljanje bo potekalo v državah članicah Evropske unije ali pa v regiji.
               Slovenija bo po svojih močeh prispevala k uresničevanju politike Evropske unije do
               Iraka. Evropska unija ter Združene države Amerike bosta sodelovali tudi v
               prizadevanjih za trajni mir in stabilnost na Bližnjem Vzhodu. V zadnjem času, mislim
               tudi na zadnji vrh, imamo potrdila, da je potrebno Izraelu in Palestini ponuditi
               politično perspektivo, Izraelu mir, varnost, priznanje vseh držav v regij,
               Palestincem pa vitalno demokratično neodvisno in ozemljsko neprekinjeno državo. Morda
               še stavek, dva o Ruski federaciji. Važno je, da Slovenija ohrani pozornost do
               vsestranskega sodelovanja z Rusko federacijo kot strateškim partnerjem Evropske unije
               in seveda tudi svojim lastnim strateškim partnerjem, to sodelovanje je pomemben
               element zunanje politike Evropske unije, ne samo zaradi skupne sosedske, ampak tudi
               zaradi vloge Ruske federacije kot pomembnega faktorja v mednarodnih odnosih. Na vrhu
               v St. Petersburgu, spomnite se, to je bilo sredi leta 2003, je bil sprejet dogovor o
               dolgoročnem cilju oblikovanja štiri skupnih prostorov partnerstva med Evropsko unijo
               in Rusko federacijo, ti štirje prostori pa so skupni gospodarski prostor, skupni
               prostor svobode, varnosti in pravosodja, skupni prostor sodelovanja na področju
               zunanje varnosti in skupni prostor raziskovanja znanosti in kulture. Luxemburško
               predsedstvo, to se pravi to predsedstvo, ki ga imamo zdaj, si je zadalo nalogo
               zaključiti pogajanja o štirih skupnih prostorih do naslednjega vrha, ki bo maja 2005,
               govorim o vrhu Evropska unija, Ruska federacija.</p>
               <p>Slovenija tudi z ozirom na predsedovanje v OVSE meni, da mora Evropska unija še
               naprej krepiti konstruktiven dialog z Rusko federacijo v procesih reševanja
               zamrznjenih konfliktov v skupni sosedski politiki. Rad bi opozoril na to, da je
               večina teh zamrznjenih konfliktov v bližini meja Ruska federacije oziroma na področju
               nekdanje Sovjetske zveze in seveda ti zamrznjeni konflikti predstavljajo eno od
               bistvenih nalog organizacije za varno sodelovanje v Evropi.</p>
               <p>Na koncu, gospod predsednik, samo še ena beseda o skupnem oziroma o predsedovanju
               Slovenije v Evropski uniji. Vlada je januarja, 6. januarja letos sprejela sklep o
               ustanovitvi in imenovanju ožje delovne skupine za priprave na predsedovanje v
               Evropski uniji. To skupino vodi predsednik vlade, ostali smo pa minister za zunanje
               zadeve, potem za finance, za javno upravo in državni sekretar v kabinetu predsednika
               vlade. Ta ožja delovna skupina ima naloge, da zagotavlja konsistentno vodenje
               projekta slovenskega predsedovanja v Evropski uniji, da oblikuje splošne politične
               smernice in prioritete predsedovanja Slovenije v Evropski uniji, da nadzoruje potek
               priprav državne uprave in izvajanje predsedovanja in da imenuje širšo delovno skupino
               za operativne priprave in izvedbo predsedovanja. Imenovanje širše delovne skupine v
               katero bodo vključena vsa ministrstva in bo ta naša skupina obravnavala konkretna
               posamezna vprašanja, je v sklepni fazi.</p>
               <p>Imamo celo vrsto posvetov že na temo predsedovanja Slovenije v Evropski uniji. Sam
               sem se o tej problematiki posvetoval v Nemčiji in posamezni pogovori potekajo ob robu
               sestankov v Evropski uniji. Kar
               zadeva Nemčijo, moram reči, da nas vsestransko podpira in imamo zagotovila, da nam bo
               bistveno pomagala pri predsedovanju, kot veste sta Nemčija in Portugalska s katerima
               bo Slovenija skupaj predsedovala v kolikor bo seveda sprejeta ustava. Tudi na ravni
               vodje širše delovne skupine so bili nekateri operativni sestanki na ravni posameznih
               funkcionarjev v ministrstvih na Portugalskem in v Nemčiji in imam upanje, da bodo te
               priprave potekale normalno v skladu s pričakovanji in da bo naše predsedovanje v
               Evropski uniji, čeprav bo seveda naporno in preizkus za naše sposobnosti, da bo to
               predsedovanje minilo uspešno in v zadovoljstvo ostalih 24-ih ali morda celo več
               članic Evropske unije. Hvala lepa gospod predsednik.</p>
            </sp>
            <sp xml:id="SDT4-OZZP-Redna-003-2005-03-11.sp3">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Gospod minister zahvaljujem se vam za uvodno predstavitev. In preden
               pričnem z razpravo bi rad še predlagal, da odbor po koncu razprave sprejme amandma s
               katerim združi oba dokumenta. Predlog amandmaja ste prejeli na klop oziroma ga
               dobite. Torej, gospod minister je bil pravzaprav izredno izčrpen, kar je hvale
               vredno, povedal ste več kot je v teh dokumentih in mislim da je prav, da je bil odbor
               za zunanjo politiko tako izčrpno informiran o prednostnih nalogah Slovenije in tudi
               razmišljanjih v Evropski uniji. Gospod minister jaz bi, preden dam besedo drugim
               poslancem, postavil eno vprašanje. Namreč, zadeva se končuje z to pogodbo o ustavi za
               Evropo, s tem ste se navezal na skupno predsedovanje, ki je seveda odvisno od
               sprejema te pogodbe o ustavi za Evropo. Jaz upam, da smem, Avstrijska delegacija je
               včeraj pravzaprav, ko smo govorili o tem, izrazila nek pesimizem glede bodočnosti te
               pogodbe za Evropo že v slučaju francoskega referenduma. Pa vas bi vprašal ali je tu v
               Evropski uniji zaznati že na tem segmentu kakšen nemir? Jaz sem doslej bil prepričan,
               da Francija ni kritična država glede tega.</p>
            </sp>
            <sp xml:id="SDT4-OZZP-Redna-003-2005-03-11.sp4">

               <speaker>DR. DIMITRIJ RUPEL:</speaker>

               <p>V Evropski uniji smo zaenkrat kar mirni kar zadeva sprejemanje evropske ustave, tudi
               naši britanski kolegi, mislim, da je Britanija tisti glavni preizkusni trenutek ali
               pa preizkusni kamen ali pa preizkusna točka. Tudi ko gre za Britanijo mislim, da bo
               britanska vlada storila vse, da premaga ovire in težave in da tudi v Britaniji
               referendum uspe. Doslej je bil prav z izjemo občasnih zapetljajev denimo v primeru
               Irske. Na zadnje se vse dobro izteče. Jaz imam vendarle dober občutek, kar se
               Francije tiče pa še posebej. Nimamo kakšnih posebnih informacij o tem, da bi se že v
               francoskem primeru stvar zataknila, ko bi se potem bi seveda morali resno
               razpravljati kako naprej.</p>
            </sp>
            <sp xml:id="SDT4-OZZP-Redna-003-2005-03-11.sp5">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Jaz bi vprašal državnega sekretarja v kabinetu predsednika vlade
               zadolženega za Evropske zadeve, gospoda Koprola, če se želi tudi vključiti?
               ...<stage>/Oglašanje iz klopi./</stage>.. Hvala lepa. Torej, kolegice oziroma kolegi poslanci.
               Gospod Školč se javlja k besedi.</p>
            </sp>
            <sp xml:id="SDT4-OZZP-Redna-003-2005-03-11.sp6">

               <speaker>JOŽEF ŠKOLČ:</speaker>

               <p>Glede na to, da se je minister pravzaprav dotaknil več stvar kot je obljubljal v
               naslovu in odprl možnost za tudi druga vprašanja, bi mene zanimalo neko posebej,
                   neka posebna točka, ki jo je
               minister tako rekoč mimogrede omenil. Rekel je, da se bo Slovenija po svojih močeh
               angažirala v Iraku. In nič več. Tisto, kar mene zanima je, kaj to pomeni po svojih
               močeh? In predvsem kaj to pomeni v luči obljube predsednika vlade generalnemu
               sekretarju Nata, da bo razmislila tudi o angažiranju vojske v, slovenske vojske v
               Iraku. ...<stage>/Glas v ozadju./</stage>...</p>
            </sp>
            <sp xml:id="SDT4-OZZP-Redna-003-2005-03-11.sp7">

               <speaker>PREDSEDNIK JOŽEF JEROVŠEK:</speaker>

               <p>Prosim, izvolite, gospod Rupel.</p>
            </sp>
            <sp xml:id="SDT4-OZZP-Redna-003-2005-03-11.sp8">

               <speaker>DR. DIMITRIJ RUPEL:</speaker>

               <p>Hvala lepa. Da se bomo natančno razumeli. Govorimo o politiki Evropske unije do
               Iraka. In jaz sem govoril o tem, kaj Evropska unija načrtuje. In Slovenija seveda,
               kot članica Evropske unije se bo udeležila prizadevanj Evropske unije glede na svoje
               moči. Rekel sem, da bo po svojih močeh prispevala k uresničevanju politike Evropske
               unije do Iraka. To so bile moje besede. Gre za usposabljanje sodnikov, policistov,
               kot sem tudi rekel, paznikov. Gre za misijo civilnega kriznega upravljanja. Ta misija
               se bo dogajala v državah članicah. In tudi v regiji. Kar se tiče Slovenije, zaenkrat
               je naše delovaje omejeno na lokacijo Jordan.</p>
            </sp>
            <sp xml:id="SDT4-OZZP-Redna-003-2005-03-11.sp9">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Ja, še enkrat gospod Školč.</p>
            </sp>
            <sp xml:id="SDT4-OZZP-Redna-003-2005-03-11.sp10">

               <speaker>JOŽEF ŠKOLČ:</speaker>

               <p>Jaz se za ta odgovor zahvaljujem, potem bom pa vprašal drugače. Kaj pomeni ta
               obljuba gospoda Janše vis-a-vis evropske politike do Iraka?</p>
            </sp>
            <sp xml:id="SDT4-OZZP-Redna-003-2005-03-11.sp11">

               <speaker>PREDSEDNIK JOŽEF JEROVŠEK:</speaker>

               <p>Gospod minister.</p>
            </sp>
            <sp xml:id="SDT4-OZZP-Redna-003-2005-03-11.sp12">

               <speaker>DR. DIMITRIJ RUPEL:</speaker>

               <p>Govorimo sedaj seveda o deklaraciji o usmeritvah za delovanje Republike Slovenije v
               institucijah Evropske unije.</p>
            </sp>
            <sp xml:id="SDT4-OZZP-Redna-003-2005-03-11.sp13">

               <speaker>PREDSEDNIK JOŽEF JEROVŠEK:</speaker>

               <p>Ja, še gospod Školč.</p>
            </sp>
            <sp xml:id="SDT4-OZZP-Redna-003-2005-03-11.sp14">

               <speaker>JOŽEF ŠKOLČ:</speaker>

               <p>Ravno zaradi tega sprašujem. Ali moram biti bolj direkten? Ali ne gre ta obljuba čez
               tisto, kar je politika Evropske unije do Iraka v tem trenutku?</p>
            </sp>
            <sp xml:id="SDT4-OZZP-Redna-003-2005-03-11.sp15">

               <speaker>DR. DIMITRIJ RUPEL:</speaker>

               <p>...<stage>/Smeh./</stage>... Torej, še enkrat bom rekel, da seveda govorimo sedaj o jabolkih, ne o
               hruškah. Ampak seveda, če kolega poslanec želi govoriti o hruškah, sem jaz
               pripravljen govoriti o hruškah kolikor ga je volja. Gre za obljubo predsednika vlade,
               oziroma za izjavo predsednika vlade v navzočnosti generalnega sekretarja
               severno-atlantske zveze Nato, da je Slovenija pripravljena razmišljati o svojem
               angažiranju tudi glede zagotavljanja stabilnosti v Iraku. To je bila izjava, mislim,
               da ki je bila dana pred volitvami v Iraku. Mi spremljamo situacijo v Iraku, kakršna
               pač je, kakršna bo se še razvijala. Zaenkrat vlada nima še nobenih načrtov. Nobenih
               konkretnih načrtov, ali ne deluje na noben konkreten način v tem smislu, kot ste vi
               vprašali. Vam ne vem povedati nič novega od tistega, kar sami dobro veste.</p>
               <p>In seveda jasno pa je, da bi v primeru, ko bi se odločali o kakršnikoli drugačni
               naravnanosti, drugačnem angažiranju, da bi govorili o tem tudi v tem odboru, oziroma
               da bi najbrž o tem želel državni zbor soodločati, oziroma odločati. Najbrž mora
               odločati o teh stvareh.</p>
               <p>Tako da jaz moram kolega poslanca razočarati, ni nič novega.</p>
            </sp>
            <sp xml:id="SDT4-OZZP-Redna-003-2005-03-11.sp16">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Gospod Školč, želite še dodatno?</p>
            </sp>
            <sp xml:id="SDT4-OZZP-Redna-003-2005-03-11.sp17">

               <speaker>JOŽEF ŠKOLČ:</speaker>

               <p>Mi se lahko, bom rekel, pomembnim razpravam pač izognemo s stilskimi formami, ki ji
               jezik ponuja dovolj. Ne bi razpravljali sedaj kaj je za koga bolj okusno, jabolka ali
               hruške. Tisto, kar je poanta vprašanja v kontekstu razprave, ki jo imamo sedaj, ali
               je ta obljuba premiera usklajena z evropsko zunanjo politiko? Da bom popolnoma jasen.
               Se pravi da govorimo o istih stvareh. Če minister dovoljuje meni, da veva isto, in
               misliva isto, potem bi jaz pač rekel, da to ni to. Upam da deli moje mnenje.</p>
            </sp>
            <sp xml:id="SDT4-OZZP-Redna-003-2005-03-11.sp18">

               <speaker>PREDSEDNIK JOŽEF JEROVŠEK:</speaker>

               <p>Gospod minister, izvolite.</p>
            </sp>
            <sp xml:id="SDT4-OZZP-Redna-003-2005-03-11.sp19">

               <speaker>DR. DIMITRIJ RUPEL:</speaker>

               <p>...<stage>/Smeh./</stage>... Torej, sedaj, kot jaz vem, seveda obstajajo mnogi načini za
               usklajevanje politike med severno-atlantskim zavezništvom in Evropsko unijo. Vendarle
               sta zaenkrat to dve različni organizaciji. Vsaka od njih ima neke svoje dolžnosti,
               neke svoje načrte in tako naprej. Slovenija je članica obeh organizacij. Zaenkrat ni
               še nihče ugotovil neskladnosti med politikama teh dveh organizacij. To da je Nato do
               neke mere udeležen v Iraku, to je znano, v podpori poljskemu kontingentu. Kako bi se
               Nato bolj drugače, na kakšen drugačen način angažiral? Seveda bi to bil izziv tudi za
               nas, o tem bi morali razpravljati. Ampak da bi bilo pa mogoče govoriti o kakršnikoli
               neskladnosti pa seveda to se mi zdi bi rekel nemogoče.</p>
               <p>No, kar zadeva angažiranje Nato v Iraku, kar zadeva slovenski delež pri tem, smo kot
               rečeno govorili o usposabljanju vojakov, častnikov in zaenkrat v tretjih državah. Kot
               rečeno več ne morem povedati, ker ne vem, in tudi o čem drugem vlada doslej ni
               razpravljala.</p>
            </sp>
            <sp xml:id="SDT4-OZZP-Redna-003-2005-03-11.sp20">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Je še kdo? No, če ni, trenutno, bi še jaz vprašal samo tole, oziroma
               bi... Glejte, v besedilu prednostnih nalog pod točko 7.5.4 Azija, je navedeno, da se
               bo Republika Slovenija kot zagovornica človekovih pravic in človekove varnosti
               zavzemala za konkretne pozitivne premike na področju spoštovanja človekovih pravic na
               Kitajskem. V tem pa ni omenjeno vprašanje odprave embarga na prodajo orožja Kitajski,
               v Evropski uniji velja od leta 1989 in predstavlja eno izmed glavnih odprtih vprašanj
               v odnosih Evropske unije s Kitajsko.</p>
               <p>Glede na to, da je tu stališče Evropske unije z Združenimi državami različno, pa me
               zanima, ali je ob obisku ameriškega predsednika prišlo do kakšne uskladitve teh
               mnenj? In pravzaprav me zanima slovensko gledanje in evropsko gledanje na to
               vprašanje.</p>
            </sp>
            <sp xml:id="SDT4-OZZP-Redna-003-2005-03-11.sp21">

               <speaker>DR. DIMITRIJ RUPEL:</speaker>

               <p>Ja, to je gotovo zelo občutljiva in zelo zanimiva tema. Mi smo v evropskem svetu,
               bolj natančno, v svetu za splošne zadeve in zunanje odnose, večkrat govorili o
               prenehanju embarga kar zadeva izvoz orožja, oziroma strateških materialov na
               Kitajsko. In kolikor vem, in kolikor je razvidno iz papirjev, kolikor tudi vi veste
               iz poročil in tako naprej, je bil doslej dosežen nek dogovor ali pa zaenkrat še ne do
               konca formaliziran dogovor, da Evropska unija dejansko gre v takšno opustitev
               embarga. Glede na to, da smo zaznali na Kitajskem celo vrsto enih pozitivnih
               procesov. Kar zadeva tudi človekove pravice, kar zadeva torej napredek pri
               gospodarskem in vsakršnem razvoju te izredno velike, izredno pomembne države. Seveda
               če smo zelo odkriti, bomo zaznali tudi ekonomski interes predvsem velikih držav, velikih
               članic Evropske unije, ki imajo pomembno oboroževalno industrijo in ki si želijo
               povečanja menjave s Kitajsko. Ta zadeva je povzročila nekaj dvignjenih obrvi v
               Združenih državah Amerike, to vsi vemo. Američani so izražali določeno stopnjo
               nestrinjanja in jo še vedno izražajo. Ob svojem obisku v Združenih državah Amerike
               sem opazil, da je to nestrinjanje pravzaprav še večje, oziroma da se stvar celo
               zaostruje. Na zadnjih sestankih, kjer smo pa v Bruslju govorili o dvigu embarga, je
               bilo rečeno, da je tudi Američanom znano, da ne gre za vprašanje če, ampak da gre za
               vprašanje kdaj. Da bi lahko govorili o sporazumu čez atlantski ocean, to se pravi o
               uskladitvi interesov in načrtov, tako Evropske unije kot Združene države Amerike, bo
               najbrž potrebno sprejeti nekaj dogovorov, kako ta morebitni dvig embarga
               kontrolirati. Kot jaz vem, se pripravlja nek pravilnik o tem, kako je mogoče ta dvig
               uresničiti "Code of Condact", to se pravi nek pravilnik o vedenju teh izvoznikov. Kot
               jaz razumem se pripravljajo tudi seznami blaga, ki ga je mogoče izvažati iz Evropske
               unije na Kitajsko. In seveda pri tem seznamu oziroma pri teh opozorilnih in omejitvah
               gre za premislek o morebitni dvojni rabi, za premislek o tem ali mogoče določene
               strateške materiale uporabljati<stage>(?)</stage> za namene, ki bi bili nasprotni politiki Evropske
               unije, da ne govorim seveda politiki Nato, Združeni držav Amerike in tako naprej.
           </p>
            </sp>
            <sp xml:id="SDT4-OZZP-Redna-003-2005-03-11.sp22">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Sprašujem ali je še kakšno vprašanje za ministra oziroma se kdo želi
               vključiti v razpravo? Potem, če ni, potem bi prešli na sprejemanje dokumentov. Na
               klop ste prejeli amandma odbora za zunanjo politiko o vključitvi besedila prednostnih
               nalog kot sestavni del te deklaracije, besedilu amandmaja na koncu
               ...<stage>/Nerazumljivo./</stage>... predloga deklaracije o usmeritvah za delovanje Republike
               Slovenije v institucijah Evropske unije v letu 2005 z naslovom priprave na
               predsedovanje Evropski uniji se doda naslednje besedilo "pri obravnavi posameznih
               zadeve Evropske unije in odločanje o stališčih se kot izhodišče upoštevajo tudi
               usmeritve in stališča, ki izhajajo iz gradiva, prednostne naloge Slovenije za delo v
               Svetu Evropske unije v letu 2005, ki je sestavni del te deklaracije". Z
               obrazložitvijo, mislim, da je to pač, tako se je ravnalo tudi v preteklosti. Ima kdo
               k temu amandmaju kakšno pripombo, se zdaj vključiti v debato? Ne vidim. Potem
               predlagam, da glasujemo. Na glasovanje dajem predlog omenjenega amandmaja k predlogu
               deklaracije.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma odbora sprejet.</p>
               <p>Na glasovanje dajem besedilo predloga deklaracije v celoti, ki sedaj vključuje tudi
               besedilo prednostnih nalog.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog deklaracije sprejet.  Prehajamo še na določitev poročevalca na seji
               državnega zbora. Ima kdo kakšen poseben predlog glede poročevalca, drugače bo moral
               to opraviti predsednik? Ni, potem bo poročevalec predsednik. S tem zaključujem
               obravnavo predloga deklaracije na pristojnem delovnem telesu. Amandma odbora bo
               vključen, dopolnjen predlog deklaracije, ki je pa sestavni del poročila odbora.</p>
               <p>Prehajamo na <title>2.A TOČKO DNEVNEGA REDA - PREDLOG AKTA O NASLEDSTVU KONVENCIJE O
                  PREPREČEVANJU PONAREJANJA DENARJA PROTOKOLA TER H KONVENCIJI PROTI PREPREČEVANJU
                  PONAREJANJA DENARJA TER NEOBVEZNEGA PROTOKOLA H KONVENCIJI O PREPREČEVANJU
                  PONAREJANJA DENARJA SKLENJENIH V ŽENEVI 20. APRILA 1929</title> <stage>(?)</stage>. K predloženemu
               aktu je pisno mnenje podala zakonodajno-pravna služba, ki ste ga prejeli s širitvijo.
               Pričenjam drugo obravnavo predloga akta v kateri bomo opravili razpravo in glasovanje
               po posameznih členih predloga akta. Želi predlagatelj akta podati dopolnilo
               obrazložitev k členom predloženega akta? Predstavnica ministrstva. Samo, če se
               predstavite.</p>
            </sp>
            <sp xml:id="SDT4-OZZP-Redna-003-2005-03-11.sp23">

               <speaker>LILI ŠIPEC:</speaker>

               <p>Dober dan vsem prisotnim tukaj. Moje ime je Lili Šipec, sem vodja službe za evropske
               zadeve in mednarodno sodelovanje v ministrstvu za notranje zadeve. Lahko v bistvu
               povzamem kratko vsebino tega akta in pojasnim pravzaprav težko pojasnim zakaj šele
               prihaja zdaj do ratifikacije tega akta. Ker v bistvu je akt takšne narave, da sodi v
               pristojnost več ministrstev, to bi lahko bilo v pristojnosti tako ministrstva za
               finance kot tudi za pravosodje kot tudi našega ministrstva. Glede na to, da so pa v
               bistvu določila te konvencije prevzeta v bistvu pozitivno pravo, je prišlo do tega,
               da ni bilo opaženo, da sama konvencija še ni bila ratificirana.</p>
            </sp>
            <sp xml:id="SDT4-OZZP-Redna-003-2005-03-11.sp24">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Prehajamo na razpravo in glasovanje o posameznih členih predloženega
               akta oziroma posameznih amandmajih. Odboru predlagam, da po končani razpravi
               glasovanja o morebitnih amandmajih v skladu s tretjo alinejo prvega odstavka 120.
               člena poslovnika razpravljamo in nato glasujemo o vseh členih skupaj. Ali kdo temu
               predlogu nasprotuje? Pričenjam razpravo. Ni priglašenih k razpravi. Torej, jo
               zaključujem in prehajamo na glasovanje o vseh členih skupaj.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da so členi sprejeti. In ker k predlogu akta ni bil sprejet noben
               amandma, odbor za zunanjo politiko predlaga državnemu zboru, da predlog zakona
               obravnava v predloženem besedilu in ga sprejeme.</p>
               <p>Prehajamo še na določitev poročevalca na seji državnega zbora. Se kdo javlja? Se ne
               javlja. Potem bo poročevalec predsednik.</p>
               <p>Prehajamo na <title>3. TOČKO DNEVNEGA REDA - MEDNARODNA DEJAVNOST.</title> Tu imamo v
               gradivu najprej prošnjo poslanca Slavka Gabra za odobritev udeležbe na konferenci
               PISA in srečanje z predstavniki finskih institucij s področja šolstva in
               izobraževanja v času od 13. do 18 marca 2005 ..<stage>/nerazumljivo./</stage>. .na Finskem. Predlog
               sklepa: odbor se je strinjal z omenjenim obiskom. Je kakšna razprava? Torej, dajem na
               glasovanje.</p>
               <p>Kdo je za tak sklep? <stage>(10 članov.)</stage> Hvala lepa. Je kdo proti? <stage>(Nihče.)</stage></p>
               <p>Sklep je sprejet. Potem pod
               točko b, predlog predsednika državnega zbora Franca Cukjatija za sestavo delegacije,
               ki se bo v času od 14. do 16. marca na uradnem obisku državne skupnosti Srbije in
               Črne gore, drugače naj bi se poleg predsednika državnega zbora sestala še predsednik
               odbora za zunanjo politiko Jožef Jerovšek in član skupine prijateljstva z državno
               skupnostjo Srbije in Črne gore, Rudolf Moge.</p>
               <p>Predlog sklepa, odbor se je strinjal s sestavo delegacije. Že kar glasujemo. Dobro.
               Je kdo proti? <stage>(Nihče.)</stage></p>
               <p>Sklep je sprejet.</p>
               <p>Pod c imamo prošnjo predsednice odbora za notranjo politiko, javno upravo in
               pravosodje za udeležbo članov, ampak ostal je samo en član, Dimitrija Kovačiča na
               javni tribuni "Migracija, integracija in razvoj v smeri evropske politike", ki bo
               potekala 14. in 13. marca v Bruslju. Ker se je gospod Petan odpovedal udeležbi je
               samo za enega člana.</p>
               <p>Sklep je, odbor se je strinjal z udeležbo Dimitrija Kovačiča na javni tribuni.</p>
               <p>Kdo je za tak predlog? <stage>(10 članov.)</stage> Je kdo proti? <stage>(Nihče.)</stage></p>
               <p>Sklep je sprejet.</p>
               <p>Prošnja za odobritev udeležbe poslanca Tomaža Štebeta na seminarju "Finančna
               perspektiva 2007-2013" v Pragi, 15. in 16. marca 2005.</p>
               <p>Predlog sklepa, odbor se je strinjal z udeležbo poslanca Tomaža Štebeta na
               omenjenemu seminarju.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Sklep je sprejet.</p>
               <p>Potem imamo pod e prošnjo za udeležbo poslanke Marie Pozsonec na mednarodni
               konferenci "Možnosti evro regionalnega sodelovanja v Krpatski dolini", ki bo potekal
               od 17. do 19. marca v ...<stage>/Nerazumljivo./</stage>... Na Madžarskem.</p>
               <p>Predlog sklepa, odbor se je strinjal z udeležbo na omenjeni konferenci.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Sklep je sprejet.</p>
               <p>Torej potem pod e, prošnja za odobritev delovnega obiska delegacije delovnega telesa
               turškega parlamenta, pristojnega za evropske zadeve v Sloveniji 18. marca. To samo
               dajem odboru za evropske zadeve da se strinjamo z omenjenim obiskom.</p>
               <p>Kdo je za tak sklep? <stage>(10 članov.)</stage> Je kdo proti? <stage>(Nihče.)</stage></p>
               <p>Pod g je prošnja za odobritev udeležbe poslanca Milenka Ziherla na seminarju "Kako
               doseči mir, izzivi, koncepti z možnostmi kriznega menedžmenta 21. stoletja", ki bo
               potekal od 6. do 8. aprila v Berlinu. To je "Josh Marshall Center", organizira.</p>
               <p>Predlog sklepa, odbor se je strinjal z udeležbo Milenka Ziherla na omenjenem
               seminarju.</p>
               <p>Kdo je za? Je kdo proti? <stage>(Nihče.)</stage></p>
               <p>In še zadnjo točko, mednarodne dejavnosti. Prošnja predsednika odbora za visoko
               šolstvo, znanost in tehnološki razvoj za odobritev udeležbe Eve Irgl in Ljuba Germiča
               na 15. ...<stage>/Nerazumljivo./</stage>.. konferenci "Eureka", ki bo potekala 26. in 27. maja 2005
               v Haagu.</p>
               <p>Predlog sklepa, odbor se je strinjal z udeležbo Eve Irgl in Ljuba Germiča na
               omenjeni konferenci. Že kar glasujete vnaprej.</p>
               <p>Kdo je za? Je kdo proti? <stage>(Nihče.)</stage></p>
               <p>Torej smo končali 3. točko dnevnega reda.</p>
               <p>In prehajamo na <title>4. TOČKO DNEVNEGA REDA - RAZNO.</title>
               </p>
               <p>Ni. Potem lahko to... O, pardon. Sedaj pa previdno. Ne še vstajati.</p>
               <p>Zaključujem to sejo. In seveda mogoče niste vsi opazili, da sem sklical še sejo,
               nujno sejo, zaprto sejo, ki jo določa pravzaprav zakon o sodelovanju med državnim
               zborom in vlado. Takoj, sedaj moramo 5 minut prekiniti, pavze narediti, in vas
               naprošam, bo zelo hitro po mojem tudi šlo. Imamo še ministra, ki še bo lahko
               odgovarjal. To pa je, predlog dnevnega reda se glasi zasedanje sveta Evropske unije
               za splošne zadeve in zunanje odnose, GAIERC in da tehnično omogočimo, da se seja
               zapre, odrejam 5 minut. To se pravi, deset, dvajset, recimo bo 6 minut, ali pa 18.
               Res vas naprošam, da se ne bi razbežali. Saj mislim da bo šlo hitro.</p>
               <stage type="time">(Seja se je končala 11. marca 2005 ob 10.13 uri.)</stage>
            </sp>
         </div>
      </body>
   </text>
</TEI>
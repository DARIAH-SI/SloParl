<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZDDSZII-Nujna-023-2008-06-30">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za delo družino socialne zadeve in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">AC3FEF6149C981C4C125747500333FA1</idno>
               <idno type="custom" subtype="day">171DA22C82EA18F0C125747900303F2A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=pmagdt&amp;uid=171DA22C82EA18F0C125747900303F2A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZDDSZII-Nujna-023-2008-06-30.OZDDSZII" n="023">
               <name>Nujna</name>
               <date when="2008-06-30"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZDDSZII-Nujna-023-2008-06-30.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZDDSZII-Nujna-023-2008-06-30.OZDDSZII">
                        <orgName key="OZDDSZII">Odbor za delo družino socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA DELO, DRUŽINO, SOCIALNE ZADEVE IN INVALIDE</stage>
            <stage type="session">23. nujna seja</stage>
            <stage type="date">(30. junij 2008)</stage>
            <stage type="chairman">Sejo je vodil Stanislav Brenčič, predsednik odbora.</stage>
            <stage type="time">Seja se je pričela ob 14.04.</stage>


            <sp xml:id="SDT4-OZDDSZII-Nujna-023-2008-06-30.sp1">

               <speaker>PREDSEDNIK STANISLAV BRENČIČ:</speaker>

               <p>Spoštovane kolegice in spoštovani kolegi, člani Odbora za delo, družino, socialne
               zadeve in invalide, lepo vas pozdravljam! Lepo pozdravljam cenjene goste, tiste, ki
               so že med nami, in predstavnico Zakonodajno-pravne službe Državnega zbora ter
               predstavnike javnih medijev! Pričenjam 23. nujno sejo Odbora za delo, družino,
               socialne zadeve in invalide.</p>
               <p>Obveščam vas, da se današnje seje ne more udeležiti gospod Ljubo Germič, da namesto
               našega stalnega člana Antona Ropa na današnji seji prisostvuje Samo Bevk, namesto
               mag. Majde Potrata pa gospod Miran Potrč. Dobrodošli!</p>
               <p>Na današnjo sejo smo povabili predlagatelje zakona s prvopodpisanim Vilijem
               Rezmanom, Ministrstvo za delo, družino in socialne zadeve ter Zakonodajno-pravno
               službo.</p>
               <p>S sklicem 23. nujne seje sem predlagal dnevni red. V skladu s poslovniškimi roki
               nisem dobil predlogov za spremembo, zato bomo to nujno sejo opravili po dnevnem redu,
               ki sledi iz sklica, in sicer: obravnava predloga zakona o spremembi zakona o
               usklajevanju transferjev posameznikom in gospodinjstvom v Republiki Sloveniji,
               skrajšani postopek.</p>
               <p>Še eno obvestilo: stalnega člana Bojana Homana nadomešča gospod Andrej Bručan.
               Dobrodošli!</p>
               <p>Predlog zakona je objavljen v Poročevalcu št. 81. Mnenje Zakonodajno-pravne službe
               smo prejeli danes. Zahteva skupine poslank in poslancev s prvopodpisanim Francem
               Žnidaršičem za sklic izredne seje je bila tudi predložena. Obvešča pa me gospa
               sekretarka, da smo prejeli zdajle na mizo tudi amandma Poslanske skupine SDS in Nove
               Slovenije.</p>
               <p>Prehajamo k delu. Želi predlagatelj oziroma prvopodpisani uvodno pojasniti predlog
               zakona? Gospod Rezman, izvolite.</p>
            </sp>
            <sp xml:id="SDT4-OZDDSZII-Nujna-023-2008-06-30.sp2">

               <speaker>VILI REZMAN:</speaker>

               <p>Hvala lepa, gospod predsednik. Lep pozdrav vsem! Seveda se nadejam, da ne bo treba
               dolgo govoriti in sedeti na tej seji, zato ker tako, kot smo zaznali v naših
               pogajanjih doslej, se je naklonjenost sprejetju tega predloga zakona nagnila njemu v
               prid. Zato računam, da bodo naši predlogi podprti, dasiravno jih sedaj tudi
               amandmiramo. Pač predlagamo, da se ta ugodnost, če smemo temu tako reči, za tiste, ki
               so prejemniki socialnih transferjev, pomakne čim bliže k sedanjosti.</p>
               <p>Naj povem samo, da že takrat, ko je bil zakon pred dvema letoma v sprejemanju, ni
               bilo splošnega navdušenja nad njegovim sprejetjem. Da smo takrat ocenjevali, da bodo
               socialni upravičenci v času, ki prihaja, zaradi tega diskriminirani. Potem smo
               predlagali dva predloga zakona, od katerih prvi ni bil podprt, drugi pa je sicer
               beležil zadostno podporo, vendar zaradi načina glasovanja ni bil izglasovan. V tem
               predlogu, ki ga predstavljamo sedaj, gre za skromne spremembe, in sicer za spremembe
               na ta način, da upoštevamo tudi tiste ambicije, ki so jih izrazili poslanci Slovenske
               ljudske stranke. <stage type="mag"/><stage xml:id="SDT4-OZDDSZII-Nujna-023-2008-06-30.stage7">(Nadaljevanje)</stage> Tako da
               menimo, da bi zdaj moral biti zakon pripravljen tako, da bo deležen podpore vseh.
               Upam seveda na podporo SDS-ovih in NSi-jevih poslank in poslancev tudi, ki so v
               zadnjem poskusu zadnji še imeli pomisleke. Upam, da so ti pomisleki odpravljeni.
               Seveda je pa zakon sedaj še v procesu spreminjanja, dopolnjevanja in se lahko tudi še
               kaj spremeni. Vendar mi sodimo, da je prav, da bi bil amandma, ki smo ga predlagali,
               torej amandma, ki bi približal to uveljavitev čim bliže sedanjosti, sprejet. In
               predlagamo, da v smislu razlikovanja dveh načinov usklajevanja, bodisi tistega, ki ga
               predlagamo mi, bodisi tistega, ki ga predlagajo nekateri drugi še, da bi se
               usklajevalo namreč z rastjo življenjskih stroškov, da bomo naklonjeni prvemu
               predlogu. Prvi predlog je za prejemnike ugodnejši. Računati je na to, da bo inflacija
               še rasla, da bodo rasli tudi življenjski stroški, vendar bodo dolgoročno zagotovo ti
               stroški zaostajali za rastjo plač. In sodimo, da bi bilo prav, da se usklajujejo
               transferji tako, da so za prejemnike na dolgi rok čim ugodnejši.</p>
               <p>Zato predlagamo, da po razpravi sprejmemo ta predlog zakona skupaj z amandmajem k 2.
               členu in da ga ocenimo kot primernega tudi za sprejem na Državnem zboru. Hvala lepa,
               gospod predsednik.</p>
            </sp>
            <sp xml:id="SDT4-OZDDSZII-Nujna-023-2008-06-30.sp3">

               <speaker>PREDSEDNIK STANISLAV BRENČIČ:</speaker>

               <p>Hvala lepa predstavniku predlagateljev, gospodu Rezmanu. Zakonodajno-pravno mnenje je
               v pisni obliki predloženo. Služba se je potrudila, da je ne glede na izredno kratek
               rok temeljito proučila zakon. Želi predstavnica, gospa Mira, povzeti? Izvolite, gospa
               Mira.</p>
            </sp>
            <sp xml:id="SDT4-OZDDSZII-Nujna-023-2008-06-30.sp4">

               <speaker>MIROSLAVA PALHARTINGER:</speaker>

               <p>Dober dan! Hvala za besedo. Naše pisno mnenje je bilo podano oziroma pripombe k dvema
               členoma. Kar se tiče pripombe k 1. členu, se naša opozorila nanašajo na predlagani
               drugi odstavek, v okviru katerega je predlagano črtanje sedmih alinej. Iz
               obrazložitve je razvidno, da se naj bi izvzetje nanašalo na nekatere določbe zakona o
               starševskem varstvu in družinskih prejemkih. V zvezi s tem se nam je zato porodila
               dilema oziroma vprašanje, ali morda ni šlo v okviru predlaganega črtanja devete
               alineje za napačno sklicevanje, saj so starševska nadomestila, na katera se sklicuje
               obrazložitev, navedena v deseti in ne v deveti alineji in vanjo pač predlog zakona ne
               posega.</p>
               <p>Drugo opozorilo, ki smo ga podali v tem okviru, se nanaša na izpeljavo namena, ki je
               razviden iz obrazložitve predloga zakona. Ta naj bi bil pa v tem, da se za posamezne
               transferje, ki naj bi se torej iz okvira tega zakona izločili, ponovno zagotovilo
               usklajevanje na način, kot so ga določali podzakonski predpisi, ki so veljali pred
               uveljavitvijo zakona o usklajevanju transferjev posameznikom in gospodinjstvom v
               Republiki Sloveniji. Opozorili smo, da taka ureditev iz predlaganih določb ne izhaja,
               kajti določbe predpisov, ki so pred uveljavitvijo tega zakona, ki se novelira,
               urejali način usklajevanja posameznih transferjev, so prenehale veljati z dnem
               uveljavitve tega osnovnega zakona. V konkretnem primeru, kar se tiče družinskih
               prejemkov in starševskih nadomestil, je bil to 101. člen zakona o starševskem varstvu
               in družinskih prejemkih, ki je bil z 8. členom tega zakona o usklajevanju transferjev
               tudi razveljavljen. Zato ni v primeru, če se pač ti transferji izločijo iz mehanizma
               usklajevanja v tem zakonu, ni pravnih podlag, ki bi določile nov način usklajevanja,
               in je bilo to vprašanje treba dodatno urediti, sicer bo po naših opažanjih nastopila
               v zvezi s tem vprašanjem pravna praznina.</p>
               <p>Kar se tiče 2. člena, smo opozorili na bistven zamik začetka uporabe, ki je v
               predlogu določen s 1. januarjem 2010. Opozarjamo, da v kolikor ni posebnih okoliščin,
               organizacijskih, bodisi posebnih izvedbenih predpisov, ki bi morali biti v ta namen
               izdani, da bi bilo smiselno morda ločeno urejanje uveljavitve in uporabe novele
               opustiti. V kolikor pa bi se tak zamik uporabe ohranil, pa je seveda v izogib spet
               pravni praznini, tokrat pa za usklajevanje prav vseh transferjev, ki so predmet tega
               zakona, osnovnega, da bi bilo treba določiti oziroma opredeliti neko določbi, ki bi
               za čas do začetka uporabe, se pravi, v konkretnem primeru je to pač 1. januar 2010,
               predvidela nadaljnjo uporabo sedaj veljavnih določb zakona. Tudi v tem primeru smo
               opozorili, da če take določbe ne bi bilo, pač natopi pravna praznina, kar pa brez
               dvoma ni bil namen predlagateljev zakona. Toliko zaenkrat. Hvala.</p>
            </sp>
            <sp xml:id="SDT4-OZDDSZII-Nujna-023-2008-06-30.sp5">

               <speaker>PREDSEDNIK STANISLAV BRENČIČ:</speaker>

               <p>Hvala lepa gospe Miri iz Zakonodajno-pravne službe Državnega zbora. <stage type="mag"/><stage xml:id="SDT4-OZDDSZII-Nujna-023-2008-06-30.stage9">(Nadaljevanje)</stage> Želi o predmetnem predlogu zakona
               spregovoriti tudi predstavnik Vlade? Izvolite, gospod Dominkuš.</p>
            </sp>
            <sp xml:id="SDT4-OZDDSZII-Nujna-023-2008-06-30.sp6">

               <speaker>DAVOR DOMINKUŠ:</speaker>

               <p>Hvala lepa za besedo. Če lahko čisto na kratko povem, Vlada je predlog obravnavala in
               sprejela sklep, da zavrne predlagani predlog sprememb zakona o usklajevanju.
               Argumentacija te zavrnitve je približno podobna tisti, ki je bila že za prejšnji
               predlog pripravljena. Menimo, da bi s predlogom odstopili od načela, ki je
               uveljavljeno v vseh evropskih državah, da se transferji ne usklajujejo z rastjo plač,
               ampak z rastjo življenjskih stroškov. Če bi se predlagana sprememba sprejela, bi
               odstopali od mehanizma, ki je uveljavljen že od 1. januarja 2007, posebej še zaradi
               tega, ker so se transferji, ki so tu eksplicitno našteti, že pred uveljavitvijo tega
               zakona 2007 usklajevali enkrat letno z rastjo življenjskih stroškov. Vendar pa Vlada
               meni, da bi se lahko glede na pogoje visoke inflacije in ustrezne podpore materialno
               najbolj ogroženih pripravil drugačen oziroma boljši mehanizem usklajevanja
               transferjev, ki bi pa temeljil na predpostavkah, kot so zapisane v veljavnem zakonu.</p>
               <p>Poleg tega se strinjamo tudi s pripombo, da predlog zakona, ki naj bi se začel
               izvajati šele leta 2010, pomeni pravno praznino in je s tega vidika tudi verjetno
               prišlo do napake ali pa ne vem do česa. To tudi predlagatelj sam priznava danes s
               pobudo, s predlogom amandmaja k svojemu predlogu.</p>
               <p>Tako da če rezimiram čisto na kratko stališče Vlade, Vlada meni, da bi se uvedel
               neustrezen in nesprejemljiv način valorizacije, da usklajevanje z nominalno rastjo
               bruto plač ni ustrezen način in da je treba ohraniti obstoječ način in mehanizem,
               kjer se usklajevanje transferjev veže na rast življenjskih stroškov oziroma
               inflacije. Hvala.</p>
            </sp>
            <sp xml:id="SDT4-OZDDSZII-Nujna-023-2008-06-30.sp7">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Predmetnost, ki jo zasleduje predlog tega zakona, je vsaj po mojem
               videnju in tako se je tudi izkazalo do zdaj, zelo zahtevna in izredno diskutabilna.
               Zato me malo čudi, gospa ministrica resorja, ki je predmeten za to vprašanje, nas že
               dolgo ne obiskuje več. Zgleda, da po tem vprašanju ni več potrebna niti državna
               sekretarka; dobro končujemo mandat.</p>
               <p>Prehajamo na 1. člen. Odpiram razpravo o 1. členu in amandmaju, ki nam je bil zdaj
               predložen. Gospod Rezman.</p>
            </sp>
            <sp xml:id="SDT4-OZDDSZII-Nujna-023-2008-06-30.sp8">

               <speaker>VILI REZMAN:</speaker>

               <p>Hvala lepa, gospod predsednik, še enkrat. Najprej splošna ugotovitev. Torej, splošna
               ugotovitev je, da se tako dramatično, kot se je to počelo poprej, ta zakon ne zavrača
               več, ampak da gre za to, da ga perfekcioniramo v tem smislu, da bi bil ustrezen za
               tiste, ki so prejemniki transferjev, in tudi za tiste, ki <stage type="mag"/><stage xml:id="SDT4-OZDDSZII-Nujna-023-2008-06-30.stage11">(Nadaljevanje)</stage> o tem odločamo. Tu je še nekaj razlik.</p>
               <p>Kar se tiče 1. člena, smo zadovoljni, da je Zakonodajno-pravna služba opozorila na
               to, kar je tu lahko problematičnega, kar je hiba. In seveda imamo še zmeraj čas, da
               ta 1. člen, pa tudi preostalo še dopolnjujemo. Je pa res, da mi pač sodimo, da je ta
               način, ki se predlaga, način usklajevanja z inflacijo in rastjo stroškov, tisti, ki
               zaostaja, tako menimo, za predvideno rastjo plač in torej postavlja v diskriminatoren
               položaj tiste, ki so prejemniki transferjev. Morebiti je res tako, da drugod v Evropi
               nimajo takšnega usklajevanja, ampak je tudi res, da imamo tudi nekoliko drugačne
               plače, da imamo drugačen standard in da imamo tudi drugačne transferje. Ko bi mi bili
               na povprečni ravni razvitih držav, bi se najbrž tudi mi strinjali s tem, da se potem
               uravnoteži to na ta način, da se transferji usklajujejo z rastjo stroškov. Zdaj pa
               menimo, da bi bil ta način, ki ga predlagamo, ustreznejši, zavoljo tega, ker bi bolj
               izboljševal socialni položaj tistih, ki so prejemniki socialnih transferjev.</p>
            </sp>
            <sp xml:id="SDT4-OZDDSZII-Nujna-023-2008-06-30.sp9">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospod Potrč, izvolite.</p>
            </sp>
            <sp xml:id="SDT4-OZDDSZII-Nujna-023-2008-06-30.sp10">

               <speaker>MIRAN POTRČ:</speaker>

               <p>Hvala lepa. V Poslanski skupini Socialnih demokratov nas veseli, da bomo morda po
               skoraj dveh letih razprav o zakonu o socialnih transferjih oziroma usklajevanju
               socialnih transferjev našli neko skupno rešitev, ki bo koristnejša in boljša za
               prejemnike od sedanje. Ali je razlog za to spoznanje Vlade ali je razlog za to, da se
               bližajo volitve, niti ni bistveno. Bistveno je, da bodo prejemniki socialnih
               transferjev mogoče le prišli v bolj enakopraven položaj.</p>
               <p>Moram pa reči, da je le prav povedati, da smo oktobra in novembra leta 2006, ko smo
               prvič o spremembah oziroma o zakonu o socialnih transferjih govorili, slišali od
               Vlade nemogoče razprave. Da to ne bo imelo nobenih posledic na socialne transferje,
               da je vse zamišljeno in predlagano samo zaradi enakega sistema, ne pa zaradi
               zmanjšanja pravic. Bile so netočne informacije dane o tem, koliko bo Vlada na račun
               socialnih transferjev prihranila in podobno. No, mene veseli, da to ne velja več,
               moram pa reči, da mi boste dovolili, spoštovani predstavniki Vlade, da bom v zvezi s
               tem le povedal, da vam je malokdaj, malokrat v celoti za verjeti. Da imate najprej
               svoj političen cilj, potem pa temu cilju prilagajate svoje izjave in svoje strokovne
               argumente. To je žalostno, vendar mislim, da je prav to povedati. Veseli nas, da ste
               spremenili svoj pogled in svoja stališča, in mi bomo osnovni zakon podprli.</p>
               <p>Naj povem, ker se najbrž drugi ne spominjate, v oktobru 2006, ko smo razpravljali
               prvič o zakonu, je Poslanska skupina Socialnih demokratov vložila točno takšen
               amandma, kot je danes vsebina osnovnega besedila zakona. Namreč, da se vsi socialni
               transferji usklajujejo na enak način, pa je takrat bilo to zavrnjeno. Zaradi tega še
               vedno menimo, da je najbolje, da se uveljavi takšen način usklajevanja, kot je v
               osnovnem besedilu, ali to piše po 150.a, b členu ali tako, kot smo mi napisali, na
               način in v rokih, kot je to določeno za usklajevanje pokojnin po zakonu, je
               nebistveno, ker je vsebina popolnoma identična. <stage type="mag"/><stage xml:id="SDT4-OZDDSZII-Nujna-023-2008-06-30.stage13">(Nadaljevanje)</stage> In pričakujem in želim, da bi večina to rešitev
               podprla.</p>
               <p>Torej, naj mi bo dovoljeno reči še naslednji stavek. Poleg naše podpore želim tudi
               sporočilo Vlade, ali za to podporo, ki bi jo Vlada dala, stoji še kaj. Ali bomo
               dobili kakšen nov, drug zakon, h kateremu bo moral pa res dati soglasje, ker v zvezi
               s socialnimi transferji in upokojenci smo na take kupčije v zadnjem času navajeni, pa
               bi bilo bolje, da nam prej poveste, kot da bomo potem izvedeli iz časopisa. Hvala
               lepa.</p>
            </sp>
            <sp xml:id="SDT4-OZDDSZII-Nujna-023-2008-06-30.sp11">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospod Žnidaršič, izvolite.</p>
            </sp>
            <sp xml:id="SDT4-OZDDSZII-Nujna-023-2008-06-30.sp12">

               <speaker>MAG. FRANC ŽNIDARŠIČ:</speaker>

               <p>Lepa hvala. Torej, jaz absolutno sprejemam pripombe Zakonodajno-pravne službe.
               Dejansko obstaja v tem smislu določen primanjkljaj pri rešitvi zakona, ki ga je
               mogoče absolutno sanirati do seje Državnega zbora.</p>
               <p>Kar pa zadeva amandmaje, ki jih je ponudila Vlada oziroma podpisali sedaj dve
               poslanski skupini, pa mi je ta materija morda blizu v tistem delu financiranja
               socialnih transferjev, ki zadevajo proračun. Zagotovo pa ta model ni sprejemljiv za
               vse tiste pravice, ki so posledica zavarovanja po posameznih zakonih, denimo, po
               zakonu o pokojninskem in invalidskem zavarovanju, po zakonu o zdravstvenem
               zavarovanju, po zakonu o zavarovanju za primer brezposelnosti in tako dalje. Vse
               zakonite pravice pa bi morale biti usklajevane tako, kot piše v zakonih o tem
               zavarovanju, ki sem jih naštel. Kajti ko je šlo za redukcijo pravic po teh zakonih,
               ni prišlo hkrati tudi do zmanjšanja prispevne stopnje. Povedano drugače, v področnih
               zakonih imajo državljani zapisane določene pravice, ki jih je zakon o enotnem
               usklajevanju socialnih transferjev, ki je bil sprejet oktobra leta 2006, preprosto
               pobral oziroma zamrznil in seveda reduciral. In v tem smislu bi morda naša poslanska
               skupina pristala na to kompromisno rešitev, da so zakonite pravice po zakonih, za
               katere se plačuje prispevke, usklajevane tako, kot se usklajujejo pokojnine, in da so
               vse druge pravice usklajevanje dvakrat letno, tako kot je predlagan ta amandma, in
               zadeva to enotno usklajevanje seveda tistega plačnika, ki ima avtoritativno pravico,
               da se v to sploh vtika. Kajti trdno sem prepričan še danes, da je bilo vmešavanje
               Vlade v zakon o zdravstvenem zavarovanju, ko je šlo za redukcijo pravic, ko govorimo
               o bolezninah, ali v zakonu o pokojninskem in invalidskem zavarovanju, ko je šlo za
               redukcijo pravic iz zavarovanja, neprimerno, neutemeljeno, neupravičeno, ne glede na
               to, da je država dolžna sofinancirati primanjkljaje v pokojninski blagajni, če bi
               bilo to potrebno, pač pa tudi zaradi tega, ker pokojninska blagajna do nadaljnjega
               razpolaga z ustreznimi rezervami v Kadu in bi lahko sama sanirala pravice, ki iz
               zavarovanja izvirajo. In zaradi tega <stage type="mag"/><stage xml:id="SDT4-OZDDSZII-Nujna-023-2008-06-30.stage15">(Nadaljevanje)</stage> ni utemeljeno, da je Vlada reducirala pravice, kar sedem
               pravic upokojencev, in od tega potem popravila usklajevanje samo varstvenega dodatka.
               Tako da mi vztrajamo na tem, da se vse pravice, ki zadevajo zakonite pravice iz
               zavarovanja za posamezna področja, usklajujejo tako, kot se usklajujejo pokojnine.
               Pri čemer je treba poudariti, da se pokojnine ne usklajujejo z rastjo plač, tako kot
               se izgovarja Vlada, pač pa še vedno ne usklajujejo z rastjo plač in še vedno
               zaostajajo. Tako da bo tudi rast socialnih transferjev zaostajala za rastjo plač, če
               jo vežemo na usklajevanje, kakor se usklajujejo pokojnine. Tako da je ta izgovor,
               kako bo potem to zelo drago, neutemeljen in neresničen in ga zaradi tega ni mogoče
               upoštevati. Mislim pa, da razmišljanje v tej smeri kompromisa ima svojo podlago in bi
               puščalo odprta vrata enakemu usklajevanju vseh tistih transferjev, ki zadevajo
               proračun, in enako usklajevanje vseh tistih transferjev, ki zadevajo zavarovanja za
               posamezna področja, kot stoji v področnih zakonih. In na ta način bi storili korak
               naprej. Pri čemer poudarjam, da je tudi ta amandma korak naprej od tistega, kar je že
               bilo sprejeto oziroma kar še vedno velja. Pri tem moram poudariti, da se je enotno
               usklajevanje socialnih transferjev izrodilo v naraščanje revščine v naši državi in je
               zaradi tega bilo treba korigirati kar nekaj stvari že predhodno s strani Vlade, ki je
               na ta način sama porušila enak način usklajevanja. In tole je sedaj drugi poskus, ki
               pa samo razdeli vse transferje na tiste, ki so dejansko socialni in ki jih plačujemo
               iz proračuna, in na tiste, za katere so se državljani zavarovali skozi področne
               zakone. In v tem smislu sem prepričan, da bo tudi naša poslanska skupina odstopila od
               generalne zahteve po tem, da se prav vsi usklajujejo enako kot pokojnine. Hvala
               lepa.</p>
            </sp>
            <sp xml:id="SDT4-OZDDSZII-Nujna-023-2008-06-30.sp13">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Preden nadaljujemo, vas obveščam, da se je naša stalna članica, gospa
               Barbara Žgajner Tavš, za današnjo nujno sejo opravičila, ker je službeno odsotna.</p>
               <p>V popotnico 1. členu želim spregovoriti par besed tudi sam. Najprej naslednje. Vlada
               je povsem identičen predlog malo nazaj zavračala, tako kot ga zavrača tudi danes,
               sicer bolj previdno. S spremembo 1. člena tega zakona, tako kot izhaja iz amandmaja k
               1. členu, še bolj pa z amandmajem k 2. členu, pa pomeni čas uveljavitve tega zakona
               bistveno drugo časovno obdobje. In me zanima, kako Vlada gleda na razpoložljivost
               državnega proračuna, glede na to, da bo najprej to namensko usklajevanje se zgodilo
               že iz zdaj sprejetega rebalansa, kakšen je red velikosti teh sredstev.</p>
               <p>Kot drugo me pa zelo preseneča to, tokrat pa, zanimivo, Vlada ponovno ne podpira
               predlog zakona, podpirata ga pa dve ključni vladni stranki. Trdno sem prepričan, da
               je tu zopet neke vrste politično trgovanje. Sam bom predlog tega zakona podprl, ker
               mislim, da je bolj pravičen, tako kot je zdaj z amandmajem zastavljen. Jasno pa, da
               ne bom niti slučajno podlegel politični nehigieni, pa da bom drugi konec te vezane
               trgovine podpiral.</p>
               <p>Bolj bom govoril o amandmaju, ki se mi zdi v redu, korekten, da se ohranja vrednost
               nekega socialnega transferja skozi rast cen življenjskih potrebščin, ki so <stage type="mag"/><stage xml:id="SDT4-OZDDSZII-Nujna-023-2008-06-30.stage17">(Nadaljevanje)</stage> za vrsto prejemnikov tisti pravi
               pokazatelj. In se mi zdi to korektno. To sem opozarjal že, ko smo osnovni zakon o
               usklajevanju socialnih transferjev sprejemali, ampak takrat smo imeli izredno trd
               pristop, seveda malo pod dejstvom ekonomsko-socialnih reform, ki so se takrat
               oblikovale. Vendar pa bi rekel sledeče, korektno bi bilo, da pa bi, dokler ne
               spremenimo sistema usklajevanja pokojnin drugače, kot je zdaj veljavno, da bi smeli
               in celo pravično bi bilo usklajevati vse tiste transferje, ki so sestavni del
               pokojninsko-invalidskega sistema, ki ga oblikuje in okvirja zakon o pokojninskem in
               invalidskem zavarovanju, ohranili na usklajevanju enako kot pokojnine. To bi bilo
               korektno. Čeprav, če vam jaz svoj pogled povem, sem prepričan, da se bomo že v
               naslednjem mandatu ali se boste ukvarjali s tem, ali je proevropsko in smiselno, da
               se pokojnine usklajujejo samo s tem parametrom. Sem prepričan, da se bo naslednja
               vlada zelo hitro s tem ukvarjala.</p>
               <p>Tako da bom seveda amandma podprl. Podprl bom tudi amandma k 2. členu. Vendar bi pa
               želel zaradi korektnosti s strani državnega sekretarja za finance, da bo nekoliko
               obelodanil obremenitev državnega proračuna in iz katerih prerazporeditev se bodo
               črpala ta sredstva. Drugače pa se mi zdi, da je tak način usklajevanja, kot ga
               prinaša amandma, bistveno boljši, s tem da bi, po mojem prepričanju, morali tiste
               dodatne pravice, ki jih zavarovanci na podlagi zakona o pokojninskem in invalidskem
               zavarovanju dobijo, če izpolnjujejo take in take pogoje, kot je limitirana osnova, za
               te dodatne pravice usklajevati enako kot pokojnine. In bi bilo dobro iz tega zakona
               že avtomatsko izvzeti, če smo to v stanju napraviti. Ampak kljub temu, glede na to,
               kakšna je sedaj rast življenjskih potrebščin in kakšna je situacija, ki je predvidena
               za naprej, bo tudi to usklajevanje tam, tam z usklajevanjem s plačami. Hvala
               lepa.</p>
               <p>Prijavljen je gospod Horvat, potem pa gospod Šircelj, državni sekretar Ministrstva
               za finance. Izvolite.</p>
            </sp>
            <sp xml:id="SDT4-OZDDSZII-Nujna-023-2008-06-30.sp14">

               <speaker>JOŽEF HORVAT:</speaker>

               <p>Hvala lepa za besedo, gospod predsednik. Kolegice in kolegi, predstavniki Vlade, vsem
               prav lep pozdrav! Naj uvodoma povem, da v naši poslanski skupini nikoli nismo imeli
               pomislekov, ko je šlo za dobre, kvalitetne rešitve, ki so lajšale socialno
               najšibkejšim premagovati enormne rasti življenjskih stroškov oziroma življenjskih
               potrebščin. Ne bom obujal spominov, kaj smo predlagali in naredili samo v tem letu,
               niti ne bom eksaktno napovedoval, kaj še bomo; bomo pa še nekaj naredili, ker je to
               nujno potrebno, zato ker je treba... <stage xml:id="SDT4-OZDDSZII-Nujna-023-2008-06-30.stage18">/Oglašanje v ozadju./</stage> Ali lahko, predsednik?
           </p>
            </sp>
            <sp xml:id="SDT4-OZDDSZII-Nujna-023-2008-06-30.sp15">

               <speaker>PREDSEDNIK STANISLAV BRENČIČ:</speaker>

               <p>Kar izvolite.</p>
            </sp>
            <sp xml:id="SDT4-OZDDSZII-Nujna-023-2008-06-30.sp16">

               <speaker>JOŽEF HORVAT:</speaker>

               <p>Zato ker je potrebno, da smo izjemno občutljivi do socialno najšibkejših slojev.
               Morda sem uvod začel zato, ker prihajam iz delovno intenzivne gospodarske panoge in
               vem, kako ljudje preživljajo teden oziroma mesec.</p>
               <p>Naši kolegi, ki so predlagali in vložili v državnozborsko proceduro zakon, novelo
               zakona o usklajevanju transferjev posameznikom in gospodinjstvom v naši državi,<stage type="mag"/><stage xml:id="SDT4-OZDDSZII-Nujna-023-2008-06-30.stage20">(Nadaljevanje)</stage> želijo, da bi zakonska sprememba
               šla v tej smeri, da bi se vsi transferji posameznikom namesto z doseženo rastjo
               življenjskih stroškov usklajevali s rastjo povprečne bruto plače na zaposlenega, in
               sicer dvakrat letno, prvič v mesecu februarju in potem v mesecu novembru, obakrat
               seveda s poračuni za nazaj od začetka leta.</p>
               <p>Pomembno je tudi to, da črtanje navedenih alinej 1. točke drugega odstavka 3. člena
               bi pa pomenilo odstop od enotnega načina usklajevanja. Zato smo pri tem, ko smo
               proučevali ta zakon, se odločili, da bomo sopodpisniki amandmaja k 1. členu, ki, kot
               ste sami že verjetno utegnili prebrati, predlaga, da se uskladitve izvedejo dvakrat
               letno, in sicer prvič v mesecu juliju za prvo polletje, se pravi, januar-junij, in
               potem v mesecu januarju za drugo polletje preteklega leta, se pravi, julij-december,
               in sicer z rastjo cen življenjskih potrebščin; to pa je podatek, ki ga izračunava
               Statistični urad Republike Slovenije. Namreč, čisto preprost razmislek, ko govorimo o
               transferjih posameznikom in gospodinjstvom in se sprašujemo, zakaj ti transferji, je
               odgovor, če ga nekoliko poenostavim, preprost: ti transferji so zato, da državljankam
               in državljanom omogočimo, da premagajo visoke življenjske stroške, da lažje premagajo
               visoko rast življenjskih potrebščin. Zato se nam zdi pomembno in edino logično, da se
               ti transferji tudi usklajujejo z rastjo življenjskih potrebščin.</p>
               <p>Gospod predsednik, če dovolite, bi potem še povedal, zakaj smo podpisali tudi
               amandma k 2. členu. Nam se namreč zdi izjemno pomembno, da odreagiramo na nastalo
               situacijo glede življenjskih potrebščin takoj. To pomeni praktično, da bi, v kolikor
               bi ta dva amandmaja, ki smo ju predlagali, bila sprejeta in v kolikor bi potem takšen
               zakon bil sprejet, bi lahko v mesecu avgustu že izračunavali in uskladili transferje
               posameznikom in gospodinjstvom. Ti bi bili po naših informacijah približno v višini
               4,1% in bi v mesecu avgustu dejansko bili ti transferji tudi v tej višini že
               izplačani. Zdi se nam namreč izjemno pomembno, da tudi tu upoštevamo načelo, da kdor
               hitro da, dvakrat da. In v primeru, da bi naša amandmaja bila sprejeta, potem lahko
               tudi zagotavljam, da bo Poslanska skupina Nove Slovenije takšen zakon tudi podprla.
               Hvala lepa.</p>
            </sp>
            <sp xml:id="SDT4-OZDDSZII-Nujna-023-2008-06-30.sp17">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospod Šircelj, izvolite.</p>
            </sp>
            <sp xml:id="SDT4-OZDDSZII-Nujna-023-2008-06-30.sp18">

               <speaker>MAG. ANDREJ ŠIRCELJ:</speaker>

               <p>Hvala lepa, spoštovani gospod predsednik. Spoštovane poslanke in spoštovani poslanci!
               Dovolite mi, da s finančnega zornega kota ocenim predlagane zakonske rešitve oziroma
               predlagane amandmaje k osnovnemu zakonu. <stage type="mag"/>
               <stage xml:id="SDT4-OZDDSZII-Nujna-023-2008-06-30.stage22">(nadaljevanje)</stage> Skratka, če govorimo zdaj o osnovnem zakonu na podlagi katerega naj bi
               se socialni transferji usklajevali na podlagi povprečne bruto plače in če še povemo
               to, da bi se upoštevala rešitev, da se začnejo usklajevati takoj, to pomeni 60
               milijonov evrov, kar po tej oceni dejansko pomeni naslednje, da je vsekakor to za
               samo finančno stabilnost relativno negotovo predlog, še posebej, če se računa še
               finančni učinek v letu 2009, ki je bil okoli 50 milijonov in finančni učinek v letu
               2010, ki bi znašal okoli 62 milijonov evrov, kar skupaj prinese v treh letih več kot
               170 minjonov. To pomeni po oceni, govorimo sedaj nazaj za leto 2008, da bi bilo to
               možno verjetno le na podlagi rebalansa proračuna, vsekakor pa ne na podlagi
               prerazporeditev v samem proračunu....<stage xml:id="SDT4-OZDDSZII-Nujna-023-2008-06-30.stage23">/oglašanje iz klopi./</stage>...novega rebalansa, seveda
               govorim. To pomeni, da je celotna zadeva tudi lahko nekoliko težje izvedljiva.
               Predlog dveh poslanskih skupin določa, da naj bi se to zgodilo na podlagi
               življenjskih stroškov in celotni učinek dejansko pomeni okoli 25 milijonov, od tega
               se nanaša na državni proračun približno 16 milijonov in pri tem menimo, da bi se ta
               sredstva iz državnega proračuna lahko zagotovila na podlagi prerazporeditev
               materialnih stroškov ter na podlagi prerazporeditev, to se pravi iz postavk, ki
               govorijo o materialih stroških ter iz postavk, ki se nanašajo na investicije in bi to
               pomenilo, da bi bili prvi usklajeni transferji dejansko lahko izplačani v mesecu
               avgustu za prvo polletje, kot je bilo že rečeno, v višini na podlagi današnjega
               podatka statističnega urada, se pravi v višini 4,1% in tukaj govorimo o kumulativnem
               dvigu cen življenjskih potrebščin, to pomeni, da bi ta uskladitev bila takojšnja ali
               z zelo majhnim zamikom v primerjavi s sedanjo rešitvijo in bi tem ljudem omogočala,
               da bi prejeli večje usklajene dohodke, ki so na podlagi sedanjega gibanja inflacije
               popolnoma upravičeni in na podlagi tega tudi menimo, da so upravičeni. Če tukaj lahko
               pokomentiram še predlog, da bi se tisti prejemki posameznikov za katere se plačujejo
               prispevki, tukaj lahko ugotovimo, da je to, prvič, menimo, da z vsebinskega zornega
               kota ni potrebno deliti oziroma menimo, da takšnih razlogov vsebinskih ni, po drugi
               strani pa tudi ugotavljamo, da ti dohodki predstavljajo minimalno število dohodkov
               tako po številu predvsem pa po samem obsegu, to so na primer nadomestila za telesno
               okvaro, dodatek za pomoč in postrežbo, preživnine, medtem ko vsi ostali se
               usklajujejo dejansko, pokojnine se usklajujejo že sedaj s plačami. Tako, da dejansko
               menimo, da ni potrebno oziroma ni podlage, da bi šli na dva sistema, ki prenašata, se
               pravi, da bi enkrat usklajevali prejemke s plačami, drugič pa na podlagi življenjskih
               stroškov in menimo, da ta rešitev, se pravi še enkrat, da poteka na podlagi rasti
               življenjskih stroškov za vse transfere menimo, da je primernejša. Hvala lepa.</p>
            </sp>
            <sp xml:id="SDT4-OZDDSZII-Nujna-023-2008-06-30.sp19">

               <speaker>PREDSEDNIK STANISLAV BRENČIČ:</speaker>

               <p>Hvala lepa. <stage type="mag"/> <stage xml:id="SDT4-OZDDSZII-Nujna-023-2008-06-30.stage25">(nadaljevanje)</stage> Gospod Han,
               izvolite.</p>
            </sp>
            <sp xml:id="SDT4-OZDDSZII-Nujna-023-2008-06-30.sp20">

               <speaker>MATJAŽ HAN:</speaker>

               <p>Hvala lepa za besedo. Spoštovani predstavniki Vlade, spoštovani predsednik, kolegice
               in kolegi! Ne morem drugega reči kot tisto iz tiste zadeve saj ni res, pa je. Mislim,
               da in sicer tematika, ki jo danes obravnavamo in jo, bom rekel, je potrebno, da jo
               obravnavamo z vso resnostjo, vendar kot vidim koliko se Vlada spravlja k temu
               sprejetju, pa mislim, da resnično spada v tisto temo saj ni res, pa je. Socialni
               demokrati smo Zakon o socialnih transferjih dve leti že z vso resnostjo obravnavali,
               dajali pobude in se zavedali problemov takšnih in drugačnih, predvsem tistih ljudi,
               ki so socialno na najnižji ravni in kadarkoli smo dajali pobude so imeli
               naši....argumente in nismo hoteli, da si pripnemo kakšno medaljo, če bi slučajno
               uspeli s kakšnim od predlogov, ampak smo želeli predvsem iti v cilju k temu, da
               ljudem pomagamo. Danes pa vidimo, da bo sicer ta zakon na nek način sprejet z nekimi
               popravki, z nekimi amandmaji, ampak sigurno bo podprt samo zato, ker so volitve pred
               vrati in ker vladajoče stranke tekmujejo med sabo katera bo bolj uspešna in katera bo
               bolj socialna in katera bo bolj razumevajoča za volivke in za volivce. Zanimivo je,
               da je stranka, ki ji pripada gospod Horvat, ki je tri leta in pol z njegovim
               ministrom razlagala čisto nekaj drugega, danes pa je pripravljena se spustiti na neko
               raven, ki je prej ni zagovarjala. Tudi verjamem, ko je gospod Šircelj govoril, da
               bodo že uspeli v proračunu marsikaj premetati številke, da bodo številke njim v prid,
               kaj bo pa se v letu 2009 pokazalo realno s številkami bomo pa verjetno čez pol leta
               ali slabo leto videli in bomo videli, da je ta Vlada naredila toliko škode v teh
               štirih letih, da je verjetno naslednje dve ali tri vlade ne bodo mogle popraviti. Mi
               bomo sicer ta zakon podprli, vidim pa, da v bistvu ne rabite podpore opozicije in da
               ste pripravljeni pod mizo se marsikaj dogovoriti in upam, da vam bo uspelo in če bodo
               tega dobili še kaj ljudje, ki to potrebujejo bom jaz sicer zadovoljen, drugače se mi
               pa zdi to skrajno neresno, ker danes več ne vemo kdo v Sloveniji vlada in kdo ne
               vlada, ampak vemo samo kdo tekmuje za volilne glasove in tukaj ste zelo uspešne vse
               stranke. Hvala lepa.</p>
            </sp>
            <sp xml:id="SDT4-OZDDSZII-Nujna-023-2008-06-30.sp21">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospod Starman, izvolite.</p>
            </sp>
            <sp xml:id="SDT4-OZDDSZII-Nujna-023-2008-06-30.sp22">

               <speaker>BOJAN STARMAN:</speaker>

               <p>Hvala lepa za besedo, gospod predsednik. Lep pozdrav vsem skupaj! Jaz bom povedal,
               da se s predlogom, ki je bil tukaj ne strinjam. Dokler ne bomo imeli tukaj v
               obravnavi predloga, ki bo usklajeval vse na enak način, to pa je inflacija, toliko
               časa mislim, da ne moremo o tem razpravljati. Danes govorimo o nekem predlogu, ki bi
               usklajevali po plačah, včeraj smo obravnavali na Državnem zboru, da bi pokojnine
               usklajevali po neto pokojninah, jutri bomo po življenjskih stroških, ta zadeva
               nobenega razloga ni, da je diskusija v tej smeri, da je ena od teh stvari ugodnejša.
               Lahko je pokazatelj inflacije bistveno bolj ugoden kot pa rast plač, lahko je rast
               bruto plač veliko bolj ugodna kot rast neto plač. In ne moremo se tukaj dogovarjati
               in pogovarjati vsak teden neko drugo varianto, pa vedno bomo...<stage xml:id="SDT4-OZDDSZII-Nujna-023-2008-06-30.stage26">/nerazumljivo./</stage>..,
               zmeraj takrat, ko bomo spremenili bo druga stvar bolj ugodna. To ni stvar tega
               parlamenta, to je stvar matematike, ki mora uskladiti tako, da je matematično prav in
               natančno, če je potrebno pa petkrat na mesec ali pa to, če je inflacija 300%, vse smo
               že imeli v tej državi. <stage type="mag"/> <stage xml:id="SDT4-OZDDSZII-Nujna-023-2008-06-30.stage28">(nadaljevanje)</stage> smo že
               imeli v tej državi. To je stvar enostavne matematike, ki mora držati stanje takšno
               kot smo se ga v Državnem zboru dogovorili, dogovorili smo se za takšne osnove za
               plače, za takšne transfere, za takšno večino. Mi tukaj želimo spreminjati posamezne
               kategorije, ni mogoče, da tukaj spreminjamo. Zakon postavimo takrat, odločimo se ali
               bomo dali veliko za socialne transfere ali za ta transfer ali malo, pač to je stvar
               dogovora kako se odločimo, da bomo dali. S transferi bi se moral zagotavljati
               avtomatizem, da se vsi usklajujejo enako, pošteno in pravično, z rastjo stroškov je
               najbolj primeren ali inflacijo je najbolj primeren pokazatelj in tolikokrat na leto
               kolikokrat je to potrebno, da matematika štima, če je potrebno enkrat na mesec, saj
               pravim, to ni važno, ampak dejstvo je, da matematika mora zagotoviti. Mi pa tukaj
               enkrat bom en transfer postavili, da bo bolje napram drugem, tretjem, to je stvar
               zakonodajalca, ki se mora odločiti, mora odločiti premalo dajemo otroškega dodatka,
               premalo damo tega, dajmo ga zvišati za 20% ali za 25% ali karkoli, v naši družbi
               hočemo dati za te in te stvari toliko več. Z usklajevanjem ne moremo reševati
               socialnih problemov in vseh teh zadev, s samim usklajevanjem karkoli bomo uskladili,
               kakršnekoli zakon bomo sprejeli bo nepošten in nepravičen, takoj se bo pojavil drug.
               Zato je pravilno, da vse, ravno tako pa kateri od teh, če bomo danes neto plačo,
               jutri bruto plačo, tretji dan, ne vem, mesec, kako. Jaz sem prej povedal, da nobenega
               razloga v ekonomiji nima nobene veze rast plač s transferi. Transferi smo nekoč se
               odločili kakšen nivo bo in jih moramo držati realno na istem nivoju, v kolikor eden
               gre malo hitreje zaradi druge osnove, drugega načina usklajevanja smo porušili nivo,
               se pravi bi morali spremeniti zakon in mislim, da bi morali tej zgodbi enkrat
               narediti konec in se dogovoriti, da vse to na enak način usklajujemo, pošteno je po
               mojem mnenju, da usklajujemo z inflacijo tolikokrat kolikokrat je to potrebno,
               drugače na vseh drugih osnovah si bomo pa polomili zobe in ni prav, da dejansko
               manipuliramo s temi ljudmi, nekateri res zelo malo dobijo, bi bilo prav, da bi veliko
               več dobili, mi tukaj pa res veliko časa zgubljamo na to temo kaj in kako bomo stvar
               usklajevali, dajmo ta čas izgubiti kako bomo poskrbeli, da bo kdo več dobil, da bo
               bolje situiran zaradi tega. To, da, kot sem rekel, da je boljša zdaj, ugodnejša rast
               plač, ugodnejša od rasti je rast neto plač zdaj, ugodnejša, kaj pa jaz vem čez tri
               mesece lahko podatki pokažejo, da je rast življenjskih sredstev bistveno večja od
               rasti plač, komot, ali bomo potem spet sedeli tukaj in popravljali, pa še enkrat
               popravljali...<stage xml:id="SDT4-OZDDSZII-Nujna-023-2008-06-30.stage29">/nerazumljivo./</stage>.. To je stvar matematike, ki jo moramo enkrat za vselej
               vgraditi v vse naše zakone, skratka kot smo evro in o tem nikoli več ni potrebno
               govoriti. Vsebina, ali ima kdo premalo, ali je kakšen transfer premajhen ali
               prevelik, o tem se pa pogovarjamo, to je naša naloga, ne pa da se gremo neke
               matematične igre in skrivalnice. Tako jaz mislim, pa še nekaj bi prosil, ker sem
               ravno pri besedi, gospod predsednik, preden bomo pričeli z glasovanjem bi prosil za
               pol ure pavze, da se še pogovorimo. Hvala lepa.</p>
            </sp>
            <sp xml:id="SDT4-OZDDSZII-Nujna-023-2008-06-30.sp23">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Morda bomo, gospod Starman, skrajšali malo, bom prej konec. Gospod
               Potrč, izvolite.</p>
            </sp>
            <sp xml:id="SDT4-OZDDSZII-Nujna-023-2008-06-30.sp24">

               <speaker>MIRAN POTRČ:</speaker>

               <p>Hvala lepa. Jaz bi rad povedal, da po mojem trdnem prepričanju, in to ve tudi gospod
               Starman, je naše odločanje o načinu usklajevanja stvar politike ne stvar matematike,
               samo stvar politike dobre ali slabe. In zato govoriti o tem, da je to stvar
               matematike, je čista neumnost,<stage type="mag"/> <stage xml:id="SDT4-OZDDSZII-Nujna-023-2008-06-30.stage31">(nadaljevanje)</stage>
               res pa je da je izvajanje posel matematike in pri izvajanja ni bilo doslej nikoli
               nobenega problema, jaz nisem slišal niti, da bi kdo čez državo ali čez ZPIZ ali pa
               čez kogar koli rekel, da je netočno izračunaval in je zaradi tega iz zakonskih določb
               prišlo do napačnega izračuna in manj pravic.</p>
               <p>Jaz sem posebej v zvezi z usklajevanjem socialnih transferjev, še več pa z
               usklajevanjem pokojnin dal skozi in sodeloval že pri nekaj sistemih in v tem delu
               lahko z gospodom Starmanom soglašam, da niso vedno pričakovani sistemi dajali tudi
               pričakovanih učinkov. Samo v normalni politiki kakršno smo vsi upam v naši državi
               zastavili bi upal trditi, da usklajevanje po življenjskih stroških je in bo vedno
               nekaj nižje kot usklajevanje po plačah, zaradi tega, ker pričakujemo, da bo poleg
               rasti življenjskih stroškov in inflacije rasla tudi produktivnost, rasel tudi bruto
               družbeni proizvod in da se bo del plač povečeval tudi na tej podlagi. In zato je naš
               argument in naš predlog, da je bilo pametno takrat to vezati na sistem pokojnin. Vi
               ste nas takrat pričakovali dvakrat letno ni treba usklajevati ker dvakrat letno je
               neumnost in ste rekli med letom se nič ne zgodi. Danes priznavate da se med letom
               lahko marsikaj zgodi; polletna inflacija, če je ne usklajuješ pomeni kar v določenih
               okoliščinah lahko bistveno slabši položaj za posameznike. Bodite vsaj toliko pa
               recite, res je, zadnjič smo imeli napačno izhodišče.</p>
               <p>Drugo, pravite ne usklajevati po plačah. V redu, možno je usklajevati po
               življenjskih stroških samo ne si vsak dan sproti izmišljati neko novo rešitev in
               priznajte danes, če boste usklajevali po življenjskih stroških brez varovalk glede na
               plače potem se bo v naslednjih nekaj letih če bomo še skupaj garantirano ta diskusija
               ponovno pojavila zaradi tega, ker bodo prejemniki rekli v dveh ali treh letih je naša
               realna vrednost socialnega prejemka manjša za 3, 5 ali pa 10% in želimo, da jo
               nadoknadite in bosta vidva gospod Horvat in gospod Starman imela velike govore, ker
               bosta rekla, da od Pamtiveka vse vesta in da so vajine rešitve že zdavnaj najboljše.
               Mislim, počasi se človeku upira kako ni nikomur nerodno, da tako spreminja stališča
               kot vi počnete. Hvala.</p>
            </sp>
            <sp xml:id="SDT4-OZDDSZII-Nujna-023-2008-06-30.sp25">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Repliko ima gospod Starman.</p>
            </sp>
            <sp xml:id="SDT4-OZDDSZII-Nujna-023-2008-06-30.sp26">

               <speaker>BOJAN STARMAN:</speaker>

               <p>Hvala lepa.</p>
               <p>Jaz sem zelo jasno povedal tako kot Euro vgradimo vse naše zakone v matematiko, da
               bo potem veljala in da se ne bo treba s tem več ukvarjati. Povedal sem tudi zelo
               jasno, da če je ta matematika prava rešuje vse probleme zato pa tudi sam, če je bila
               inflacija 2% ni bila potreba dvakrat na leto če je pa 20 ali pa lahko bo tudi 50,
               upam da ne bo, se mora pa ustrezno reševati. Če je več kot toliko je pa potem treba
               večkrat stvar. Se popolnoma strinjam s tem in nikoli nisem bil pameten da se ta
               zadeva gre.</p>
               <p>Skratka to sem hotel samo povedati, če se bi ta matematika vgradila pravilno vse, da
               bi bila enotna potem ne bi imeli problemov. Treba je pa vgraditi ker zdaj vedno
               razpravljamo o teh usklajevanju transferov in vseh teh zadev. Hvala.</p>
            </sp>
            <sp xml:id="SDT4-OZDDSZII-Nujna-023-2008-06-30.sp27">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospod Rezman izvolite</p>
            </sp>
            <sp xml:id="SDT4-OZDDSZII-Nujna-023-2008-06-30.sp28">

               <speaker>VILI REZMAN:</speaker>

               <p>Še enkrat zelo kratko.</p>
               <p>Jaz bi rad poudaril, da nimam nobenih ambicij čeprav je bilo veliko zamer v
               preteklem letu okoli teh treh predlogov zakona obnavljati. Mislim, da bi bilo
               najbolje, če pozabimo na ta stališča in prerekanja iz preteklosti in ugotovimo, da
               zdaj vsi podpiramo osnovno ambicijo, da se socialni transferu usklajujejo drugače kot
               se doslej. In od tod naprej pridemo do nekih razhajanj, jaz sam osebno menim,
                  da<stage type="mag"/> <stage xml:id="SDT4-OZDDSZII-Nujna-023-2008-06-30.stage33">(Nadaljevanje)</stage> je osnovni tekst zakona
               sprejemljiv in če bi jaz imel glasovalno pravico pa je nimam, ker sem samo gost na
               tem odboru bi jaz takšen predlog zakona podprl. Zaradi tega, da ne bi zapravili
               celega projekta, morebiti zaradi kakšnih drugih zamer tukaj ali pa razlik v stališčih
               je seveda modro usklajevati in sprejeti kakšen kompromis. Vendar je neko dejstvo pa
               nesporno. Kakor koli kdor koli hoče govoriti o matematiki ali socialni pravičnosti,
               občutljivosti iz preteklosti moramo ugotoviti to, da smo na politični način
               spremenili prejšnji zakon in ko smo na politični način spremenili prejšnji zakon smo
               pokvarili socialni položaj tistih, ki so socialne transfere dobivali in smo
               izračunavali matematično natančno koliko so privarčevali za državni proračun in mi
               zdaj ne iščemo novih pravic zanje, naša osnovna pravica je, da preprečimo da bi se
               jim krivice delale še naprej, za nazaj jim ne moremo vrniti tega, to smo že zamudili,
               lahko pa omogočimo, da se to ne bo dogajalo več v prihodnje. In jaz mislim, da bi
               morali biti vsi, če ne razmišljamo čisto, bi rekel predvolilno, če razmišljamo "ad
               ren", torej stvari primerno potem bi morali najbrž osnovni tekst zakona sprejeti,
               zavoljo tega, ker je za prejemnike najugodnejši.</p>
               <p>Gospod Šircelj, če sem jaz prav razumel, je povedal da bodo sicer težave v proračunu
               pa še kje drugje ampak da je to izpeljivo. Torej imamo različne načine, lahko s
               prerazporejanjem... ...<stage xml:id="SDT4-OZDDSZII-Nujna-023-2008-06-30.stage34">/Oglašanje s klopi./</stage>...</p>
            </sp>
            <sp xml:id="SDT4-OZDDSZII-Nujna-023-2008-06-30.sp29">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Bo gospod državni sekretar še pojasnjeval, če je treba. Kar nadaljujete
               gospod Rezman.</p>
            </sp>
            <sp xml:id="SDT4-OZDDSZII-Nujna-023-2008-06-30.sp30">

               <speaker>VILI REZMAN:</speaker>

               <p>Jaz ne razumem zakaj bi to bilo vsebinsko, če prav razumem vas vsebinsko povsem
               nesprejemljivo za državo. ...<stage xml:id="SDT4-OZDDSZII-Nujna-023-2008-06-30.stage35">/Oglašanje s klopi./</stage>... Jaz govorim, da je zame najbolj
               sprejemljiv osnovni tekst, da pa samo mi tisti, ki smo se pripravljeni, da ne bi
               zapravili celega projekta tudi v čem pogajati in pustiti odprti člen, da dosežemo nek
               kompromis.</p>
            </sp>
            <sp xml:id="SDT4-OZDDSZII-Nujna-023-2008-06-30.sp31">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospod Gulič, izvolite.</p>
            </sp>
            <sp xml:id="SDT4-OZDDSZII-Nujna-023-2008-06-30.sp32">

               <speaker>ALEŠ GULIČ:</speaker>

               <p>Spoštovani predsedujoči, cenjene kolegice in kolegi.</p>
               <p>Zdaj se ukvarjamo z nekim zdravilom za bolezen, ki se ji reče inflacija. Jaz bi
               seveda raje videl, da bi se ukvarjali s to boleznijo in potem ne bi bilo treba seveda
               takšnih popravkov zakonov in tako generalno bi se celo z gospodom Starmanom v
               marsičem strinjal kar se tiče sistema. Ampak da bi seveda pričakoval, da se bo
               vgradila kakšna recimo bolj sofisticirana matematična metoda v tem mandatu to pa zelo
               dvomim. Že pri nadomestilu o katerem smo razpravljali prejšnji teden ni šlo. Navadna
               linearna enačba je bila hud problem in je bilo treba kaskadno uvajati inflacijsko
               nadomestilo za upokojence. Tako da zelo dvomim. Jasno je da gre za predvolilno
               zadevo, o tem me seveda prepričuje tudi to spreminjanje stališč in po drugi strani
               seveda tudi blaženje. Gospod državni sekretar pravi, da ne gre brez rebalansa. Jaz mu
               verjamem, rebalans je pa tudi metoda, v redu se pravi se da. Bolj me skrbi to, da
               zaradi tega predvolilnega golaža, ki se zdaj kuha ne bo bolela glava samo naslednji
               sestav Državnega zbora in pa naslednje Vlade ampak predvsem bo bolela državljane pa
                  državljanke<stage type="mag"/> <stage xml:id="SDT4-OZDDSZII-Nujna-023-2008-06-30.stage37">(nadaljevanje)</stage> Slovenije. Spet
               bo treba nekaj spreminjati, spet bo treba obljubljati, meni je edino čudno to da se
               konec koncev ne da kar na volišče te bone pa da se potem kaj izplača. Mislim to bi
               lahko naredili, vsak ki pride voliti pravo stranko dobi bon in v banki mu izplačajo.
               Hvala lepa.</p>
            </sp>
            <sp xml:id="SDT4-OZDDSZII-Nujna-023-2008-06-30.sp33">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Dve besedi rečem sam.</p>
               <p>Jaz se z razmišljanjem gospoda Starmana precej strinjam vendar pa je preden smo
               vstopili v enotnem sistem usklajevanja socialnih transferov iz državnega proračuna
               imel vsak transfer za seboj svoj zakaj. Nastal je v nekem sistemu, ki smo ga na
               področju nekega družbenega vprašanja urejevali z določenim zakonom in zato je bilo
               pogojevano smiselno kako se pa transfer do tega sistema vgrajuje v usklajevanju. Zato
               bi bilo, poglejte za sam sistem invalidskega in pokojninskega zavarovanja silno
               nesprejemljivo, da bi se en del iz sistema izvzelo tako kot razmišlja Starman in to
               se je tudi napravilo, sistem kot takšen je pa sistem in ne more mala pokojnina
               zaostajati v realni vrednosti prejemku za nekoliko višjo pokojnino. To se nam je
               zgodilo, kot sem jaz zatrjeval, zagotovo da se nam bo, ko smo šli osnovno za odmero
               dodatnih pravic iz SPIZ-a usklajevati enako kot ostale transfere. Tako da še vedno
               trdim, tako kot je naravnan ta sistem zdaj po amandmaju se mi zdi dokaj korektno
               upravičen, da vsi ostali transferi se usklajujejo tako, da ohranijo realno vrednost.
               To se pravi z inflacijo, z rastjo cen življenjskih potrebščin, se mi zdi kar v redu.
               Vendar pa bi bilo zelo slabo dokler ne spremenimo kot sem prej rekel sistem
               usklajevanja pokojnin znotraj sistema pokojninskega in invalidskega zavarovanja, da
               ne izstopamo s posameznimi transferi drugače kot pokojnine v smislu razmišljanja
               Starmana, ker se nam lahko zopet zgodi da bodo ali male pokojnine, pokojninski
               prejemki zopet počasneje rasli ali sploh ne rasli kot so nam po sprejetju zakona,
               lahko pa tudi hitreje kot ostale pokojnine kar pa zopet ni smiselno.</p>
               <p>Zato pravim, da je v nekem sistemu treba ohranjati vsebinskost tako kot je v zakonu
               zastavljena. V temu smislu pa jaz nekako ne podpiram bonificiranega pristopa kot
               razmišlja gospod Starman. Gospod Žnidaršič, izvolite.</p>
            </sp>
            <sp xml:id="SDT4-OZDDSZII-Nujna-023-2008-06-30.sp34">

               <speaker>MAG. FRANC ŽNIDARŠIČ:</speaker>

               <p>Lepa hvala.</p>
               <p>V marsičem se strinjam z gospodom predsednikom in tudi sam sem prepričan, da je do
               razlik pri posameznih pravicah prišlo zaradi tega, ker se urejajo v posameznih
               zakonih z različnih izhodišč. In zaradi tega je bil Zakon o socialnih transferih, ki
               je bil sprejet 2006 po naše krivičen, ker je načel pravice, ki se ne tičejo zgolj
               Vlade, še manj pa politike in nismo takrat vprašali skupščine pokojninskega in
               invalidskega zavarovanja, če se s tem strinja. Vem da zakon ni bil usklajen s
               socialnim svetom in zaradi tega je bil s strani politike brutalno sprejet po zastavo
               enotnega usklajevanja ampak seveda, usklajevanja na slabše. In zaradi tega je <stage type="mag"/> <stage xml:id="SDT4-OZDDSZII-Nujna-023-2008-06-30.stage39">(nadaljevanje)</stage> prišlo med drugim tudi do
               enkratnega dodatka k pokojninam, ker so se stvar poslabševale, jaz ne rečem da samo
               zaradi tega zakona ampak tudi zaradi tega in v marsičem.</p>
               <p>Kar zadeva pravičnost rešitev pa bi rad vprašal ali je pravično, da smo zamrznili na
               primer boleznine namesto, da bi se spopadli s tem zakaj je toliko bolniških. Je
               pravično da smo šli v enkratni draginjski dodatek upokojencev pa pozabili na tiste,
               ki imajo dvesto evrov dohodkov kot socialni podpiranci in nanje nismo pomislili, ko
               je bilo treba sprejeti zakon. Seveda smo pomislili ampak samo nekateri, tisti ki ne
               govorimo samo pred volitvami o tej zadevi pač pa ves čas. In moram povedati, da ne bi
               bilo kakšnih dvomov, da v zvezi s tem našim predlogom ni nobene trgovine. Mi mislimo,
               da bi bilo najbolj prav, da bi se vsi transferi usklajevali tako kot piše v 1. členu
               o kompromisnem predlogu razmišljam samo v tistem obsegu na katerega se sklicuje
               Vlada, ko naj bi zagotavljala sredstva iz proračuna. ZPIZ je namreč že lansko leto
               opisno obvestil državni zbor, da je v stanju zagotoviti pravice, ki zadevajo
               pokojninsko in invalidsko zavarovanje kakor so se izplačevale prej, pred sprejemom
               zakona o socialnih transferih kar pomeni, da v ZPIZ-u ni problema in to proračun
               neposredno ne zadeva. Isto velja za pravice iz naslova zdravstvenega zavarovanja ko
               gre za boleznine, če se nekomu plača zviša ni nobene logike, da ostaja pa recimo
               boleznina na enaki ravni kljub temu, da so šle plače tistega istega delavca navzgor,
               ki je recimo v danem času v bolniškem staležu.</p>
               <p>Jasno je, da je bil eden izmed argumentov, da se zamrzne na primer socialna podpora
               tudi ta, da so nekateri izkoriščali model socialne pomoči. Namesto da bi se spopadli
               s tistimi, ki goljufajo smo prizadeli vse s tem, da smo jih zamrznili na zakon kot je
               bil sprejet in potem nič storili lansko leto, ko je prišlo do hudih posledic, sedaj
               pa tudi ta amandma dveh poslanskih skupin prihaja pravzaprav kot rešitev, ki naj bi
               nekaj vrgla prizadetim tik pred volitvami in v tem smislu da vidim podobno kakor
               enkratni dodatek upokojencev kot predvolilno gesto ne pa kot podporo zakonu, ki naj
               reši generalno vse tisto kar smo mi želeli lansko leto storiti z zakonom, ki naj bi
               zaustavil veljavnost <stage type="mag"/><stage xml:id="SDT4-OZDDSZII-Nujna-023-2008-06-30.stage41">(Nadaljevanje)</stage> Zakona o
               usklajevanju socialnih transferjev, pa je bil potem z decembrske seje umaknjen,
               januarja pa je potem bil nov predlog podrt, torej isti zakon podrt. In potem maja,
               22. maja tudi ponovno vložen zakon, ki ga imamo danes pred seboj. Povedano drugače,
               če je pot k sprejemu tega zakona v tem, da ostaja 1. člen odprt, potem jaz ne bom
               nasprotoval temu amandmaju. Enako seveda velja za amandma k 2. členu, tega smo
               vložili tudi mi. In poudarjam, da ni bilo absolutno mišljeno, da bi zakon začel
               veljati 1.1.2010, pač pa smo to zapisali zato, da smo sploh uspeli z vložitvijo, ker
               se sicer zavrača z argumentom, da ni v proračunu zagotovljenih sredstev.</p>
               <p>Bi pa rad samo še nekaj rekel. Vlada je v trenutku... <stage xml:id="SDT4-OZDDSZII-Nujna-023-2008-06-30.stage42">/Oglašanje v ozadju./</stage> Ja, to
               je to. Vlada je v trenutku, ko je sprejemala, predlagala zakon o usklajevanju
               socialnih transferjev, nakazala daleč, daleč manjše prihranke, kot so kasneje tudi
               dejansko nastopili, daleč manjše, nekajkrat manjše prihranke. Danes, ko hočemo to
               stvar popraviti, pa napoveduje daleč večje finančne posledice, kot so v resnici.
               Lansko leto je bilo prihrankov na račun socialnih transferjev 34 milijonov 700 tisoč
               evrov in drobiž. In ne more biti, če to uredimo, strošek večji. Povrh tega ne zadeva
               strošek tega zakona proračuna kot takega, pač pa v velikem delu zakon o pokojninskem
               in invalidskem zavarovanju, zakon o zdravstvenem zavarovanju in tako dalje. In zaradi
               tega mislim, da je prav to, kar ves čas trdi gospod Brenčič, da je nemogoče
               upokojencem zmanjšati pravice iz zavarovanja, kot se je to zgodilo. In v tem smislu
               sem prepričan, da je navedba Vlade, tudi tisti del, ki se ponovno sklicuje na
               usklajevanje s plačami, pač prazna navedba. Ta argument preprosto ne velja. Pokojnine
               ne rastejo tako kot plače, še vedno zaostajajo in enako bodo zaostajali socialni
               transferji, če bomo usklajevali s pokojninami, edino nekaj manj bodo zaostajali, kot
               so sedaj. Ker sedaj se je zgodilo, ne samo, da rast ni bila inflacijska, ampak je
               bila podinflacijska oziroma lansko leto so socialni transferji dosegli negativno
               rast, realno so se poslabšali, zmanjšali so se v resnici. In to bi presegli z
               amandmajem, ki je sedaj pred nami. Lepa hvala.</p>
            </sp>
            <sp xml:id="SDT4-OZDDSZII-Nujna-023-2008-06-30.sp35">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Zdaj prosim Zakonodajno-pravno službo, gospo Palhartinger, da tudi malo
               osvetli namen, ki ga prinaša amandma, glede na vaše mnenje. Potem imamo še gospoda
               državnega sekretarja in bi nekako zaključili razpravo s krajšim odmorom, ki bo temu
               sledil. Izvolite, gospa Mira.</p>
            </sp>
            <sp xml:id="SDT4-OZDDSZII-Nujna-023-2008-06-30.sp36">

               <speaker>MIROSLAVA PALHARTINGER:</speaker>

               <p>Hvala lepa. Oglasila bi se v zvezi s predloženim amandmajem, iz katerega je razvidno,
               da naj bi se časovna dinamika tega usklajevanja predvidela dvakrat letno. Od tega naj
               bi se prvič uskladitev opravila že v mesecu juliju. V zvezi s temi časovnimi okviri,
               v katerih pač smo, zdaj je mesec julij tik pred nami, in pač na zakonitosti
               zakonodajnega postopka in uveljavitev tega zakona, ki bo terjala nekaj časa, sem
               želela <stage type="mag"/><stage xml:id="SDT4-OZDDSZII-Nujna-023-2008-06-30.stage44">(Nadaljevanje)</stage> samo na to opozoriti,
               da je treba preveriti, kakšna je izvedljivost tako opredeljenih časovnih okvirov te
               prve uskladitve, in v zvezi s tem najbrž oblikovati neko prehodno določbo, ki bo
               najverjetneje opredelila neke posebnosti časovne dinamike te prve uskladitve v letu
               2008. Upam, da sem bila razumljiva. Hvala.</p>
            </sp>
            <sp xml:id="SDT4-OZDDSZII-Nujna-023-2008-06-30.sp37">

               <speaker>PREDSEDNIK STANISLAV BRENČIČ:</speaker>

               <p>Hvala lepa. V tem času, ko bo gospod državni sekretar vstopil v razpravo,
               predlagatelji amandmaja razmišljajte, kako to časovno stisko premostiti morda s
               prehodno določbo oziroma kako zadostiti po amandmaju spremenjen čas uveljavitve
               zakona, glede možne logistike, ki je sploh na razpolago. Gospod Šircelj,
               izvolite.</p>
            </sp>
            <sp xml:id="SDT4-OZDDSZII-Nujna-023-2008-06-30.sp38">

               <speaker>MAG. ANDREJ ŠIRCELJ:</speaker>

               <p>Hvala lepa. No, morda bi najprej komentiral to zadnje glede časovne usklajenosti.
               Omenil sem že podatek o inflaciji oziroma življenjskih stroških. Za obdobje
               januar-junij je znan in znaša 4,1%. Kar seveda pomeni, da če mi govorimo o julijskih
               izplačilih, ta julijska izplačila - se opravičujem, to so izplačila za julij, ki so
               dejansko izplačana v začetku meseca avgusta ali pa tekom avgusta. Kar seveda pomeni,
               da tu ne vidimo kakršnekoli težave s tem, da bi se to dejansko lahko izplačalo. Se
               pravi, dejanska izplačila bodo v mesecu avgustu. Seveda, če ne bi bila izplačana
               zaradi katerihkoli razlogov, določen prejemek ne bi bil izplačan v mesecu avgustu, bi
               bil potem naslednji mesec takoj izplačan. Tako da tu ne vidimo nobenih težav, če bi
               iz kakršnihkoli razlogov do tega prišlo.</p>
               <p>Kot drugo bi rad poudaril še enkrat tisto, kar je bilo morda nekoliko čudno
               razumljeno. Namreč, če govorimo o rebalansu, seveda veste, da z rebalansom se lahko
               zagotovijo sredstva s katerekoli postavke na katerokoli drugo postavko. In tu ni
               dejansko nekih okvirov, ki bi to določali. Navsezadnje tudi ta osnovni zakon, ki ste
               ga dali, ki naj bi začel veljati s 1. januarjem 2010, po osnovnem besedilu, dejansko
               govori o tem, da se z rebalansom da karkoli narediti. Drugo je pa tu časovni okvir in
               tretji je vsebinski. Se pravi, še enkrat poudarim, ni nobenih vsebinskih razlogov, da
               bi se določeni prejemki usklajevali na podlagi rasti plač, tudi zaradi tega, ker
               vemo, da skupnost pokojninskega in invalidskega zavarovanja dejansko izplačuje tudi
               nekatere prejemke, ki so morda bolj vezani na socialo kot na samo pokojnino. In tisti
               prejemki nosijo, bom rekel, naslov socialnega prejemka, nekaj od teh sem tudi
               dejansko naštel. Tako da tu mi ne vidimo nobenih razlogov, da bi se ti prejemki
               usklajevali z rastjo plač. Tu se tudi osebno strinjam, da je treba najti neko osnovno
               izhodišče, to je rast življenjskih stroškov, ne pa da se tu pogovarjamo o bruto
               plačah, neto plačah, ker dejansko se lahko zelo hitro vse te stvari spremenijo. Vse
               te stvari se spremenijo zaradi spremembe neke druge zakonodaje, kot je, na primer,
               zakonodaja s področja obdavčevanja ali katerakoli druga uskladitev. Hvala lepa.</p>
            </sp>
            <sp xml:id="SDT4-OZDDSZII-Nujna-023-2008-06-30.sp39">

               <speaker>PREDSEDNIK STANISLAV BRENČIČ:</speaker>

               <p>Hvala lepa. To se pravi, glede na pomisleke Zakonodajno-pravne službe je logistično
               zadeva izpeljiva glede na napovedan datum uveljavitve in potem na čas izplačila teh
               transferjev. Je potrebno še kaj? Še predlagatelj, potem bi počasi zaključili.</p>
            </sp>
            <sp xml:id="SDT4-OZDDSZII-Nujna-023-2008-06-30.sp40">

               <speaker>VILI REZMAN:</speaker>

               <p>Hvala lepa, gospod predsednik, še enkrat. Naj najprej <stage type="mag"/><stage xml:id="SDT4-OZDDSZII-Nujna-023-2008-06-30.stage46">(Nadaljevanje)</stage> povem, da se z delom tega, kar je gospod Šircelj
               govoril, mi ukvarjamo že ves čas. Namreč s tem, da je treba socialo izločiti iz
               ZPIZ-a. To je naša zahteva, to je zahteva Poslanske skupine DeSUS ali pa naše
               stranke, ker je nelogično, da se iz prispevkov plačujejo socialni transferji, ki
               nimajo s tem nobene zveze. To bi moralo iti iz proračuna, iz državnega proračuna. Ne
               bom zdaj našteval, za katere transferje vse gre. In tu se mi strinjamo. In če bi se
               to naredilo, bi bili stroški za izplačevanje pokojnin, zdaj so približno 4 milijarde
               evrov, potem bi pa bili morebiti dobre 3 milijarde, ko bi se to, kar ne sodi v ZPIZ,
               izločilo. Ampak tega ta trenutek ne moremo narediti, ker je to pač nek daljši in
               bistveno zahtevnejši postopek.</p>
               <p>Kar se tiče tega, da ni nobenega vsebinskega razloga za to, da bi se usklajevalo z
               rastjo plač, pa pač tu mislimo različno, in sicer ne zaradi matematike, ampak zaradi
               politike. Mi menimo, da je treba tistim, ki so socialni upravičenci, tako
               revalorizirati socialne transferje, da je to za njih čim bolj ugodno. Ves čas, ko smo
               se s temi tremi zakoni ukvarjali, torej, zdaj bo že skoraj leto dni, pa je bil glavni
               očitek, ne mi zameriti, da citiram zdaj na pamet, glavni očitek Vlade je bil, da je
               to, kar mi želimo, za proračun prezahtevno, da to obremenjuje javne finance. Mi to
               vemo, mi to želimo. Mi želimo obremeniti javne finance zavoljo tega, ker so javne
               finance z našim zakonom, ki smo ga sprejeli pred dvema letoma, razdedinile, da tako
               rečem, tiste, ki so bili socialni upravičenci, zamrznjeni transferji, zaostajali so
               realno in nominalno in seveda moramo to na nek način popraviti. Ne da se popraviti
               drugače, kot da bodo to čutile tudi javne finance, ker koga drugega, ki bi to
               plačeval, pač nimamo. In kaj hitro se lahko res zgodi, da se bo inflacija ustavila,
               da se bo rast življenjskih stroškov nekoliko umirila, ker če bo šla tako naprej, kot
               gre sedaj, bomo celo poslanci postali socialni upravičenci s kakšnim letom ali dvema.
               Zato je pač treba omogočiti, da se usklajuje, tako kot predvidevamo, standard v
               Sloveniji tudi tistim, ki so socialni upravičenci. V vseh dokumentih napovedujemo,
               kako se bomo približevali razviti Evropi, in tudi na tem področju se najbrž moramo.
           </p>
            </sp>
            <sp xml:id="SDT4-OZDDSZII-Nujna-023-2008-06-30.sp41">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospod Starman, ali vztrajate na pol ure ali je morda odločitev kaj
               drugačna?</p>
            </sp>
            <sp xml:id="SDT4-OZDDSZII-Nujna-023-2008-06-30.sp42">

               <speaker>BOJAN STARMAN:</speaker>

               <p>Hvala lepa. Glede tega predloga, ki je tukaj, enkrat, dvakrat letno, ali danes ali
               jutri, tudi tu si dajemo neko zanko okoli vratu. Mogoče bi bilo treba določiti, kdaj,
               v katerih primerih tako, kdaj tako. Vedno si s tem, ko določimo, nekaj damo za vrat.
               Jaz sem bil zelo jasen, da se to mora urediti pač na tak način, da ne bomo zmeraj tu
               sedeli pa se o tem pogovarjali, kar nima vsebine, kar se mora samo po sebi rešiti.
               Spet, ko bomo rekli dvakrat, bo bolje kot prej, kajne. Saj pravim, morali bi - bo pa
               jutri inflacija večja. Samo to sem hotel povedati. Hvala lepa. Deset minut, no, bi
               prosil, ne več.</p>
            </sp>
            <sp xml:id="SDT4-OZDDSZII-Nujna-023-2008-06-30.sp43">

               <speaker>PREDSEDNIK STANISLAV BRENČIČ:</speaker>

               <p>Poglejte, to so sistemska vprašanja, s katerimi se sooča naša družba. In edino
               pravilno in korektno bi bilo, da se s temi vprašanji ukvarja tisti, ki je dobil
               mandat za upravljanje države, v prvi vrsti Vlada. Treba je pa imeti pri tem nekoliko
               več občutka, kot smo ga imeli zadnjič, ko smo unificirali na prehiter način. In
               nekako zdaj popravljamo in gasimo zadevo.</p>
               <p>Deset minut odmora odrejam. Še prej zaključujem razpravo. Po desetih minutah bomo
               odločali o predloženih amandmajih. Vrnemo se ob pol štirih.</p>
               <p><stage xml:id="SDT4-OZDDSZII-Nujna-023-2008-06-30.stage47">(Seja je bila prekinjena ob 15.22 in se je nadaljevala ob 15.32.)</stage><stage type="mag"/>
               </p>
            </sp>
            <sp xml:id="SDT4-OZDDSZII-Nujna-023-2008-06-30.sp44">

               <speaker>PREDSEDNIK STANISLAV BRENČIČ:</speaker>

               <p>Kolegice in kolegi! Nadaljujemo sejo. Želi besedo gospod Starman?</p>
            </sp>
            <sp xml:id="SDT4-OZDDSZII-Nujna-023-2008-06-30.sp45">

               <speaker>BOJAN STARMAN:</speaker>

               <p>Hvala lepa. Mi smo se pogovorili, kako bomo glasovali, in hvala.</p>
            </sp>
            <sp xml:id="SDT4-OZDDSZII-Nujna-023-2008-06-30.sp46">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Potem nadaljujemo sejo, in sicer z odločanjem o predloženem amandmaju k
               1. členu.</p>
               <p>Kdo podpira amandma k 1. členu? <stage xml:id="SDT4-OZDDSZII-Nujna-023-2008-06-30.stage49">/Oglašanje v ozadju./</stage> Imamo samo en amandma k 1.
               členu, Poslanske skupine SDS in NSi.</p>
               <p>Kdo podpira amandma? <stage xml:id="SDT4-OZDDSZII-Nujna-023-2008-06-30.stage50">(9 članov.)</stage> Je kdo proti? <stage xml:id="SDT4-OZDDSZII-Nujna-023-2008-06-30.stage51">(Nihče.)</stage></p>
               <p>Amandma je dobil podporo.</p>
               <p>S tem smo člen spremenili, zato ni treba odločati še o členu kot celoti.</p>
               <p>Odpiram 2. člen, kjer imamo predlagan amandma istih predlagateljev in podobno temu
               še amandma Poslanske skupine DeSUS, s tem da amandma dveh poslanskih skupin govori,
               da začne veljati predmetni zakon naslednji dan po objavi, medtem ko pa amandma
               Poslanske skupine DeSUS 15. dan po objavi. Poslanska skupina DeSUS, glede na to, da
               smo ugotavljali, da je že tako ali tako časovno sama izvedba zakona v praksi potem
               tesna, bi bilo morda celo bolje, da odločamo o tem amandmaju, ki je najbolj oddaljen,
               v tem smislu, da stopi naslednji dan po objavi. <stage xml:id="SDT4-OZDDSZII-Nujna-023-2008-06-30.stage52">/Oglašanje v ozadju./</stage></p>
            </sp>
            <sp xml:id="SDT4-OZDDSZII-Nujna-023-2008-06-30.sp47">

               <speaker>MAG. FRANC ŽNIDARŠIČ:</speaker>

               <p>Umikamo, umikamo.</p>
            </sp>
            <sp xml:id="SDT4-OZDDSZII-Nujna-023-2008-06-30.sp48">

               <speaker>PREDSEDNIK STANISLAV BRENČIČ:</speaker>

               <p>V redu. Poslanska skupina DeSUS umika svoj amandma, zato odločamo oziroma
               razpravljamo in odločali bomo o amandmaju, ki ste ga prejeli na klopi s strani dveh
               poslanskih skupin. Odpiram razpravo. Ni razprave, zato jo zaključujem. Odločamo.</p>
               <p>Kdo podpira amandma? <stage xml:id="SDT4-OZDDSZII-Nujna-023-2008-06-30.stage53">(14 članov.)</stage> Je kdo proti? <stage xml:id="SDT4-OZDDSZII-Nujna-023-2008-06-30.stage54">(Nihče.)</stage></p>
               <p>Amandma je sprejet.</p>
               <p>S tem smo spremenili 2. člen in ni treba o členu posebej odločati.</p>
               <p>Tako smo zaključili obravnavo predmetnega zakona. Določiti moramo še poročevalca za
               plenarno sejo. Hvala lepa, bom to storil sam.</p>
               <p>Zaključujem 1. točko in 23. nujno sejo odbora. Vsem kolegicam in kolegom se
               zahvaljujem za sodelovanje, prav tako cenjenim gostom in predstavnikom medijev. Želim
               vam lep dan še naprej! Srečamo se v sredo na izredni seji Državnega zbora. Hvala
               lepa. Na svidenje!</p>
               <p>Še obvestilo članicam in članom odbora. Redno sejo smo nekoliko premaknili v sredo
               na 8.15, da je ne bi odpovedali, in bomo do začetka izredne seje do 10.00 ure
               opravili. Imamo eno samo točko, poročilo Zavoda za pokojninsko in invalidsko
               zavarovanje za leto 2007. Hvala lepa za razumevanje. Na svidenje!</p>
               <stage xml:id="SDT4-OZDDSZII-Nujna-023-2008-06-30.stage55">(Seja je bila končana 30. junija 2008 ob 15.35.)</stage>
            </sp>
         </div>
      </body>
   </text>
</TEI>
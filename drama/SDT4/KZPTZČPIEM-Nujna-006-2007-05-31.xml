<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT4-KZPTZČPIEM-Nujna-006-2007-05-31">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za peticije ter za človekove pravice in enake možnosti</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">D65EE64AB5E50FF5C12572E3001DAEBE</idno>
               <idno type="custom" subtype="day">6CF0BA80A384417BC12572F0002B2E4A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=6CF0BA80A384417BC12572F0002B2E4A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-KZPTZČPIEM-Nujna-006-2007-05-31.KZPTZČPIEM" n="006">
               <name>Nujna</name>
               <date when="2007-05-31"/>
            </setting>
         </settingDesc>
         <particDesc>
            <listOrg>
               <org xml:id="SDT4-KZPTZČPIEM-Nujna-006-2007-05-31.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-KZPTZČPIEM-Nujna-006-2007-05-31.KZPTZČPIEM">
                        <orgName key="KZPTZČPIEM">Komisija za peticije ter za človekove pravice in enake možnosti</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE  ZA PETICIJE TER ZA ČLOVEKOVE PRAVICE IN ENAKE  MOŽNOSTI </stage>
            <stage type="session">6. nujna seja</stage>
            <stage type="date">(31. maj 2005)</stage>
            <stage type="chairman">Sejo je vodila mag. Majda Potrata, predsednica komisije.</stage>
            <stage type="time">Seja se je začela ob 8.35 uri. </stage>


            <sp xml:id="SDT4-KZPTZČPIEM-Nujna-006-2007-05-31.sp1">

               <speaker>PREDSEDNICA MAG. MAJDA POTRATA:</speaker>

               <p>Lep pozdrav vsem! Pričenjam 6. nujno sejo Komisije Državnega zbora Republike
               Slovenije za peticije ter za človekove pravice in enake možnosti. Obveščam vas, da me
               ni nihče obvestil o zadržanosti ali do tega trenutka tudi še ni nihče predložil
               pooblastila s katerim bi manjkajoče, za sedaj že manjkajoče člane komisije
               nadomestil. Obvestim naj vas, ker se bo 10. uri začne seja Državnega zbora bo naša
               seja lahko trajala samo do 9.55. Če do takrat dela ne bomo končali, potem že sedaj
               napovedujem, da bomo nadaljevali jutri ob istem času v isti sobi. Se pa hkrati
               priporočam zato, da bi če ne bi nadaljevali 6. nujne seje bi dobili jutri ob tej uri
               na drugem nadaljevanju seje 5. nujne seje. V vsakem primeru nam jutrišnje ponovno
               srečanje ne uide. O tem kako bo, boste pa s posebnim sklicem pisno še posebej
               obveščeni. Do 12. ure včerajšnjega dne nisem dobila nobenega predloga za dopolnitev
               ali za umik točke z dnevnega reda današnje seje, zato je dnevni red sprejet, kot je
               bil predlagan s sklicem. Dnevni red pa je tak, da obsega eno samo točko, to pa je
               Zakon o spremembah in dopolnitvah zakona o uresničevanju načela enakega obravnavanja.
               Obravnavamo zakon po skrajšanem postopku in kot zainteresirano delovno telo. Predlog
               zakona je objavljen v Poročevalcu, in sicer v št. 32 z datumom 25. april 2007. V
               sklicu seje je bilo pomotoma navedeno, da je predlog zakona objavljen v 31. številki
               Poročevalca. Ko pa je bilo dodatno gradivo posredovano za to sejo s pripombami pravno
               informacijskega centra nevladnih organizacij k predlogu zakona, je bila ta napaka
               tudi popravljena, tako da upam, da ste si besedilo uspeli prebrati. Včeraj ste
               prejeli še stališča varuha človekovih pravic do vprašanj, ki se urejajo s predlogom
               zakona o spremembah in dopolnitvah zakona o uresničevanju načela enakega obravnavanja
               v okolju Lotus Notes pa je objavljeno mnenje Zakonodajno-pravne službe in amandmaji
               poslanskih skupin SDS, NSi, SLS in DeSUS k 4., 12., 18., 19., 20. in 22. členu
               predloga zakona. Želela bi vas spomniti tudi na to, da je naša komisija na 20. seji,
               redni seji, 16. januarja leto obravnavala uradni opomin Evropske komisije glede
               prenosa direktive 2000/43 o uresničevanju načela enakega obravnavanja oseb, ne glede
               na rasno ali etnično poreklo. Uradni opomin se je nanašal na izpolnjevanje obveznosti
               iz te direktive. Prepričana sem, da bo predstavnik predlagatelja obširno obrazložil
               razloge za spremembe in dopolnitve zakona in tudi rešitve, ki jih sprememba prinaša.
               Sama pa bi opozorila, da se je uradni opomin nanašal tudi na pravico oseb, ki niso
               več zaposlene, da vložijo tožbo proti prejšnjemu delodajalcu zaradi diskriminacije in
               na sodelovanju nevladnih organizacij sodnih in upravnih postopkih. Upoštevanje teh
               dveh ugotovitev Evropske komisije v spremembah in dopolnitvah zakona pa nisem
               zasledila. <stage type="mag"/><stage>(Nadaljevanje)</stage> Rada bi spomnila
               tudi na to, da smo o ureditvi položaja zagovornice načela enake obravnave govorili
               tudi ob poročilu zagovornice enakih možnosti. Takrat v razpravi opozorili, da menimo,
               da tako, kot je v zakonu predlagano, ni ustrezno rešeno. Sama sem poskušala tudi
               pridobiti in ne pospeševati obravnave zakona, vendar so me obvestili, da naj bi do
               konca junija bil rok, do katerega mora Slovenija na uradni opomin odgovoriti. Zato
               pri odlogu za obravnavo tega zakona ali obravnavi tega zakona po rednem postopku
               nisem več - se nisem več zavzemala za to. Tako da so stvari zdaj pojasnjene tudi v
               širšem kontekstu.</p>
               <p>In preden prosim direktorico Urada za enake možnosti za dodatno obrazložitev
               predloga zakona, vas naj obvestim, da mag. Tomaž Štebe s pooblastilom nadomešča
               poslanca Mirka Zamernika. Izvolite, mag. Salecelj.</p>
            </sp>
            <sp xml:id="SDT4-KZPTZČPIEM-Nujna-006-2007-05-31.sp2">

               <speaker>MAG. TANJA SALECELJ:</speaker>

               <p>Hvala za besedo, gospa predsednica. Lep pozdrav vsem poslankam in poslancem! Kot je
               bilo že rečeno, s spremembami in dopolnitvami zakona se odpravljajo nekatere
               neustrezne rešitve pri prenosu direktiv s področja nediskriminacije v slovenski
               pravni red, na katere nas je opozorila Evropska komisija v uradnem opominu. In pri
               pripravi sprememb in dopolnitev zakona smo sledili tem opozorilom in spremenili tiste
               člene, na katere se je ta opomin nanašal.</p>
               <p>V prvi vrsti gre za jasnejše in natančnejše opredelitve osebnih okoliščin in
               področij, na katerih pravo Evropske unije zagotavlja enako obravnavo oziroma prepoved
               diskriminacije. Zato so v 3. členu kot primeroma naštete vse tiste posebne okoliščine
               in področja, ki jih vključujejo direktive Evropske unije. V 4. členu pa so navedene
               izjeme od načela enakega obravnavana, ki jih tudi izrecno opredeljujejo direktive
               Evropske unije. S tem bo posameznicam in posameznikom nedvomno jasno, katere pravice
               jim na podlagi zakona in v okviru sprejetih direktiv Evropske unije pripadajo.</p>
               <p>Nadalje v skladu z direktivami širimo varstvo pred povračilnimi ukrepi z
               diskriminirane osebe tudi na pričo ali druge ljudi, ki pomagajo žrtvi diskriminacije,
               ter dopolnjujemo opredelitev posredne diskriminacije. Ustrezneje opredeljujemo tudi
               začasne ukrepe in način njihovega sprejemanja, saj se je izkazalo, da je dosedanja
               ureditev omejujoča.</p>
               <p>To so spremembe, ki se nanašajo na opomin Evropske komisije. Ob tej priložnosti smo
               pa predlagali tudi spremembe nekaterih določb v zvezi z zagovornico oziroma
               zagovornikom, v smislu povečanja njene oziroma njegove neodvisnosti in samostojnosti.
               Tako da zdaj v tem predlogu zakona je določeno, da zagovornica oziroma zagovornik
               opravlja naloge na podlagi zakona samostojno, nepristransko in neodvisno, ima mandat,
               ki traja pet let, in jo oziroma ga imenuje vlada. Takšna ureditev nudi funkcionalno
               neodvisnost v smislu samostojnega in neodvisnega opravljanja nalog, določenih v
               direktivah oziroma zakonu, in pač vsaj minimalno loči urad in zagovornico oziroma
               zagovornika v smislu, da imamo na eni strani organ, ki ustvarja politiko enakosti in
               nediskriminacije, na drugi strani organ, ki vrši neke vrste nadzora na tem področju
               na drugi strani. Takšno ureditev poznajo tudi nekatere druge države Evropske unije in
               glede tega instituta zagovorništva se pač tudi Evropska komisija do zdaj še ni
               opredelila, katera rešitev bi naj bila tista najbolj ustrezna. Tako da pač mi tu
               izboljšujemo obstoječe stanje. Hvala.</p>
            </sp>
            <sp xml:id="SDT4-KZPTZČPIEM-Nujna-006-2007-05-31.sp3">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, gospa direktorica. To je bilo pojasnilo v imenu predlagateljev. Mi pa smo
               na današnjo sejo vabili še poleg Urada Vlade Republike Slovenije za enake možnosti
               tudi Ministrstvo za delo, družino in socialne zadeve, dr. Milana Zvera kot
               predsednika Sveta Vlade Republike Slovenije za uresničevanje načela enakega
               obravnavanja, Varuha človekovih pravic, Mirovni inštitut, Amnesty International
               Slovenije in Pravno-informacijski center nevladnih organizacij. Zato zdaj sprašujem,
               ali kdo od vabljenih želi v tem uvodu besedo? Ne. Potem vabim k besedi članice in
               člana komisije. Izvolite, Majda Širca.</p>
            </sp>
            <sp xml:id="SDT4-KZPTZČPIEM-Nujna-006-2007-05-31.sp4">

               <speaker>MAJDA ŠIRCA:</speaker>

               <p>Hvala lepa. Bolj kot besedo vam bom podala vprašanje. In sicer, zelo obsežno in
               poglobljeno gradivo je prišlo včeraj s strani varuhinje človekovih pravic in opozarja
               na kar nekaj še odprtih vprašanj. <stage type="mag"/>
               <stage>(nadaljevanje)</stage> Zato bi prosila za stališče predvsem do vprašanja neodvisnosti
               zagovornice, ki ga varuhinja postavlja v dokaj širok okvir tako rekoč ekspertiza je
               bila nam posredovana in ali je sedaj ta rešitev kot ste jo predlagali in ki
               izboljšuje prejšnje in ki pravite, da na nek način tudi odgovarja opominu, sedaj
               dobra oziroma kakšno stališče do teh poglobljenih pripomb varuhinje, pa
               tudi../nerazumljivo./..</p>
            </sp>
            <sp xml:id="SDT4-KZPTZČPIEM-Nujna-006-2007-05-31.sp5">

               <speaker>PREDSEDNICA MAG. MAJDA POTRATA:</speaker>

               <p>Hvala za to vprašanje. Tudi sama bi rada pripomnila v tem delu to, da je v mnenju
               varuhinja človekovih pravic posebej zapisano, da se mnenje nanaša na delovno
               različico zakonskega besedila. Jaz sem prepričana, da je od tistega časa do zdaj
               uspelo pogledati tudi to različico, ki je v zakonodajnem postopku in bi se pridružila
               kolegici Širci pri vpraševanju o tem ali je s stališča varuha človekovih pravic
               zadeva v zvezi z ureditvijo statusa pristojnosti in možnosti zagovornice načela enake
               obravnave zadeva v zakonskem predlogu urejena tako, da zadošča. Gre namreč za to, da
               na nekatere zagate pri ureditvi položaja zagovornice načela enake obravnave ostajajo
               odprte sodeč tudi po mnenju Zakonodajno-pravne službe. In dilem v zvezi s tem je
               precej. Jaz uvodno opozorilo direktorice urada za enake možnosti sicer lahko
               upoštevam, da tudi v evropskih okvirjih morebiti tega enakega modela ne bomo našli
               ali kaj, ampak vendarle v razpravi v usklajevanjih, ko je podoba zakona dobivala
               svojo končno obliko je pa vendarle bilo kar nekaj opominov na to, da bi bilo mogoče
               najti drugačno rešitev pogosto se je omenjala tudi primerjava z ureditvijo
               pristojnosti zagovornice načela enake obravnave ali zagovornika, se razume, na
               podoben način kot je to urejeno pri pooblaščenki za dostop do informacij javnega
               značaja in je predvsem to vprašanje po moje vredno resnega premisleka ravno na naši
               komisiji. Želi še kdo razpravljati? Izvolite, gospa podpredsednica, Marjetka Uhan.
           </p>
            </sp>
            <sp xml:id="SDT4-KZPTZČPIEM-Nujna-006-2007-05-31.sp6">

               <speaker>MARJETKA UHAN:</speaker>

               <p>Jaz imam eno pripombo ravno na to poročilo. Jaz moram reči, da ga nisem prebrala,
               ker sem ga danes zjutraj videla na mizi, menda je včeraj popoldne
               prišlo.../nerazumljivo./. zadnjo minuto, da bi se lahko tudi do njega opredelili
               oziroma da na te pripombe, vsekakor pa bom vesela odgovora na vaše vprašanje, ki bo
               podala zagovornica.</p>
            </sp>
            <sp xml:id="SDT4-KZPTZČPIEM-Nujna-006-2007-05-31.sp7">

               <speaker>PREDSEDNICA MAG. MAJDA POTRATA:</speaker>

               <p>No,če vas razumem bi morebiti lahko dopolnili to vprašanje, ki smo ga do zdaj samo
               inštituciji varuha človekovih pravic zastavili, morebiti vprašali tudi predstavnika
               predlagatelja kakšno je stališče do pripomb varuha človekovih pravic, to se pravi, da
               imamo kar nekaj vprašanj. Sprašujem ali bo predstavnik varuha človekovih pravic
               gospod Boštjan Vernik odgovoril prvi, pa potem, če bo, gospa Salecel še hotela
               odgovoriti? Izvolite. <stage type="mag"/>
               </p>
            </sp>
            <sp xml:id="SDT4-KZPTZČPIEM-Nujna-006-2007-05-31.sp8">

               <speaker>BOŠTJAN VERNIK:</speaker>

               <p>Hvala za besedo. rad bi pojasnil, da v bistvu je bilo to mnenje podano uradu za
               enake možnosti oziroma Vladi kot predlagatelju v začetku aprila in da je v tem delu v
               katerem smo zdaj odprli vprašanje položaja zagovornice v bistvu zakon zelo neznatno
               spremenjen, edina točka, ki je drugačna od časa, ko smo komentirali ta zakonski
               predlog je vprašanje opredelitve mandata zagovornice, ki da bi naj trajal pet let.
               Zdaj, ali to samo po sebi zadošča za to, da se odpravi ta vrsta pomislekov, ki smo
               jih obširno navedli bi zdaj težko enoznačno odgovoril, bi pa omenil, da je mogoče ta
               poudarek, da je že po sedanji ureditvi zagovornico dolžna imenovati Vlada, zaradi
               določene pravne praznine ali pa nedorečenosti zakona pa do tega nikoli ni prišlo,
               tako da obstoječa zagovornica deluje izključno na podlagi notranje sistemizacije v
               okviru urada za enake možnosti, to je en vidik. Drugi vidik, ki bi ga poudaril je pa
               dejstvo, da v obstoječem zakonu obstaja možnost več zagovornikov, medtem ko v
               trenutni situaciji, v predlagani rešitvi zagovornica ostaja sama. Koliko to
               izboljšuje njen položaj pa tudi ne bi zdaj direktno komentiral. Po moji oceni sama
               deklarativne opredelitve kot so v zakonu navedene ob neodvisnosti funkcionalni
               zagovornice sama po sebi ne zadošča in to smo tudi zapisali v naša stališča, ki pa,
               bi si upal trditi, v največji meri niso bila upoštevana na tej točki. Kolikor je meni
               znano je bila zagovornica v takšnem položaju kot jo poznamo določena kot začasna
               rešitev, to začasno stanje se pa zdaj podaljšuje in očitno tudi po namenu
               predlagatelja bi se naj še podaljšalo do trenutka, ko bo komisija vrednotila to
               stanje, da ga bo vrednotila pa ni nobene dileme, ker je to v naslednjem krogu pred
               komisijo in bo morala oceniti položaje vseh teh teles v posameznih državah.</p>
               <p>Še to bi mogoče samo na stališča gospe direktorice. Komisija prav gotovo ne bo
               povedala, da je samo ena in edina rešitev, rešitev je gotovo lahko več in to je tudi
               smisel vseh direktiv, da državam je dan določen manevrski prostor, ampak odločilno
               je, da se funkcije, ki so navedene v 13. členu rasne direktive, pa tudi v direktivi,
               ki bo začela veljati konec leta glede spola te funkcije izvaja neodvisno in da morajo
               biti za to neke predpostavke izpolnjene, zdaj ali je gola zakonska deklaracija
               dovolj, najbrž ne. Hvala.</p>
            </sp>
            <sp xml:id="SDT4-KZPTZČPIEM-Nujna-006-2007-05-31.sp9">

               <speaker>PREDSEDNICA MAG. MAJDA POTRATA:</speaker>

               <p>Hvala. Gospa direktorica, izvolite.</p>
            </sp>
            <sp xml:id="SDT4-KZPTZČPIEM-Nujna-006-2007-05-31.sp10">

               <speaker>MAG. TANJA SALECEL:</speaker>

               <p>Hvala. kot prvo bi rekla, da smo mi bili zelo veseli, ker je tudi pri pripravi tega
               predloga zakona sodeloval ves čas v delovni skupini nekdo iz urada varuha človekovih
               pravic, da smo tudi že takrat si lahko izmenjavali mnenja in stališča in potem smo
               dobili to poročilo, ki so ga naredili, tako da tukaj bi pohvalila to sodelovanje z
               njimi. Kar se tiče inštituta zagovorništva, ja, je bila že skoz burna debata. Kot
               prvo moramo vedeti, da Evropska komisija v tej fazi ni dala pripomb in ni izrekala
               nobenega opomina glede inštituta zagovorništva v tem kratkem času, ki nam je bil na
               razpolago, da smo prilagodili zakon v smislu teh določb, ki jih je Evropska komisija
               izpostavila smo razmišljali o tisti rešitvi, ki je v tem trenutku edina možna glede
               na trenutno stanje, da se <stage type="mag"/> <stage>(nadaljevanje)</stage> pač
               izboljša to, kar je sedaj urejeno. Mi ne trdimo, da je to najboljša rešitev je pa
               zadostna rešitev v tem trenutku, kajti nudi funkcionalno neodvisnost delovanja
               instituta zagovorništva. Kot sem pa že večkrat rekla, to pa ne pomeni, da v prihodnje
               ne bi iskali še kakšne druge rešitve. Kar se tiče tudi te primerjalne študije z
               drugimi državami; mi smo naredili analizo in veliko držav ima znotraj ministrstva,
               recimo tak institut, ki je neodvisen v tem smislu, da imajo mandat in da je pri
               svojih nalogah ta institut neodvisen, kar smo zdaj v zakonu eksplicitno napisali in
               mislim, da takšna ureditev zadošča. Bo pa seveda čas pokazal kako in kaj.</p>
            </sp>
            <sp xml:id="SDT4-KZPTZČPIEM-Nujna-006-2007-05-31.sp11">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospa direktorica in zdaj predlagam, da se v razpravo vključi še drugi
               predstavnik Urada Vlade Republike Slovenije za enake možnosti, gospod Matjaž Debelak.
               Kdo temu ugovarja? Izvolite. So nekateri poslovniški postopki potrebni.</p>
            </sp>
            <sp xml:id="SDT4-KZPTZČPIEM-Nujna-006-2007-05-31.sp12">

               <speaker>MAG. MATJAŽ DEBELAK:</speaker>

               <p>Hvala za besedo. Želel sem samo dodati glede navedbe predstavnika Urada varuha, da po
               predlaganem zakonu ne bo več možno ustanavljati posebnih zagovornikov oziroma
               zagovornic. Ta določba ostaja v zakonu še od prejšnjega zakona in ko določa, "če
               število primerov ali njihovo zahtevnost, ali posebnost, glede na določeno osebno
               okoliščino to zahteva, se lahko ustanovi posebni varuh." To je v zakonu ostalo
               nedotaknjeno. Samo to sem želel dodati.</p>
            </sp>
            <sp xml:id="SDT4-KZPTZČPIEM-Nujna-006-2007-05-31.sp13">

               <speaker>PREDSEDNICA MAG. MAJDA POTRATA:</speaker>

               <p>Hvala. Če sama to komentiram; jaz ne razumem, da bi zdaj tu govorili o posebnem
               varuhu ampak je vprašanje zagovornico tako, da smo natančni pri teh rečeh.</p>
               <p>Jaz bi zdaj želela razpravljati, kot predstavnica Poslanske skupine Socialnih
               demokratov in moram reči, da smo Socialni demokrati v okviru partnerskega
               usklajevanja na zakon povedali pripombe, hkrati ugotovili, da pripombe za
               predlagatelje niso takšne narave, da bi jih v predlog zakona vključili zato moram
               povedati, da mi taki rešitvi, zlasti taki kot je povezana s statusom zagovornice ali
               zagovornika načela enake obravnave, ne soglašamo in zakonskim rešitvam ne nameravamo
               dati podpore. Tega ne izrekam zato, da bi kakorkoli ovirala sprejemanje tistih
               rešitev, ki so zvezane z opominom in časovno umestitvijo ali rokom, ki je za odpravo
               pripomb na opomin pač tako določen, kot smo rekli, do konca junija. Se mi pa zdi, da
               če Zakon o načelu enake obravnave odpiramo in vemo, da visi v zraku še kakšna druga
               pripomba, da bi bilo pametno zakon urejati tako, da bi se kasnejšim ponovnim posegom
               v zakon lahko izognili. Zdaj<stage type="mag"/> <stage>(nadaljevanje)</stage>
               to, kar je zvezano tako med vrsticami, ta pripomba o številu primerov, ki jih
               zagovornik ali zagovornica upošteva. Jaz sem prepričana, da je število primerov s
               katerimi se inštitucije ukvarjajo odvisna tudi od prepričanja tistih, ki se na
               inštitut obračajo, kolikšna je moč te inštitucije, da ob kršitvi lahko kaj doseže.
               Tako, da tudi mislim, da je potreben čas za to, da se neka inštitucija v polni meri
               uveljavi tako, da se mi zdi, da bi bilo treba resno razmisliti o tej ureditvi in tudi
               s kakšnim dopolnilom poseči v zakon. Naša naloga, naloga zainteresiranega delovnega
               telesa je, po moje, v tej fazi, da opozori na tiste stvari, ki so najbolj kritične.
               Jaz sodim, da je status zagovornice ali zagovornika načela enake obravnave najbolj
               kritičen zato nameravam komisiji predlagati, da ob tisti ugotovitvi, da smo se z
               zakonom seznanili, sklenemo tudi priporočati Odboru za delo, družino, socialne zadeve
               in invalide, kot matičnemu delovnemu telesu, da sprejme amandmaje, ki bodo sledili
               predlogom izraženim na seji, predvsem pa, da umesti zagovornika oziroma zagovornico
               načela enakosti tako, da bo zagotovljena njegova oziroma njena samostojnost oziroma
               neodvisnost. Ko govorim o predlogih seveda mislim tako na predloge varuha človekovih
               pravic, kot pica, ker to so tisti predlogi, ki smo jih dobili, posredovali kot
               gradivo in jih mora nekdo od kvalificiranih predlagateljev umestiti v nadaljnji
               postopek. Toliko za nadaljevanje razprave.</p>
               <p>Želi kdo besedo prosim? Če ne, potem razpravo o tej točki dnevnega reda zaključujem
               in dajem v razpravo predlagani sklep: Komisija za peticije ter za človekove pravice
               in enake možnosti se je kot zainteresirano delovno telo seznanila s predlogom zakona
               o spremembah in dopolnitvah zakona o uresničevanju načela enakega obravnavanja in
               meni, da je zakon primeren za nadaljnjo obravnavo. Odboru za delo, družino in
               socialne zadeve in invalide, kot matičnemu delovnemu telesu predlaga, da sprejme
               amandmaje, ki bodo sledili predlogom izraženim na seji, predvsem pa, da umesti
               zagovornika oziroma zagovornico načela enakosti tako, da bo zagotovljena njegova
               oziroma njena samostojnost oziroma neodvisnost. Želi kdo o tem predlogu sklepa
               razpravljati?</p>
               <p>Ja, izvolite kolegica Širca.</p>
            </sp>
            <sp xml:id="SDT4-KZPTZČPIEM-Nujna-006-2007-05-31.sp14">

               <speaker>MAJDA ŠIRCA:</speaker>

               <p>Sklep je nedvomno vreden podpore in jaz ga bom podprla. Mislim pa, da bomo morali
               odpreti zelo težko poglavje, ker ta sklep govori o temu, da neke določene pripombe,
               ki so bile podane in ki niso sporne upoštevamo ampak hkrati pa pomeni, da razmislimo
               o celotnemu konceptu zagovorništva, ki je kot je pač očitno največji problem te
                  rešitve.<stage type="mag"/> <stage>(nadaljevanje)</stage> Tako, da jaz ne
               mislim, da to ni potrebno, absolutno je nujno potrebno, ker dejansko je zagovornik
               oziroma zagovornica sedaj v enem položaju, ko morebiti nima dovolj, ne samo tistega,
               kar se ji očita oziroma kar se je zahtevalo, da se popravi, neodvisnosti ampak hkrati
               tudi enih določenih kompetenc in možnosti, ki bi njeno ozirom njegovo moč ojačala. To
               se pravi, da pri razmišljanju o temu kako rešiti, morebiti rešiti vprašanje tega
               inštituta zagovornika, zagovornice bi se morebiti moralo pristopiti povsem na novo in
               zdaj ali ste se na Uradu odločili oziroma kot predlagatelji, se je Vlada odločila, da
               ostane ta koncept nekoliko popravljen zaradi tega, ker bi bilo uvajanje nove
               inštitucije, bodisi povsem samostojne ali celo neke oblike, ki bi morebiti lahko bila
               znotraj Urada varuhinje ali celo kako drugače, bi pomenilo en povsem nov koncept in
               povsem nov pristop, ki bi bil očitno, ne govorim samo dražji ampak bolj težak in za
               katerega trenutno Vlada nima dovolj prisluha. Ali menite, da je mogoče, še vprašanje
               zdaj sicer ne vem ali je že razprava predsedujoča? Je še možna razprava ali ste že
               zaključili razpravo?</p>
            </sp>
            <sp xml:id="SDT4-KZPTZČPIEM-Nujna-006-2007-05-31.sp15">

               <speaker>PREDSEDNICA MAG. MAJDA POTRATA:</speaker>

               <p>Razprava o sklepu je še možna zaradi tega, ker se poprej...</p>
            </sp>
            <sp xml:id="SDT4-KZPTZČPIEM-Nujna-006-2007-05-31.sp16">

               <speaker>MAJDA ŠIRCA:</speaker>

               <p>Dobro, potem razumem. Ne bom odpirala več vprašanj ali je kakšen razmislek tako
               daleč, da bi lahko ta sklep vendarle doživel tudi neko satisfakcijo v tem smislu, da
               bi lahko dejansko pristopili k drugačnemu načinu postavitve zagovornice? Jaz ne
               podcenjujem zagovornice, konec koncev v enem zelo eklatantnem primeru do sedaj,
               konkretno v primeru zagovarjanja oziroma opazovanja in izpostavitve stališč do
               domnevnih kršitev v Slovenski vojski je bila prav zagovornica tista, ki je dala, za
               moje razmišljanje, najbolj merodajno ali najbolj kredibilno poročilo. Morebiti, če bi
               imela res več moči v rokah, bi to poročilo imelo tudi še kakšno konsekvenco bolj
               izrazito. Tako, da se strinjam, da je potrebno preučiti, menim pa, da če se bomo
               odločili za povsem novo rešitev, ki bi jo bilo očitno potrebno doseči, bo potrebno
               odpreti še kakšen zakon ali pa ponovno tega. In do matičnega odbora bi bilo potrebno
               imeti že ta odgovor. Hvala.</p>
            </sp>
            <sp xml:id="SDT4-KZPTZČPIEM-Nujna-006-2007-05-31.sp17">

               <speaker>PREDSEDNICA MAG. MAJDA POTRATA:</speaker>

               <p>Hvala. Gospa Irgl, izvolite.</p>
            </sp>
            <sp xml:id="SDT4-KZPTZČPIEM-Nujna-006-2007-05-31.sp18">

               <speaker>EVA IRGL:</speaker>

               <p>Najlepša hvala spoštovana predsednica. Jaz bi samo predlaga v imenu Slovenske
               demokratske stranke, da iz sklepa, ki ste ga vi predlagali, kot sklep komisije,
               naredimo dva sklepa, glede na to, da se nam, konkretno Slovenski demokratski stranki,
               drugi del zdi nepotreben, glede na to, da je znotraj zakona in tudi kot je že
               direktorica urada povedala, že definirano, da zagovornica opravlja svoje delo na
               podlagi zakona samostojno in neodvisno tako, da <stage type="mag"/> <stage>(nadaljevanje)</stage> predlagam, da iz tega sklepa naredimo dva sklepa in
               potem o tem glasujemo.</p>
            </sp>
            <sp xml:id="SDT4-KZPTZČPIEM-Nujna-006-2007-05-31.sp19">

               <speaker>PREDSEDNICA MAG. MAJDA POTRATA:</speaker>

               <p>Hvala. Ampak, morate potem mi povedati kje bi vi želeli, da se naredi drugi sklep,
               ker možnosti sta dve. Eno je tako narediti, da se je komisija seznanila s tem
               predlogom, potem je drugi del, da meni, komisija, da je zakon primeren za nadaljnjo
               obravnavo in potem je lahko še tisto priporočilo kot tretje, da upoštevamo
               pripombe.</p>
            </sp>
            <sp xml:id="SDT4-KZPTZČPIEM-Nujna-006-2007-05-31.sp20">

               <speaker>EVA IRGL:</speaker>

               <p>Prva dva stavka združimo, priporočilo, naredimo pa nov sklep.</p>
            </sp>
            <sp xml:id="SDT4-KZPTZČPIEM-Nujna-006-2007-05-31.sp21">

               <speaker>PREDSEDNICA MAG. MAJDA POTRATA:</speaker>

               <p>Hvala. No, če ta vaš predlog upoštevam, jaz bom seveda sledila vašemu predlogu,
               ampak potem moram povedati, da bom jaz glasovala proti prvemu delu predloga zato, ker
               po moji sodbi brez tega dodatka o katerem govorimo zakon ni primeren za nadaljnjo
               obravnavo in če komisija, ki se ukvarja s človekovimi pravicami in enakimi možnostmi
               ni sposobna zaznati, da so pravice in enaka obravnava s takšnimi zakonskimi določbami
               slabo varovane, potem samo obžalujem, to moje obžalovanje ne bo prvič izraženo, sem
               navajena, da na tej komisiji nobena stvar ne pride skozi, če ni koalicijsko poprej
               usklajena, posebej pa poudarjam, da obžalujem, ker če bi koalicija imela kaj posluha
               za te stvari in jaz sem v razpravi ob poročilu zagovornice za enake možnosti
               pričakovala ravno iz razprave kolegice Irgl tudi tako pripravljenost za to, da sami
               vidijo kako za položaj zagovornice tako kot je predlagan ni optimalna rešitev, da se
               bodo stvari v nadaljevanju odvijale drugače. Kot rečeno, jaz bom vaš predlog dala na
               glasovanje, jaz sem se samo želela opredeliti do tega in povedati, da zame zakon v
               takšni obliki kljub tistim koalicijskim amandmajem, ki so ni sprejemljiv. Izvolite,
               mag. Štebe, ste želeli razpravljati?</p>
            </sp>
            <sp xml:id="SDT4-KZPTZČPIEM-Nujna-006-2007-05-31.sp22">

               <speaker>MAG. TOMAŽ ŠTEBE:</speaker>

               <p>Hvala lepa za besedo, gospa predsednica. No, jaz sem nov na tej komisiji, ampak sem
               poslušal celotno razpravo in tudi poskušal slišati tehtne argumente o tem zakaj
               takšna oblika zagovorništva kot je sedaj predlagana ni ustrezna in kako bi lahko
               posebna varuhinja enakih možnosti bila pa boljša rešitev. Tukaj bi morali tehtati
               argumente in jih slišati. Težko pa razumem tako nestrpno reakcijo, če nekdo ne
               sprejema tega vašega predloga, ki ste ga predlagali in je demokratičen in je lahko
               tudi upoštevan. Takšna nestrpnost, reakcija mi je pa tuja in enakih možnosti in
               odnosa do tega nekako ne razumem. Tako, da nisem slišal nobenih tehtnih argumentov,
               ta razprava o tem lahko še teče naprej, ne razumem pa zakaj odklanjate rešitev zakon
               kot takšno in da je primerna za nadaljnjo obravnavo samo zato, ker predlagamo ločeno
               glasovanje o dodatku oziroma če dodatek ne bo sprejet ne boste glasovali o celotnem
               zakonu. Morda bi bilo dobro glasovati obratno najprej o dodatku in potem o celotnem
               zakonu, mislim pa, da je najbolj konstruktivno,<stage type="mag"/> <stage>(nadaljevanje)</stage> da se zadeva pelje naprej na matičnemu delovnemu
               telesu in se poskuša tiste, ki mislite drugače z argumenti, tudi kasneje lahko
               uveljaviti te svoje argumente. Hvala.</p>
            </sp>
            <sp xml:id="SDT4-KZPTZČPIEM-Nujna-006-2007-05-31.sp23">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Pomisleki vsebinske narave in rešitve so bile razložene ob obravnavi
               poročila zagovornice enakih možnosti. Jaz ne mislim se braniti pred vašimi očitki o
               nestrpni reakciji. Jaz sem samo razpravljala in imam pravico razpravljati o stališču
               do predlaganega sklepa, sem ga pojasnila brez dvignjenega glasu in brez kakršnekoli
               nesramne besede. Drugačno stališče pa imam pravico izraziti, če je zdajšnji koaliciji
               vsakršno drugačno stališče že nestrpnost, potem bi predlagala, da bi malo se
               pogovarjati tudi na teoretični ravni o tem kaj je nestrpnost in kaj nestrpnost ni.
               Izvolite, gospa Uhan.../oglašanje iz klopi./.. Replike na repliko ni. Jaz sem vam
               replicirala. Potem, ko bo gospa Uhan razpravljala.</p>
            </sp>
            <sp xml:id="SDT4-KZPTZČPIEM-Nujna-006-2007-05-31.sp24">

               <speaker>MARJETKA UHAN:</speaker>

               <p>Hvala lepa. Jaz bom rekla, da bomo v Novi Sloveniji podprli prvi del tega sklepa ne
               glede na to, da je to predlagala gospa Eva Irgl, za drugi del sklepa pa sprašujem
               tudi predstavnico Vlade, mogoče nisem prej razumljivo poslušala, ali 11.b člen, ki je
               zdaj, kot vidim, noveliran premalo definiran oziroma ji ne omogoča nepristransko in
               neodvisno delovanje pri upravljanju svoje funkcije, ker če berem 11.b člen pri svojih
               nalogah v bistvu mora delovati samostojno, nepristransko in neodvisno od navodil
               predstojnikov oziroma predstojnice urada ali Vlade. Tako, da za moje pojme je za
               enkrat sprejemljiva tudi ta dikcija zakona in ne vidim v tem drugem delu sklepa tudi
               ne, da se mora na osnovi drugega dela sklepa ustanoviti samostojna inštitucija
               oziroma varuh zagovornice enakih možnosti. Pa bi prosila za obrazložitev zagovornico.
               Hvala lepa.</p>
            </sp>
            <sp xml:id="SDT4-KZPTZČPIEM-Nujna-006-2007-05-31.sp25">

               <speaker>PREDSEDNICA MAG. MAJDA POTRATA:</speaker>

               <p>Zdaj bom dala najprej besedo gospodu Štebetu, pa potem vam, če boste želeli
               odgovoriti na to, gospa direktorica. Izvolite, gospod Štebe.</p>
            </sp>
            <sp xml:id="SDT4-KZPTZČPIEM-Nujna-006-2007-05-31.sp26">

               <speaker>MAG. TOMAŽ ŠTEBE:</speaker>

               <p>Hvala lepa, gospa predsednica, za besedo. Jaz nikakor nisem želel s svojo razpravo
               vam preprečevati vašega mnenja oziroma vaše razprave. Če sem bil tako razumljen se
               opravičujem in tudi opravičujem se, če sem dvignil svoj glas. Bi pa rad samo omenil
               to, da me čudi glede na to, da je zakon usklajen v partnerstvu za razvoj s katerim se
               je vaša stranka strinjala v celoti, da sedaj nekako poskušate s tem dodatkom, če ne
               bo sprejet, zavračati tako usklajen zakon na partnerstvu za razvoj. Hvala.</p>
            </sp>
            <sp xml:id="SDT4-KZPTZČPIEM-Nujna-006-2007-05-31.sp27">

               <speaker>PREDSEDNICA MAG. MAJDA POTRATA:</speaker>

               <p> Hvala, mag. Štebe. Jaz bi vas vendarle morala popraviti, naša stranka v okviru
               partnerstva za razvoj tega zakona partnersko ni uskladila in jaz sem prej v svoji
               razpravi povedala, da v takšni obliki kakršen je, mi smo usklajevanja opravili, nisem
               jaz usklajevala, ampak iz zapisnikov je jasno razvidno, da pripombe, ki smo jih na ta
               zakon imeli niso bile upoštevane in smo povedali, da naj se šteje, da je zakon z naše
               strani neusklajen in da ga v nadaljevanju ne bomo podprli. Zdaj me boste tudi
               razumeli zakaj sem skušala v razpravi s sklepoma povedati zakaj jaz ne bom podprla
               prvega dela sklepa, ker če je za nas neusklajen in nesprejemljiv, potem ne morem dati
               soglasja h sklepu, ki govori o tem, da je primeren za nadaljnjo obravnavo. Samo
               toliko. <stage type="mag"/> <stage>(nadaljevanje)</stage> Zdaj vidite kje je
               bil nesporazum med nama. Gospa direktorica, želite besedo? Izvolite.</p>
            </sp>
            <sp xml:id="SDT4-KZPTZČPIEM-Nujna-006-2007-05-31.sp28">

               <speaker>MAG. TANJA SALECEL:</speaker>

               <p>Samo, da odgovorim gospe Uhanovi. Mi ocenjujemo, da 11.b člen daje zadostno podlago
               za samostojno in neodvisno delo zagovornice pri izvajanju njenih nalog, ker je samo v
               bistvu v teh splošnih razmerjih odgovorna direktorica ozirom direktorji urada, pri
               svojih nalogah je pa popolnoma samostojna in neodvisna in nihče ne vpliva na njo.
           </p>
            </sp>
            <sp xml:id="SDT4-KZPTZČPIEM-Nujna-006-2007-05-31.sp29">

               <speaker>PREDSEDNICA MAG. MAJDA POTRATA:</speaker>

               <p> Hvala lepa. Izvolite besedo, dr. Gaber.</p>
            </sp>
            <sp xml:id="SDT4-KZPTZČPIEM-Nujna-006-2007-05-31.sp30">

               <speaker>DR. SLAVKO GABER:</speaker>

               <p>Jaz imam, gospa predsednica, bolj idejo, ki zadeva proceduro kot da bi želel
               posegati v razpravo o zakonu. Hočem reči, da je za nas, ki nismo del teh posebnih
               družinskih povezav kot so partnerstva in podobno zanimivo poslušati o vaših
               razmerjih, se nam pa ne zdi najbolj nujno, da se to opravlja na odborih in podobno.
               Ta razmerja so nekako razmerja posebne vrste in bi nam bilo povsem prav, če bi te
               razprave opravljali kje drugje, ampak bolj tako kolegialno priporočilo.</p>
            </sp>
            <sp xml:id="SDT4-KZPTZČPIEM-Nujna-006-2007-05-31.sp31">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Razumem, da je to opomin predsedujoči. Bomo skušali upoštevati. Jaz sem
               pa pričakovala, da boste morebiti predlagali posebno točko dnevnega reda za
               nadaljevanje seje, da bi kdaj v prihodnje razpravljali tudi o inštituciji zagovornice
               enakih možnosti, opravili poglobljeno razpravo o tem, če bomo lahko brez družinskih
               razmerij potem vsi enakopravno ugotavljali ali so predlagane rešitve ustrezne ali ne,
               pa mogoče pred tem, ko bo zakon ponovno odprt, ker jaz sem prepričana, da bo spet
               zaradi opominov se še treba ukvarjati s tem zakonom, da bi imeli bolj jasno izdelana
               stališča do takrat. Zdaj, tako kot razumem, ne kaže nihče več nobene pripravljenosti
               za razpravo o predlaganih sklepih in dajem na glasovanje najprej prvi sklep: Komisija
               za peticije ter za človekove pravice in enake možnosti se je kot zainteresirano
               delovno telo seznanila s predlogom zakona o spremembah in dopolnitvah zakona o
               uresničevanju načela enakega obravnavanja in meni, da je zakon primeren na nadaljnjo
               obravnavo.</p>
               <p>Kdo podpira ta sklep? <stage>(4 člani.)</stage> Je kdo proti? <stage>(1 član.)</stage></p>
               <p>Sklep je sprejet.</p>
               <p>Dajem na glasovanje še drugi predlog sklepa: Odboru za delo, družino in socialne
               zadeve, moram zdaj začeti z osebkom, Komisija za peticije ter za človekove pravice in
               enake možnosti Odboru za delo, družino, socialne zadeve in invalide kot matičnemu
               delovnemu telesu predlaga, da sprejme amandmaje, ki bodo sledili predlogom izraženim
               na seji, predvsem pa, da umesti zagovornika oziroma zagovornico načela enakosti tako,
               da bo zagotovljena njegova oziroma njena samostojnost oziroma neodvisnost.</p>
               <p>Kdo podpira ta sklep? <stage>(3 člani.)</stage> Kdo mu nasprotuje? <stage>(3 člani.)</stage></p>
               <p>Ugotavljam, da sklep ni sprejet.</p>
               <p>S tem je ta točka dnevnega reda končana, s tem je zaključena tudi 6. nujna seja
               Komisije za peticije ter za človekove pravice in enake možnosti. Vsem sodelujočim se
               zahvaljujem za sodelovanje in napovedujem, da bomo jutri ob istem času, to je ob
               08.30 imeli drugo nadaljevanje pete nujne seje Komisije za peticije ter za človekove
               pravice in enake možnosti. Nadaljujemo sejo, ki je bila sklicana na zahtevo Poslanske
               skupine SDS.</p>
               <p><stage>(Seja je bila končana 31. maja 2007 ob 9.21)</stage></p>
            </sp>
         </div>
      </body>
   </text>
</TEI>

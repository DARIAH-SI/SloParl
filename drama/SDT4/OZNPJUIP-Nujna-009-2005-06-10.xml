<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZNPJUIP-Nujna-009-2005-06-10">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">EE66955BF84D9B0DC125701A0039D5DA</idno>
               <idno type="custom" subtype="day">9B5D65638BF9DBF7C125701C0056335B</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=9B5D65638BF9DBF7C125701C0056335B</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZNPJUIP-Nujna-009-2005-06-10.OZNPJUIP" n="009">
               <name>Nujna</name>
               <date when="2005-06-10"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZNPJUIP-Nujna-009-2005-06-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZNPJUIP-Nujna-009-2005-06-10.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">9. nujna seja</stage>
            <stage type="date">(10. junij 2005)</stage>
            <stage type="chairman">Sejo je vodila Mojca Kucler Dolinar, predsednica odbora.</stage>
            <stage type="time">Seja se je pričela ob 17.02 uri. </stage>


            <sp xml:id="SDT4-OZNPJUIP-Nujna-009-2005-06-10.sp1">

               <speaker>PREDSEDNICA MOJCA KUCLER DOLINAR:</speaker>

               <p>Prav lepo vas pozdravljam na začetku 9. nujne seje odbora za notranjo politiko,
               javno upravo in pravosodje.</p>
               <p>Obvestili so nas, da so zadržani in da se seje ne morejo udeležiti: poslanec Vili
               Rezman, poslanka Maria Pozsonec, poslanec Davorin Terčon in Boštjan Zagorac.</p>
               <p>Ugotavljam, da k dnevnemu redu seje ni bilo predlogov za razširitev ali umik katere
               od točk, zato velja dnevni red, kot je bil predlagan s sklicem.</p>
               <p>Prehajamo na <title>1. TOČKO DNEVNEGA REDA - PREDLOG REBALANSA PRORAČUNA REPUBLIKE
                  SLOVENIJE ZA LETO 2005.</title>
               </p>
               <p>Predlog rebalansa je državnemu zboru predložila vlada Republike Slovenije. Seja je
               bila sklicana na podlagi zahteve poslanske skupine LDS z dne 7.6.2005, in sicer v
               skladu z drugim odstavkom 48. člena poslovnika, in verjamem, da se nam bodo
               predlagatelji tudi pridružili na tej seji. Sicer pa je gradivo razvidno iz sklica.
               Dodatno ste prejeli še popravke splošnega dela predloga rebalansa proračuna z dne 8.
               in 9.6.2005 z interno pošto, mnenje sodnega sveta, mislim, da ravnokar prejemate na
               klop. Vabljeni so razvidni iz sklica in se vam zahvaljujem za tako številno udeležbo
               na tej nujni seji.</p>
               <p>Odbor lahko kot zainteresirano delovno telo v skladu s petim odstavkom 166. člena
               poslovnika vloži amandmaje k predlogu rebalansa do vključno danes do 24.00 ure, in to
               na tiste posamezne dele posebnega dela rebalansa proračuna, ki zadevajo naše delovno
               področje. Mnenje odbora kot zainteresiranega delovnega telesa pa mora biti
               posredovano matičnemu odboru najkasneje do ponedeljka, 13.6.2005, do 9.00 ure.</p>
               <p>Pridružil se nam je poslanec dr. Mitja Slavinec namesto poslanca dr. Marka Pavlihe.</p>
               <p>Uvodoma sprašujem predlagatelja, torej vlado, ministrstvo za notranje zadeve,
               predstavnike ministrstva za javno upravi in ministrstva za pravosodje, ali želijo
               podati dopolnilno obrazložitev? Sprašujem predstavnike kar po vrsti, predstavnike
               vlade, ministrstva za notranje zadeve? Hvala. Še ministrstvo za javno upravo? Ne. In
               ravno tako ministrstvo za pravosodje. Potem bi še predstavnike sodnega sveta prosila
               oziroma vprašala, ali želijo podati kakšno svoje mnenje v zvezi s predlaganim
               rebalansom proračuna? Gospod predsednik Hauptman, izvolite.</p>
            </sp>
            <sp xml:id="SDT4-OZNPJUIP-Nujna-009-2005-06-10.sp2">

               <speaker>GOSPOD HAUPTMAN:</speaker>

               <p>Sodni svet je dal to pisno mnenje, ki ste ga menda ravnokar dobili, in v tem mnenju
               je pač zavzel stališče, da ne daje pozitivnega mnenja k predlogu rebalansa proračuna
               Republike Slovenije za leto 2005.</p>
               <p>V prvem delu je v tem predlogu oziroma tem mnenju povzel številčne podatke, iz
               katerih je razvidno, da sodišča niso dobila toliko sredstev, kot bi jih dejansko
               potrebovala. Ob tem bi želel opozoriti samo na naslednjo problematiko, in sicer
               problematiko, ki je prisotna na okrožnih prvostopenjskih sodiščih. Gre za pokrivanje
               stroškov sodnih postopkov in izvrševanja plačila zakonskih obveznosti, ki utegnejo
               zaradi pomanjkanja sredstev povzročiti, da v zadnji tretjini leta pravzaprav sodišča
               svojih obveznosti ne bodo mogla izpolnjevati. To se nam pa zdi neprimerno in tudi
               nedopustno.</p>
               <p>Sodni svet je sprejel dva predloga, ki  ju predlaga državnemu zboru v sprejem. In sicer, da pri
               oblikovanju proračuna za leto 2006 prouči možnosti, da se stroški kazenskih postopkov
               izločijo iz proračunskih postavk sodišč in prenesejo na državna tožilstva, glede na
               to, da le-ta z ustrezno politiko kazenskega pregona lahko neposredno vplivajo na
               njihovo višino. In da državni zbor Republike Slovenije pozove vlado, da opravi
               analizo stroškov kazenskih postopkov in na tej podlagi predlaga ustrezne zakonske
               spremembe zaradi zmanjšanja proračunskih obremenitev s tovrstnimi stroški. Potem bom
               prosil gospoda podpredsednika sodnega sveta, da nekoliko podrobneje, ker on to
               problematiko bolje pozna, obrazloži problematiko prvostopnih okrožnih sodišč.</p>
               <p>Sodni svet je v svojem mnenju opozoril tudi na problematiko, povezano s prostori,
               nadalje z zaposlovanjem. Meni namreč, da bi bilo treba povečati število podpornega
               osebja na sodiščih, ne pa biti pazljiv pri povečevanju števila sodniških mest.
               Menimo, da bi se s tem sodniki razbremenili tistih del, ki pravzaprav niso tipično
               sodniška dela, ki bi jih lahko potem opravljali drugi.</p>
               <p>Glede na funkcijo, ki jo ima po ustavi, sodni svet ponavlja - že večkrat je bilo to
               predlagano - svoj predlog, da bi v bodoče bil sodni svet samostojni proračunski
               predlagatelj. Če hoče sodni svet svoje naloge uresničiti, mora imeti dovolj sredstev,
               mora imeti samostojna sredstva in tudi mora imeti dovolj kadrov ter ustrezne
               prostore. Ravno sedaj sodni svet sprejema merila za najnižji pričakovani obseg dela
               sodnikov in kvalitet dela sodnikov. Ravno prej sem gledal predloge, ki so jih sodniki
               dali. Vse kaže, seveda, da bo treba pristopiti k temu vprašanju, tudi če bo sodni
               svet sedaj sprejel ta merila znova, in opraviti z drugačnim pristopom, ki pa bo
               zahteval ne samo finančna sredstva, temveč tudi kadrovsko okrepitev. Sicer pa bo
               glede tega vprašanja samostojnega proračunskega predlagatelja mogoče tudi naš
               sekretar, ki že dalj časa dela v sodnem svetu, lahko povedal, kakšna prizadevanja so
               v preteklosti v tej smeri že bila opravljena. Zaenkrat hvala lepa za pozornost.
               <stage>/Oglašanje iz ozadja./</stage></p>
            </sp>
            <sp xml:id="SDT4-OZNPJUIP-Nujna-009-2005-06-10.sp3">

               <speaker>MIRAN POTRČ:</speaker>

               <p>Ali lahko proceduralno?</p>
            </sp>
            <sp xml:id="SDT4-OZNPJUIP-Nujna-009-2005-06-10.sp4">

               <speaker>PREDSEDNICA MOJCA KUCLER DOLINAR:</speaker>

               <p>Ja, gospod Potrč, izvolite.</p>
            </sp>
            <sp xml:id="SDT4-OZNPJUIP-Nujna-009-2005-06-10.sp5">

               <speaker>MIRAN POTRČ:</speaker>

               <p>Hvala lepa. Najprej bi se gospodom državnim sekretarjem, ki niso bili povabljeni,
               zahvalil, da so na naši seji. Bi pa vprašal, glede na to, da bi naj matično delovno
               telo eventualno oblikovalo svoje poglede in stališča tudi do že vloženih amandmajev.
               Ali na tri področja ministrstev, pravosodje, notranje zadeve in javna uprava, ki jih
               mi pokrivamo, ni noben amandma bil doslej vložen, ali enostavno so bili, pa nam jih
               niste predložili?</p>
            </sp>
            <sp xml:id="SDT4-OZNPJUIP-Nujna-009-2005-06-10.sp6">

               <speaker>PREDSEDNICA MOJCA KUCLER DOLINAR:</speaker>

               <p>Amandmajev ni bilo. Jaz amandmajev...</p>
            </sp>
            <sp xml:id="SDT4-OZNPJUIP-Nujna-009-2005-06-10.sp7">

               <speaker>MIRAN POTRČ:</speaker>

               <p>Na odbor ne, ampak sicer vlagani.</p>
            </sp>
            <sp xml:id="SDT4-OZNPJUIP-Nujna-009-2005-06-10.sp8">

               <speaker>PREDSEDNICA MOJCA KUCLER DOLINAR:</speaker>

               <p>Ne, ne.</p>
            </sp>
            <sp xml:id="SDT4-OZNPJUIP-Nujna-009-2005-06-10.sp9">

               <speaker>MIRAN POTRČ:</speaker>

               <p>Ne? Nobenega amandmaja ni bilo? 
               </p>
            </sp>
            <sp xml:id="SDT4-OZNPJUIP-Nujna-009-2005-06-10.sp10">

               <speaker>PREDSEDNICA MOJCA KUCLER DOLINAR:</speaker>

               <p>Jaz nisem prejela nobenega predloga za amandma, tako da ...</p>
            </sp>
            <sp xml:id="SDT4-OZNPJUIP-Nujna-009-2005-06-10.sp11">

               <speaker>MIRAN POTRČ:</speaker>

               <p>Verjamem, da vi ne, ampak mislim naj bi to bila prek Lotus Notes so pa najbrž kakšni
               amandmaji bili vloženi. Jaz vem, da so bili. Najbrž bi imelo matično delovno telo
               interes, da jih pogleda, pa eventualno se oceni ali pametni, ali neumni, ali jih
               podpira, ali jih ne podpira, ker to je smisel obravnave posameznih sklopov vprašanj
               na matičnih delovnih telesih. Zato sprašujem. Hvala vi ste odgovorila.</p>
            </sp>
            <sp xml:id="SDT4-OZNPJUIP-Nujna-009-2005-06-10.sp12">

               <speaker>PREDSEDNICA MOJCA KUCLER DOLINAR:</speaker>

               <p>Jaz predlagam, da se držimo ustaljenega in tudi poslovniškega reda, pač, da
               obravnavamo lahko tiste predloge, ki so bili dodeljeni našemu odboru in prispeli na
               naš odbor. Bi jih pa verjetno ...</p>
            </sp>
            <sp xml:id="SDT4-OZNPJUIP-Nujna-009-2005-06-10.sp13">

               <speaker>MIRAN POTRČ:</speaker>

               <p>Ne mi zameriti, jaz se ne kregam z vami ...</p>
            </sp>
            <sp xml:id="SDT4-OZNPJUIP-Nujna-009-2005-06-10.sp14">

               <speaker>PREDSEDNICA MOJCA KUCLER DOLINAR:</speaker>

               <p>Saj razumem ...</p>
            </sp>
            <sp xml:id="SDT4-OZNPJUIP-Nujna-009-2005-06-10.sp15">

               <speaker>MIRAN POTRČ:</speaker>

               <p>... ampak to ni ustaljen red ...</p>
            </sp>
            <sp xml:id="SDT4-OZNPJUIP-Nujna-009-2005-06-10.sp16">

               <speaker>PREDSEDNICA MOJCA KUCLER DOLINAR:</speaker>

               <p>... tudi vaše vprašanje ...</p>
            </sp>
            <sp xml:id="SDT4-OZNPJUIP-Nujna-009-2005-06-10.sp17">

               <speaker>MIRAN POTRČ:</speaker>

               <p>... ustaljen red je bil, da vsi amandmaji, ki so bili do takrat vloženi so bili
               obravnavni tudi na matičnem delovnem telesu. Nekaj nas je, ki vemo, da je to res.
           </p>
            </sp>
            <sp xml:id="SDT4-OZNPJUIP-Nujna-009-2005-06-10.sp18">

               <speaker>PREDSEDNICA MOJCA KUCLER DOLINAR:</speaker>

               <p>Sekretarka odbora pravi, da bi lahko šla v Lotus pogledati, če je morebiti še kakšen
               amandma vložen, sicer pa bi prosila, če vi veste poveste konkretno.</p>
            </sp>
            <sp xml:id="SDT4-OZNPJUIP-Nujna-009-2005-06-10.sp19">

               <speaker>MIRAN POTRČ:</speaker>

               <p>Jaz bi prosil, da sekretarka gre in pogleda, če imajo tudi drugi ta interes. Potem
               drugo kar je, bi pa res naprosil ne glede na to, da so gospodje državni sekretarji do
               nas prijazni, ker je ura pet oziroma četrt na šest, če bi kljub temu vsaj glede
               osnovnih ciljev politike posameznih resorjev in njihovega izvajanja nam povedali po
               pet stavkov, ker proračun, rebalans proračuna nima številke, ima politiko, ki
               številke potem podkrepljuje.</p>
            </sp>
            <sp xml:id="SDT4-OZNPJUIP-Nujna-009-2005-06-10.sp20">

               <speaker>PREDSEDNICA MOJCA KUCLER DOLINAR:</speaker>

               <p>Še eno proceduralno. Gospod Petan, izvolite.</p>
            </sp>
            <sp xml:id="SDT4-OZNPJUIP-Nujna-009-2005-06-10.sp21">

               <speaker>RUDOLF PETAN:</speaker>

               <p>Hvala za besedo. Jaz predlagam, da se držimo procedure tako kot je zapisana v
               poslovniku. Ta poslovnik je bil sprejet z dvotretjinsko večino slabi dve leti nazaj.
               Tam je jasno zapisano kako poteka. Jaz bi rekel, da ni korektno od predlagateljev
               zahteve za sklic te seje in da smo danes imeli cel kup sej, pa na seji, ki smo jo
               prej imeli, je bilo jasno rečeno, mi na vašega sploh ne bomo dali nobenega amandmaja,
               ker ga bom vložili nekje drugje, tu bi sprejeli neke splošne sklepe. Splošni sklepi
               niso nikjer opredeljeni v nobenem poslovniku državnega zbora. Jaz vem, da mi lahko
               razpravljamo, to je meni popolnoma jasno, samo odnos predlagateljev zahteve za to
               sejo je pa tudi malo neresen. Potem pa bom tudi jaz rekel, pa se bomo mi strogo
               držali poslovnika, tako kot je zapisano, ne bomo nič kršili, ne bomo nič neresni, na
               naš odbor ni prišel, jaz vam verjamem, noben amandma na naš odbor, to se pravi nimamo
               o čem razpravljati. Tudi začetek te seje bi moral pripadati predlagateljem te
               zahteve. To je bilo pravilo in ne vem zakaj se to ni zgodilo. Vse drugo bom pa jaz
               rekel je pa naša dobra volja, da se tu dobimo, samo da se ve kakšna so pravila in kdo
               bi moral kaj narediti, pa mogoče ni naredil. Ali je naredil kar tako zato, da se mi
               ta eni, budele, tu sestajamo, pa tu pridemo sem na to sejo, tisti, ki so pa to
               zahtevali jih pa ni. Jih tudi ne kritiziram, ampak da se ve kdo to je, kdo pa ni. Jaz
               predlagam, da se držimo strogo poslovnika, ker če bomo začeli popuščati, potem se nam
               bo drugič zgodilo še kaj drugega. Samo zaradi tega prosim, če bi se držali
               poslovnika. Hvala lepa. 
               </p>
            </sp>
            <sp xml:id="SDT4-OZNPJUIP-Nujna-009-2005-06-10.sp22">

               <speaker>PREDSEDNICA MOJCA KUCLER DOLINAR:</speaker>

               <p>Torej po teh uvodnih proceduralnih vprašanjih in predlogih ugotavljam, da bi se
               vrnili na začetek, po predlogu poslanca Potrča in sprašujem predlagatelje rebalansa
               proračuna, če bodo v nadaljevanju podali še kakšno dodatno obrazložitev oziroma
               dodatna pojasnila.</p>
               <p>Gospod državni sekretar gospod Goranak, izvolite, iz ministrstva za notranje zadeve.
           </p>
            </sp>
            <sp xml:id="SDT4-OZNPJUIP-Nujna-009-2005-06-10.sp23">

               <speaker>DR. VINKO GORENAK:</speaker>

               <p>Hvala lepa. Relativno res enostavna zadeva. Kar se tiče notranjega ministrstva, 72
               milijard tolarjev je veljavnih in 590 tisoč z rebalansom, pridobivamo 4 milijarde in
               600 tisoč, skratka smo na 77-ih milijardah. Razlika gre kam? Bistveni in
               najpomembnejši del razlike gre za tako imenovani DDV zaradi koriščenja schengenskega
               vira, ki v letošnjem letu zapade v največji, v pomemben deležu. Razlika, ožji del
               ministrstva bom rekel, pa pridobiva 230 milijonov in sicer 108 milijonov tolarjev na
               postavki azilanti in sicer pomemben delež od tega, svetovalci za begunce, ki so bili
               prej na pravosodju, danes so pri nas. Potem za en projekt, ki se imenuje <q>"Boj proti
               trgovini z ljudmi"</q>, 100 milijonov za biometrične potne liste ter 22 milijonov na
               materialnih stroških. Vse ostalo pa je policija in DDV v zvezi s schengenskim virom.
               Hvala lepa.</p>
            </sp>
            <sp xml:id="SDT4-OZNPJUIP-Nujna-009-2005-06-10.sp24">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Gospod državni sekretar Perenič, ministrstvo za javno upravo. Izvolite.
           </p>
            </sp>
            <sp xml:id="SDT4-OZNPJUIP-Nujna-009-2005-06-10.sp25">

               <speaker>GORAZD PERENIČ:</speaker>

               <p>Hvala. Ker smo novo ministrstvo, je naš proračun v celoti nov oziroma nasledili smo
               proračunske postavke organov, ki so se združili v naš proračun. Tako je sedaj
               ministrstvu dodeljenih 20 milijard 932 milijonov in nekaj. Bistveno, da ne bi preveč
               dolgo razlagal, na področju investicij in nepremičnin, so seveda bistvene investicije
               na področju vzpostavljanja schengenske meje, izgradnje mejnih prehodov in druge
               infrastrukture in pa zagotavljanje poslovnih prostorov za poslovanje organov v skladu
               z vladno strategijo.</p>
               <p>Drug velik del proračuna pa je namenjen razvoju oziroma informatizaciji uprave,
               torej razvoju E-uprave in upravnim procesom, kjer bomo enako kot doslej, skrbeli za
               razvoj, nadgradnjo centralno informacijsko-komunikacijske infrastrukture ter
               spodbujali razvoj storitev E-uprave za posameznike in za gospodarstvo in pa seveda
               tudi samo notranjo informatizacijo javne uprave, torej informatizacijo registrov in
               evidenc, oboje seveda z vidika zagotavljanja prijazne in učinkovite uprave. To so
               tiste glavne usmeritve in glavna področja za katere bo ministrstvo s tem rebalansom
               dodeljena, porabila sredstva. Hvala.</p>
            </sp>
            <sp xml:id="SDT4-OZNPJUIP-Nujna-009-2005-06-10.sp26">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Ministrstvo za pravosodje, gospod Marolt, državni sekretar. Izvolite.
           </p>
            </sp>
            <sp xml:id="SDT4-OZNPJUIP-Nujna-009-2005-06-10.sp27">

               <speaker>ROBERT MAROLT:</speaker>

               <p>Hvala lepa za besedo. Kar se tiče samega ministrstva za pravosodje, bi poudaril to,
               da gre pri rebalansu proračuna za zmanjšanje sredstev in sicer za 105 milijonov 364
               tisoč, kar je razvidno tudi iz samega gradiva. In sicer, predvsem gre znotraj samega
               ministrstva gre za zmanjšanje v višini 745 milijonov 560 in pa povečanje sredstev na
               upravo RS za izvrševanje kazenskih sankcij, ki je organ v sestavi ministrstva za
               pravosodje za 636 milijonov 697 tisoč. Poleg tega gre za povečanje sredstev znotraj
               te kvote na inšpektorat Republike Slovenije za varstvo osebnih podatkov v višini 3
               milijone 499 tisoč. Kar se pa tiče predloga proračuna pravosodnih proračunskih uporabnikov oziroma sodišč, pa bi
               predlagal, da predlog predstavijo predstavniki neposredno s sodstva, predsednik
               vrhovnega sodišča, gospod Testen in ostali člani.</p>
            </sp>
            <sp xml:id="SDT4-OZNPJUIP-Nujna-009-2005-06-10.sp28">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Pa bi mogoče preden dam potem še predstavnikom ministrstva za finance besedo,
               kar predsedniku vrhovnega sodišča.</p>
            </sp>
            <sp xml:id="SDT4-OZNPJUIP-Nujna-009-2005-06-10.sp29">

               <speaker>FRANC TESTEN:</speaker>

               <p>Hvala lepa. Jaz bi skrajšal in bi povedal, da v bistvu ponavljam to, kar je že
               predsednik sodnega sveta povedal. S tem v bistvu v celoti soglašamo, če skrajšam in
               to povem v številkah - v sodstvu ta trenutek vemo, da manjka približno 500 milijonov
               tolarjev, če se stvari ne bodo spreminjale na slabše govorim o stroških sodnih
               postopkov, ki so izdatek na katerega sodstvo nima nobenega vpliva, predvsem kazenskih
               postopkov in pa brezplačne pravne pomoči. Kaže, da se obe ti dve postavki že
               spreminjata na slabše, da oba stroška rasteta hitreje kot smo lahko projecirali
               takrat, ko smo pravzaprav ugotovili, da je minimum minimorum za nas 2 milijardi 450
               milijonov plus 280 milijonov, ki nam jih po nekem dogovoru, zaradi reforme
               družinskega prava imamo pisni dokument dolguje ministrstvo za delo še iz lanskega
               leta.</p>
               <p>Ko smo vse stroške oklestili na nič, torej zaposlitve nove in vse možne prihranke
               upoštevali, smo v prvem pogajanju prišli na dodatno potrebnih 2 milijardi 450
               milijonov. To nam je bilo v bistvu odobreno, potem je pa v enem tihem koraku bil ta
               proračun, ta dodatek, povišanje zmanjšamo za 250 milijonov, kot rečeno, če k temu
               prištejemo še, kar terjamo od ministrstva za delo, nam manjka nekaj čez 500
               milijonov. Tukaj samo mimogrede bi opozoril še na to, da nekateri štedijo<stage>(?)</stage> tudi na
               naš račun, mislim, v vrednostnem smislu ni to očitek, samo ta prihranek, ki se kaže
               recimo pri ministrstvu za pravosodje pomeni opustitev projekta gradnje nove sodne
               stavbe v Ljubljani. Tako, da štedimo mi, štedijo drugi, pri obveznostih, ki jih imajo
               po zakonu do pravosodja. Tako, da ponavljam še ta znesek 2 milijardi 450 dodatno,
               plus terjatev do ministrstva za delo je bila, se bojimo na preoptimističnih podlagah
               postavljena, pogledamo, kaj se dogaja predvsem trenutno s brezplačno pravno pomočjo v
               nekaj mesecih, v nekaj tednih mogoče že ne bomo mogli več plačevati tega stroška, ki
               je neodvisen od dela sodišč in ga lahko štejemo, kar se tiče našega stroška, tako
               rekoč za naravno nesrečo. Tako, da opozarjam, da s tem proračunom kot ga imamo bomo
               kmalu ena od toženih strank v imenu države, ker bodo odvetniki terjali plačila, za
                  katera mi vira nimamo.
               Izrecno pa podpiram, čeprav je mogoče malo zunaj te debate, ampak vendarle ker ste
               vsi tukaj, tudi to stališče sodnega sveta, ki želi postati samostojen proračunski
               porabnik, zato govorijo ustavnopravni razlogi, sodni svet se tudi zaradi tega, ker je
               vključen v proračun sodstva parcipira in se včasih oblast do njega obnaša kot do dela
               sodstva, to pa seveda ni. In ustavna funkcija sodnega sveta je ravno to, da je nek
               umestnik mogoče tudi ena od uteži v ravnovesju med sodno in izvršilno oblastjo ne pa
               da je kar glede na to, da ima proračun prostore pa še prijatelji smo očitno, ker vsi
               podpiramo enak proračun za sodstva, da se parcipira kot del sodstva. Mislim, da če
               drugega ne ta demonstracijski učinek bi dosegli, če bi jim dali status samostojnega
               proračunskega porabnika, da ne bi bili več privezni na nas. Hvala lepa.</p>
            </sp>
            <sp xml:id="SDT4-OZNPJUIP-Nujna-009-2005-06-10.sp30">

               <speaker>PREDSEDNICA MOJCA DOLINAR KUCLER:</speaker>

               <p>Hvala lepa. Potem pa bi še vprašala predstavnike ministrstva za finance, če želijo
               podati kakšno dopolnilno obrazložitev? ...<stage>/oglašanje iz klopi./</stage>.. Hvala. Zdaj bi
               mogoče še enkrat, pa jaz verjamem, da gospod Potrču ni treba, da posebej razlagam,
               ker on to ve, da torej naš odbor, odbor za notranjo politiko, javno upravo in
               pravosodje ni dolžan se izrekati o tudi morebitno vloženih amandmajih, danes do pol
               noči je rok in amandmaji se vlagajo in bodo vsakemu od poslancev in ostalih tudi
               vidni na portalu. Tako, da kar se procedure tiče, da poteka vse v skladu s
               poslovnikom. Po teh uvodnih obrazložitvah oziroma bi vabljene vprašala, če kdo se
               želi pred razpravo še javiti k besedi? Ne. Potem pa kar odpiram razpravo k predlogu
               rebalansa. Želi kdo besedo? Gospod Potrč.</p>
            </sp>
            <sp xml:id="SDT4-OZNPJUIP-Nujna-009-2005-06-10.sp31">

               <speaker>MIRAN POTRČ:</speaker>

               <p>Ne bom zavlačeval. Jaz bi v zvezi z rebalansom proračuna rad postavil nekaj
               vprašanj. Prvo je, če grem tudi po vrsti kakor so bile po ministrstvih dane razlage,
               je vprašanje ali je zdaj že prišlo do eventualnega dogovora med ministrom za obrambo
               in ministrom za notranje zadeve, kdo bo koga usposabljal in v kakšni uniformi bo
               povezano s schengensko mejo za katero je, jaz nič ne rečem, da to ni prav in
               razumljivo, mislim, da predvideno dodatno okoli 7 milijard sredstev v proračunu? Jaz
               sem že ob hearingih ministrov to vprašanje postavil, ker mislim, da kaže racionalno o
               teh stvareh odločati, gotovo je, da na meji morajo biti policisti, nič ne dvomimo,
               ampak seveda so ti policisti lahko na različen način tudi usposobljeni in najbrž je
               tu določena kombinacija z obrambnim ministrstvom posebej, če se govori o tem koliko
               je eventualno ljudi, ki na področju obrambe ne morejo delati, mogoče bi pa na meji
               lahko, mogoče, samo to bi kazalo oceniti, da se to vidi.  Drugo, jaz bi rad vprašal ali je v celem kompleksu, ki
               ga je postavil predstavnik sodnega sveta in predsednik vrhovnega sodišča gospod
               Testen. To je vprašanje učinkovitega kazenskega pregona, ki vključuje prav gotovo
               tudi kriminalistično službo, ki vključuje tožilstva in kazenski del, najmanj
               pravosodja. Ali lahko predstavniki ministrstev ob teh ugotovitvah in ocenah, ki so
               dane v gradivu zagotovijo, da se bo na tem področju izvajala proklamirana politika,
               namreč uspešnega pregona najresnejših kaznivih dejanj in pravočasnega ali sojenja v
               razumnem roku, ali pa bo na tem področju prihajalo do dodatnih problemov in
               zaostankov, kar na nek način dopušča možnost tudi kritika, ki je s strani pravosodnih
               organov in sodnega sveta in predsednika vrhovnega sodišča podana.</p>
               <p>Tretje, kar zadeva javno upravo. Vprašal bi ali je v programu ministrstva, ali so
               vključene obljube, ki jih je minister dejal ob zmanjševanju zaposlenih v državni
               upravi. Obljubljen je bil konkreten program, obljubljen je bil procent zmanjševanja.
               Mislim, da je bilo govora o treh procentih in po tistem kar mi vidimo v celem
               proračunu, se bodo pravzaprav sredstva za plače relativno v vseh ministrstvih
               povečujejo in me zanima ali je to v skladu s temi obljubami, ali pa gre za kakšen
               razkorak, ki bi ga bilo treba pojasniti. Hvala lepa.</p>
            </sp>
            <sp xml:id="SDT4-OZNPJUIP-Nujna-009-2005-06-10.sp32">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Gospa Lavtižar Bebler, izvolite.</p>
            </sp>
            <sp xml:id="SDT4-OZNPJUIP-Nujna-009-2005-06-10.sp33">

               <speaker>DARJA LAVTIŽAR BEBLER:</speaker>

               <p>Hvala lepa za besedo, gospa predsednica. Jaz bi vsekakor rada slišala odgovore tako
               predstavnika ministrstva za pravosodje, kot predstavnika ministrstva za finance na
               argumentacijo, ki jo je podal tukaj predsednik vrhovnega sodišča. Namreč, če je bilo
               rečeno, da bodo ta sredstva zadoščala za redno delo pravosodja tja do meseca oktobra,
               potem je seveda zelo resno vprašanje tukaj pred nami, kako razrešiti ta problem, kako
               naprej. In potem seveda tudi glede te sodne palače, saj vemo, da je s to sodno palačo
               povezana cela vrsta problemov. Eden je ta, da je bila prej rezervirana 1 milijarda
               tolarjev zato, pa sedaj te milijarde ni. Ni jasno kam se je izgubila. Skratka, v
               zvezi s temi stvarmi bi rada tukaj na tem odboru slišala nekaj bolj podrobnih in
               natančnih odgovorov. Hvala.</p>
            </sp>
            <sp xml:id="SDT4-OZNPJUIP-Nujna-009-2005-06-10.sp34">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Še kdo od članov kakšno vprašanje ali razpravo? Ne. Potem bi v
               nadaljevanju kar prosila predstavnike ministrstev, ki ste bili nekako omenjeni v teh
               petih vprašanjih, ki so bila tekom razprave zastavljena. Mogoče državni sekretar,
               gospod Gorenak, ministrstvo za notranje zadeve.</p>
            </sp>
            <sp xml:id="SDT4-OZNPJUIP-Nujna-009-2005-06-10.sp35">

               <speaker>DR. VINKO GORENAK:</speaker>

               <p>Hvala lepa. Končni dogovor o oblikah in načinih sodelovanja obrambnega ministrstva
               odnosno vojakov v vojske pri varovanju Scheengenske meje ni, še ni. Dobro bi pa bilo
               seveda, da skušamo vsi na zelo enak in enoten način interpretirati te zadeve, do
               vsake napačne interpretacije vzbudijo vznemirjenje v Bruslju, bom rekel. Oblik je
               pravzaprav več.  Temeljna
               stvar pa je, seveda to kar ste rekel, da je možno, da našo mejo varujejo samo in
               izključno policisti in nihče drug. Seveda gre za tri oblike. Prva oblika je ta, da
               posamezniki prekinejo delovno razmerje v vojski in se zaposlijo v policiji. Druga
               oblika je ta, da jih vojska namenoma napoti k nam, da se zaposlijo v policiji, se
               tukaj izšolajo, postanejo vojaški policisti in se vrnejo po določenem času
               opravljanja nalog na meji v vojsko, ker nadaljujejo kot vojaški policisti. Tretja pa
               je ta, da jih mi zaposlimo z jasno zavezo in dogovorim, da bodo po opravljenih
               nalogah na schengenski meji nadaljevali delo v vojski. Tako da, te tri oblike so
               dokončni pa po meni znanih podatkih, do končnih dogovorov še ni prišlo.</p>
               <p>Druga zadeva, ker se tiče, drugo vprašanje je bilo, mislim da tudi namenjeno meni,
               kako je s temi najhujšimi kaznivimi dejanji, gospodarsko kriminaliteto itd. Mi smo že
               v koalicijski pogodbi se zavezali, da bomo na tem področju skušali stvari premakniti,
               vsaj v tistem delu kar se tiče notranjih zadev oziroma policije. Stanje je tako, da
               bomo pravzaprav nadaljevali s tistim, kjer je prejšnja vlada že začela, to je pa bila
               strategija boja proti gospodarskemu kriminalu, ki je pravzaprav šele sedaj na nek
               način, kljub temu, da je bil sprejet 2003, začel dejati, bom rekel, prve rezultate, v
               bistvu bomo samo tam nadaljevali stvari in jih nadgrajevali s ciljem in v smislu
               preiskovanja, kot smo tudi zapisali, gospodarske kriminalitete, tam ... predvsem
               skozi preiskano škodo.</p>
               <p>Kar se pa tiče plač, mislim da je tudi tukaj bilo delno omenjeno vprašanje plače v
               notranjem ministrstvu, skratka plače so vezane na število zaposlenih, v prvi vrsti,
               in število zaposlenih bo šlo dol za 1% kolikor je koalicijska zaveza. Tudi v
               notranjem ministrstvu. Seveda pa bo šlo gor v policiji iz temeljnega razloga, ker
               število policistov moramo povečevati in na račun schengenske meje, seveda pa jih ne
               bomo povečali toliko kolikor je bilo prvotno zamišljeno. Kadrovski načrt za leto
               2005, to je letošnje leto, je predvideval - popravite me, če bom rekel narobe - 10
               tisoč 451. Nov kadrovski načrt predvideva 9842 ali okoli 600 delovnih mest smo
               zmanjšali, tako da bo to povečanje sredstev za plače policistov manjše kot je bilo
               načrtovano. Hvala lepa.</p>
            </sp>
            <sp xml:id="SDT4-OZNPJUIP-Nujna-009-2005-06-10.sp36">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Gospod državni sekretar ministrstva za javno upravo, gospod Perenič,
               izvolite.</p>
            </sp>
            <sp xml:id="SDT4-OZNPJUIP-Nujna-009-2005-06-10.sp37">

               <speaker>GORAZD PERENIČ:</speaker>

               <p>Tako kot je rekel že kolega državni sekretar za notranje zadeve, kadrovski načrt za
               2005 predvideva, tako kot je bilo obljubljeno, 1% zmanjšanje zaposlenih v državni
               upravi, seveda z izjemo vojske in policije, kjer zaradi drugih ciljev ne moremo
               zmanjševati števila zaposlenih. Če je pa gospoda Potrča zanimala tudi na samem
               ministrstvu. Samo ministrstvo je v ustanovitvi doseglo racionalizacijo in smo tako
               lahko na druga ministrstva, kjer so bile potrebe prerazporedili 14 zaposlenih. S tem
               se seveda ni zmanjšalo število zaposlenih v državni upravi, smo pa s tem preprečili,
               da bi prihajalo do dodatnega zaposlovanja zaradi potreb in v drugih vladnih službah
               in ministrstvih. Do konca leta pa bomo število zaposlenih s sedanjih 295 še dodatno
               znižali v skladu s kadrovskim načrtom na 284, tako da zmanjševanje je v teku tako kot
               smo obljubili. Mogoče samo še pojasnilo, zakaj se kljub temu nekoliko povečujejo
               sredstva za plače. Gre izključno za reševanje nerealnega načrta v veljavnem
               proračunu, ki kljub zmanjševanju števila zaposlenih vseeno ni predvidel dovolj
               sredstev za plače, če ne pa se število zaposlenih, tako kot je obljubljeno, bo
               zmanjšalo za 1% v celi državni upravi in seveda tudi na našem ministrstvu, kjer pa,
               če ste sešteli te številke, ki sem jih povedal, gre seveda za več kot samo 1%
               zmanjševanje, ker moramo biti vzor drugim ministrstvom. 
               </p>
            </sp>
            <sp xml:id="SDT4-OZNPJUIP-Nujna-009-2005-06-10.sp38">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Še državni sekretar na pravosodju, gospod Marolt, imate besedo.</p>
            </sp>
            <sp xml:id="SDT4-OZNPJUIP-Nujna-009-2005-06-10.sp39">

               <speaker>ROBERT MAROLT:</speaker>

               <p>Hvala lepa za besedo. Vprašanje učinkovitosti kazenskega pregona, kot je bilo
               izpostavljeno. To je vprašanje dela policije, tožilstev in pravosodja oziroma sodišč.
               Tako da dejansko je tu naloga in odgovornost na teh treh organih.</p>
               <p>Drugo vprašanje, uspešen pregon kaznivih dejanj in sojenje v razumnem roku, sodni
               zaostanki - to je pereč problem, to je dediščina preteklosti. In za to nosi
               odgovornost prejšnja vlada oziroma prejšnje vlade, da so se ti sodni zaostanki samo
               povečevali.</p>
               <p>Naslednje vprašanje oziroma proračun sodišč. Dejstvo je, da po naših podatkih še
               nobena vlada niti noben minister za finance v preteklosti ni namenil oziroma ni
               namenila toliko dodatnih sredstev kot sedanja vlada v predlogu rebalansa proračuna.
               Moramo povedati, da obstoječi proračun prejšnje vlade se sedaj se samo začasno z
               rebalansom popravlja in rešuje s temi nujnimi ukrepi.</p>
               <p>Naslednje vprašanje, vprašanje sodne palače v Ljubljani. Dejstvo je, da ministrstvo
               za pravosodje je nosilo v preteklosti odgovornost in tudi sedaj je dolžno ministrstvo
               skrbeti za reševanje prostorske problematike sodstva. V preteklosti je bilo veliko
               možnosti, veliko variant za reševanje prostorske problematike pravosodnih organov v
               Ljubljani. Ne samo v prejšnji vladi, v več vlad nazaj je bila ta možnost. Bila je
               varianta Zupančičeva jama, bila je varianta nasproti avtobusne oziroma železniške
               postaje, vendar se takrat ni pristopilo, ko so bili na razpolago ustrezni prostori in
               tudi cenovno ugodna varianta. Dejstvo je, da si bomo prizadevali za rešitev
               prostorske problematike sodne palače v Ljubljani, kar je velik problem, vendar se
               moramo pa zavedati dveh dejstev: prvič, ustrezni prostori, drugič pa financiranje
               tako velikega in obsežnega projekta reševanja prostorske problematike. Prvi ukrep
               nove vlade je predlog novele zakona o sodiščih, s katero se predvidoma z naslednjim
               letom prenašajo obstoječe najemnine za reševanje prostorske problematike pravosodnih
               organov na ministrstvo za pravosodje v smislu centralizacije, da se ugotovi, kje so
               največji problemi, kje se plačuje največje najemnine, in na podlagi tega se bo
               poskušalo reševati problematiko na ta način, da bi se te najemne pogodbe začelo, kjer
               bo možno, spreminjati v kupoprodajne pogodbe za nakup prostorov. Dejstvo pa je, da je
               za proračun države največji strošek in najbolj neracionalen strošek reševanje
               prostorske problematike najemnina. To je vse, kar bi odgovoril na navedeno.</p>
            </sp>
            <sp xml:id="SDT4-OZNPJUIP-Nujna-009-2005-06-10.sp40">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospa Lavtižar Bebler, izvolite.</p>
            </sp>
            <sp xml:id="SDT4-OZNPJUIP-Nujna-009-2005-06-10.sp41">

               <speaker>DARJA LAVTIŽAR BEBLER:</speaker>

               <p>Jaz se bojim, da mi gospod državni sekretar Marolt ni odgovoril na moje vprašanje. Ne
               verjamem, da je v dobi računalništva problem ugotoviti, kje se plačujejo največje
               najemnine za poslovne prostore pravosodnih organov. Po drugi strani se pa ve, da v
               kolikor bi se zgradila nova palača, bi se ta izpraznjena sedaj lahko napolnila, bi se
               tja lahko vrnili ali pa naselili nekateri drugi organi, ki sodijo v tako imenovano
               pravosodje.  In jaz sem
               vprašala kam se je ta denar, ki je bil sicer rezerviran za palačo pravosodno izgubil,
               predstavljala sem si, da potekajo ali pa da bi naj potekala razna pripravljalna
               dejanja za to, da se gre s tem načrtovanjem novega projekta sodne palače naprej, tako
               pa, mislim ta pogovor kot ste ga zdaj dali ali ga jaz dobro ne razumem ali pa
               dejansko ne pove nič oziroma ne odgovori na vprašanje, ki sem ga zastavila. Hvala.
           </p>
            </sp>
            <sp xml:id="SDT4-OZNPJUIP-Nujna-009-2005-06-10.sp42">

               <speaker>PREDSEDNICA MOJCA DOLINAR KUCLER:</speaker>

               <p>Hvala. Gospod Marolt izvolite.</p>
            </sp>
            <sp xml:id="SDT4-OZNPJUIP-Nujna-009-2005-06-10.sp43">

               <speaker>ROBERT MAROLT:</speaker>

               <p>Hvala lepa za besedo. Dejstvo je, da je velik del tega denarja šel v proračun
               oziroma v rebalans proračuna neposredno sodstva in del denarja je šel tudi v proračun
               Uprave Republike Slovenije za izvrševanje kazenskih sankcij, ki je organ v sestavi
               ministrstva za pravosodje. Kar se pa tiče načrtovanja aktivnosti, dejstvo je, da
               tisti projekt za katerega je bilo predvideno milijardo sredstev v proračunu, to je
               projekt stavbe slovenskih železnic, ni možno realizirati zaradi neustreznih oziroma
               neurejenih lastniško pravnih razmerij te stavbe. To, poudarjam, gre za projekt
               obsežen, ki ga ni možno realizirati čez eno noč oziroma najti ustrezne lokacije za
               reševanje te problematike. Ta možnost, ki je bila predvidena verjetno v predlogu
               veljavnega proračuna in potem sprejeta pa zaenkrat ni možno izpeljati jo iz razlogov
               na strani ponudnika za prodajo te nepremičnine.</p>
            </sp>
            <sp xml:id="SDT4-OZNPJUIP-Nujna-009-2005-06-10.sp44">

               <speaker>PREDSEDNICA MOJCA DOLINAR KUCLER:</speaker>

               <p>Hvala. Še kdo? Zaključujem potem razpravo. Glede na to, da ni bilo konkretnih
               predlogov za amandma ugotavljam, da k predlogu rebalansa ni predlaganih amandmajev,
               zaradi česar zaključujem razpravo na zainteresiranem delovnem telesu in dajem na
               glasovanje naslednji sklep: odbor za notranjo politiko, javno upravo in pravosodje se
               je seznanil s predlogom rebalansa proračuna Republike Slovenije za leto 2005 v delu,
               ki se nanaša na njegovo delovno področje.</p>
               <p>Sprašujem kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Odbor bo tako pripravil mnenje in ga posredoval odboru za finance in monetarno
               politiko kot matičnem delovnem telesu. Pri obravnavi predloga pa bom na seji
               matičnega delovnega telesa sodelovala sama kot predstavnica odbora.</p>
               <p>Kdo nasprotuje temu predlogu? <stage>(Nihče.)</stage></p>
               <p>Jaz se zahvaljujem vsem vabljenim za izražena dodatna pojasnila in mnenja in tako
               zaključujem današnjo sejo odbora.</p>
               <stage type="time">(Seja je bila končana 10. junija 2005 ob 17.46 uri)</stage>
            </sp>
         </div>
      </body>
   </text>
</TEI>
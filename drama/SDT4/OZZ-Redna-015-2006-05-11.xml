<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT4-OZZ-Redna-015-2006-05-11">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zdravstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">0D80F80EBF11E9D2C1257156003A1A1C</idno>
               <idno type="custom" subtype="day">C77EAE07CDAA2F27C125716B004B37D0</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=C77EAE07CDAA2F27C125716B004B37D0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZZ-Redna-015-2006-05-11.OZZ" n="015">
               <name>Redna</name>
               <date when="2006-05-11"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZZ-Redna-015-2006-05-11.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZZ-Redna-015-2006-05-11.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZDRAVSTVO</stage>
            <stage type="session">15. seja</stage>
            <stage type="date">(11. maj 2006)</stage>
            <stage type="chairman">Sejo je vodil Ljubo Germič, predsednik odbora.</stage>
            <stage type="time">Seja se je pričela ob 14.05 uri.</stage>


            <sp xml:id="SDT4-OZZ-Redna-015-2006-05-11.sp1">

               <speaker>PREDSEDNIK LJUBO GERMIČ:</speaker>

               <p>Spoštovane kolegice, spoštovani kolegi! Dovoli še kolega Klavora. Dovolite mi, da
               pričnem z 15. redno sejo odbora za zdravstvo kljub nekaj minutni zamudi vas seveda
               spoštovane kolegice in spoštovani kolegi najtopleje pozdravljam. Seveda pozdravljam
               tudi vse, ki ste danes kot gostje vabljeni na današnjo sejo. Obveščam vas, da so
               zadržani in da se današnje seje ne moreta udeležiti poslanska kolega gospod Srečko
               Prijatelj in gospod Bojan Kontič. Na seji pa kot nadomestni član s pooblastilom
               sodeluje gospod Anton Kokalj, ki nadomešča gospo Mojco Kucler Dolinar. Gospod Kokalj,
               pozdravljen na odboru in prijetno, zdravo počutje vam želim.</p>
               <p>Prehajamo torej na določitev dnevnega reda današnje seje. S sklicem dne 26.4.2006
               ste sprejeli predlog dnevnega reda seje odbora in sicer predlog zakona o biocidnih
               proizvodih in točka razno. Ker do 12.00 ure zadnjega dne pred pričetkom seje nisem
               prejel predlogov za razširitev dnevnega reda oziroma umika katere od predlaganih točk
               iz dnevnega reda, je določen dnevni red seje, kot je bil predlagan s sklicem.</p>
               <p>S tem prehajam na <title>1. TOČKO DNEVNEGA REDA IN SICER PREDLOG ZAKONA O BIOCIDNIH
                  PROIZVODIH, KI JE V DRUGI OBRAVNAVI.</title> Predlog zakona je v obravnavo in sprejem
               državnemu zboru Republike Slovenije predložila vlada Republike Slovenije. K predlogu
               zakona, ki je bil objavljen v Poročevalcu 38 z letošnjega leta je priloženo tudi
               mnenje zakonodajno pravne službe, ki ste ga sprejeli tudi s sklicem. V roku, kot je
               bil določen s poslovnikom ste sprejeli tudi amandmaje k predlaganemu besedilu zakona
               štirih poslanskih skupin SDS, NSi, SLS in DeSUS. Smo v drugi obravnavi predloga
               zakona, o katerem v skladu s 126. členom poslovnika matično delovno telo opravi
               razpravo in glasovanje o posameznih amandmajih in členih predloga zakona. S tem
               pozivam predlagatelja, ali želi k besedilu zakona podati uvodno obrazložitev. Želi
               besedo, predajam vam gospod minister doktor Bručan. Prosim.</p>
            </sp>
            <sp xml:id="SDT4-OZZ-Redna-015-2006-05-11.sp2">

               <speaker>DR. ANDREJ BRUČAN:</speaker>

               <p>Gospod predsednik, hvala lepa za besedo. Jaz bi pač uvodoma pač z nekaj besedami rad
               obrazložil zakon o biocidnih proizvodih. O njem smo že nekaj govorili, vendar bi
               vseeno bilo dobro še par besed uvodoma danes povedati. Predlog zakona o biocidnih
               proizvodih implementira direktivo o biocidnih proizvodih in sicer s spremljajočimi
               uredbami z namenom harmonizacije evropskega trga biocidnih proizvodov in njihovih
               aktivnih snovi. Istočasno določa tudi visoko raven zaščite zdravja ljudi, živali in
               okolja. Glede na namen njihove uporabe je v zakonu določeno 23 različnih biocidnih
               proizvodov. Mogoče samo naštejem dezinfekcijska sredstva, nekmetijski pesticidi in
               tako naprej, sredstva za razkuževanje vode in tako naprej. Zakon ureja sistem
               enotnega pregleda in ocenjevanja biocidnih aktivnih snovi na ravni Evropske unije,
               ter nacionalne postopke ocenjevanja in odobritve biocidnih proizvodov z možnostjo
               prepovedi oziroma uporabe manj nevarnih alternativ za dajanja v promet v Republiki
               Sloveniji, do 14. maja 2010 oziroma do vključitve pregledanih aktivnih snovi na
               sezname direktive o biocidih poteka tranzicijsko obdobje. To se pravi, zdaj naslednja
               štiri leta, v katerem ima lahko vsaka država članica v veljavi svoj nacionalni
               sistem. Na ravni Evropske unije je notificiranih okoli 350 aktivnih snovi, ki bodo
               sistematično ocenjene. Število proizvodov, ki se daje v promet po nacionalnih
               zakonodajah na podlagi teh aktivnih snovi pa je v državah članicah trenutno zelo
               različno, od 250 proizvodov na Danskem, imam tukaj podatke, do 13 tisoč 500
               proizvodov v Zvezni Republiki Nemčiji. Slovenija ima vzpostavljen postopek
               priglasitve teh biocidnih proizvodov, po katerem je na osnovi okoli 160 aktivnih
               snovi priglašenih 900 biocidnih proizvodov. V priglašenih biocidnih proizvodih, ki so
               vključeni v register biocidnih proizvodov v uradu Republike Slovenije za kemikalije
               so lahko trenutno v prometu v Republiki Sloveniji uporablja. Za namen priprave teh
               dosjejev s strani proizvajalcev aktivnih snovi in biocidnih proizvodov teh njihovega
               ocenjevanja, tveganja, se uporabljajo enotni tehnični dokumenti, ki so jih pripravili
               strokovnjaki iz držav članic <stage type="mag"/> <stage>(nadaljevanje)</stage>
               na osnovi trenutno najboljšega znanja. Po ocenjevanju posamezne aktivne snovi država
               poročevalka potem skupaj z drugimi državami članicami odloči o vključitvi na
               pozitivno listo aktivnih snovi, kar je pogoj za začetek postopkov odobritve biocidnih
               proizvodov, ki se dajo v promet. Postopki vključitve aktivnih snovi na seznamu
               direktive o dajanju biocidnih proizvodov v promet že potekajo. Zakon bo za izvajanje
               omenjenih postopkov urejal tudi vse drugo potrebno za njihovo izvajanje, med drugim
               javne službe na področju ocenjevanja in tudi preizkušanja učinkovitosti ter nadzor
               določanja tudi odgovornosti uporabnikov za varno ravnanje z biocidnimi proizvodi
               zahteve glede uporabe in še posebej poklicne uporabe biocidnih proizvodov, mesta
               prodaje nevarnih biocidnih proizvodov in pa tudi sporočanje podatkov o količini in
               ravnanju z zalogami. Skupna področja s kemikalijami bodo pokrita z zakonom o
               kemikalijah. Za izvajanje zakona je že v veljavi uredba o stroških postopkov dejanja
               biocidnih proizvodov v promet, ki določa višino in vrsto stroškov, ki jih plača
               predlagatelj. S sprejemom tega zakona pravna podlaga urejanja biocidnih proizvodov v
               celoti je pravna podlaga urejanja biocidnih proizvodov v celoti usklajena z evropskim
               pravnim redom in njegovo dosledno izvajanje nadzorovano prek inšpekcije za kemikalije
               pa bo imelo pozitivne učinke na kemijsko varnost v Sloveniji. Toliko za uvod. Hvala
               lepa.</p>
            </sp>
            <sp xml:id="SDT4-OZZ-Redna-015-2006-05-11.sp3">

               <speaker>PREDSEDNIK LJUBO GERMIČ:</speaker>

               <p>Hvala lepa gospod minister. Ali želi besedo predstavnik zakonodajno-pravne službe?
               Gospod Rogelj, prosim. V redu, se boste oglasil in priglasil k besedi pri posameznih
               členih. S tem prehajam na razpravo in odločanje o vloženih amandmajih in členih.
               Predlagam, da bi se dela lotili tako, da bi najprej opravili razpravo o amandmajih,
               ki so vloženi in bi razpravo vodili po pregledu vloženih amandmajev, ki ga imate v
               gradivu in ste ga dobili preko glavne pisarne. Ob tem bi potem tudi opravili
               razpravo, torej po glasovanju o amandmajih tudi o tistem členu katerem so vloženi
               amandmaji, nato bi opravili razpravo o vseh ostalih členih kateri niso vloženi
               amandmaji, nato bi glasovali o vseh členih skupaj. Ali kdo nasprotuje takšnemu
               postopku pri obravnavi tega zakona? Ne. Potem predlagam, da opravimo obravnavo o
               amandmajih iz pregleda vloženih amandmajev. Prvi amandma imamo vložen k 4. členu, k
               4. členu imamo vložen en amandma štirih poslanskih skupin. Ali želi kdo razpravljati
               o vsebini predloženega amandmaja? Ne. Potem zaključimo razpravo in dajem predlog
               amandmaja na glasovanje.</p>
               <p>Kdo je za? <stage>(5 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Ali želi kdo razpravljati o besedilu 4. člena v celoti? Ne želi. S tem zaključujem
               razpravo.</p>
               <p>Prehajamo na 5. člen. K 5. členu imamo vložena dva amandmaja štirih poslanskih
               skupin. Ali želi kdo razpravljati? Kolega Jazbec, prosim.<stage type="mag"/>
               </p>
            </sp>
            <sp xml:id="SDT4-OZZ-Redna-015-2006-05-11.sp4">

               <speaker>FRANC JAZBEC:</speaker>

               <p>Hvala lepa. Gospod predsednik, jaz imam pripravljen en amandma k 5. členu, ki bi ga
               naj povzel odbor in ni v pregledu amandmajev. Imam sicer v tolikih izvodih, da boste
               lahko.</p>
            </sp>
            <sp xml:id="SDT4-OZZ-Redna-015-2006-05-11.sp5">

               <speaker>PREDSEDNIK LJUBO GERMIČ:</speaker>

               <p>Hvala lepa. Kolegi, vas lahko prosim, v času dokler mi to razdelimo, če bi vi mogoče
               samo predstavil zelo na kratko vsebino tega amandmaja in če bo sprejet, bo to postal
               amandma odbora. Prosim.</p>
            </sp>
            <sp xml:id="SDT4-OZZ-Redna-015-2006-05-11.sp6">

               <speaker>FRANC JAZBEC:</speaker>

               <p>Hvala lepa. Za 23. točko bi se naj dodala nova 24. točka, ki se glasi, kot je
               razvidno iz amandmaja, to se pravi 24. točka, imetnik dovoljenja je pravna ali
               fizična oseba, ki je navedena na dovoljenju za dajanje biocidnega proizvoda v promet
               in uporabo in ima svoj stalni sedež v eni od držav članic Evropske unije.</p>
            </sp>
            <sp xml:id="SDT4-OZZ-Redna-015-2006-05-11.sp7">

               <speaker>PREDSEDNIK LJUBO GERMIČ:</speaker>

               <p>Hvala lepa, kolega Jazbec. Ali želi kdo razpravljati o vsebini amandmajev k 5.
               členu. Kolega Rogelj, iz zakonodajno-pravne službe. Prosim.</p>
            </sp>
            <sp xml:id="SDT4-OZZ-Redna-015-2006-05-11.sp8">

               <speaker>ANTON ROGELJ:</speaker>

               <p>Mogoče bi bilo smiselno, ker gre ne samo za pravno, ampak tudi za fizično osebo
               dodati z izrazom svoj stalni sedež ali naslov. Hvala lepa.</p>
            </sp>
            <sp xml:id="SDT4-OZZ-Redna-015-2006-05-11.sp9">

               <speaker>PREDSEDNIK LJUBO GERMIČ:</speaker>

               <p>Torej, če bi prebral sedaj besedilo k amandmaju k 5. členu, ki bi postal potem, če
               bo sprejet, tudi amandma odbora.</p>
               <p>Za 23. točko se doda nova 24. točka, ki se glasi: "imetnik dovoljenja je pravna ali
               fizična oseba, ki je navedena v dovoljenju za dajanje biocidnega proizvoda v promet
               in uporabo in ima svoj stalni sedež ali naslov eni od držav članic EU". Če ni
               nadaljnje razprave, potem bi zaključil razpravo o amandmaju k 5. členu in bi prešli
               na glasovanje. Najprej dajem na glasovanje prvi amandma k 5. členu iz pregleda
               amandmajev.</p>
               <p>Kdo je za? <stage>(5 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Dajem na glasovanje drugi amandma iz pregleda amandmajev štirih poslanskih skupin.</p>
               <p>Kdo je za? <stage>(5 članov.)</stage> Je kdo proti? <stage>(Nihče.)</stage></p>
               <p>Sedaj pa dajem na glasovanje tretji amandma, ki če bo sprejet, bo postal amandma
               odbora.</p>
               <p>Kdo je za? <stage>(5 članov.)</stage> Je kdo proti? <stage>(Nihče.)</stage></p>
               <p>Ugotavljam, da je ta amandma tudi sprejet kot amandma odbora.</p>
               <p>S tem odpiram razpravo 5. členu v celoti. Želi kdo razpravljati? <stage>(Nihče.)</stage>
               Zaključujem razpravo in prehajamo na razpravo o amandmaju k 9. členu. K 9. členu je
               predložen en amandma štirih poslanskih skupin. Želi kdo razpravljati? <stage>(Nihče.)</stage> S tem
               zaključujem razpravo in prehajamo na glasovanje.</p>
               <p>Kdo je za? <stage>(5 članov.)</stage> Je kdo proti? <stage>(Nihče.)</stage></p>
               <p>Amandma je sprejet. Odpiram razpravo k 9. členu. Želi kdo razpravljati? <stage>(Nihče.)</stage> S
               tem prehajam na obravnavo amandmaja k 10. členu. K 10. členu imamo vložena dva
               amandmaja štirih poslanskih skupin. Odpiram razpravo. Želi kdo razpravljati? <stage>(Ne
               želi.)</stage> Zaključujem razpravo in prehajamo na glasovanje. Glasujemo o prvem amandmaju k
               10. členu iz pregleda amandmajev.</p>
               <p>Kdo je za? <stage>(5 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo na glasovanje o drugem amandmaju k 10. členu.</p>
               <p>Kdo je za? <stage>(5 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Odpiram razpravo k 10. členu. Želi kdo razpravljati? <stage>(Nihče.)</stage> Zaključujem razpravo.
                  <stage type="mag"/><stage>(nadaljevanje)</stage> Prehajamo k 12. členu. K 12.
               členu imamo vložen en amandma. Želi kdo razpravljati? <stage>(Nihče.)</stage> Zaključujem razpravo.
               In dajem amandma štirih poslanskih skupin k 12. členu na glasovanje.</p>
               <p>Kdo je za? <stage>(5 članov.)</stage> Je kdo proti? <stage>(Nihče.)</stage></p>
               <p>Odpiram razpravo o 12. členu v celoti. Nihče ne želi razpravljati, zato prehajamo na
               razpravo o amandmajih - k 17. členu sta vložena dva amandmaja štirih poslanskih
               skupin. Želi kdo razpravljat? Ne želi. Prehajamo na glasovanje.</p>
               <p>Kdo je za prvi amandma k 17. členu iz pregleda amandmajev? <stage>(5 članov.)</stage> Kdo proti?
               <stage>(Nihče.)</stage></p>
               <p>Amandma je sprejet.</p>
               <p>Prehajamo na glasovanje o drugem amandmaju k 17. členu.</p>
               <p>Kdo je za? <stage>(5 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Odpiram razpravo o 17. členu v celoti. Želi kdo razpravljati? Nihče. Hvala lepa.</p>
               <p>Prehajamo na 18. člen. K 18. členu imamo vložen en amandma štirih poslanskih skupin.
               Želi kdo razpravljati o vsebini amandmaja? Ne želi. Zato zaključujem razpravo in
               dajem predlog amandmaja na glasovanje.</p>
               <p>Kdo je za? <stage>(5 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Odpiram razpravo o 18. členu v celoti. Želi kdo razpravljati? Ne želi. S tem
               prehajam na 20. člen. K 20. členu imamo vložen en amandma štirih poslanskih skupin.
               Želi kdo razpravljati? Ne želi. Prehajamo na glasovanje.</p>
               <p>Kdo podpira amandma k 20. členu? <stage>(5 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Odpiram razpravo o 20. členu. Nihče ne želi razpravljati?</p>
               <p>S tem prehajam na 24. člen. K 24. členu imamo vložen en amandma štirih poslanskih
               skupin. Odpiram razpravo. Ni razprave, zato je zaključujem in dajem predlog amandmaja
               k 24. členu na glasovanje.</p>
               <p>Kdo je za? <stage>(5 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Odpiram razpravo o 24. členu v celoti. Želi kdo razpravljati? Nihče. S tem jo
               zaključujem.</p>
               <p>Prehajam na 31. člen. K 31. členu imamo vložen en amandma štirih poslanskih skupin.
               Odpiram razpravo o amandmaju. Ker ni prijavljenih k razpravi, dajem amandma k 31.
               členu na glasovanje.</p>
               <p>Kdo je za? <stage>(5 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Odpiram razpravo k 31. členu v celoti. Ni razprave.</p>
               <p>Zato prehajam na 33. člen. K 33. členu imamo vložen en amandma. Želi kdo
               razpravljati o amandmaju? Ne želi, zato prehajamo na glasovanje.</p>
               <p>Kdo je za prvi amandma k 33. členu? <stage>(5 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Odpiram razpravo o členu v celoti. Nihče ne želi razpravljati, zato jo zaključujem
               in prehajam na 35. člen. K 35. členu imamo vložena dva amandmaja štirih poslanskih
               skupin in odpiram razpravo o predloženih amandmajih. Gospod Rogelj,
               zakonodajno-pravna služba. Prosim. <stage type="mag"/>
               </p>
            </sp>
            <sp xml:id="SDT4-OZZ-Redna-015-2006-05-11.sp10">

               <speaker>ANTON ROGELJ:</speaker>

               <p>Hvala lepa za besedo. V prvem amandmaju bi bilo zaradi terminološke enotnosti z
               drugimi členi in v skladu z uvedeno okrajšavo bi bilo treba izraz "lahko organ
               pristojen za kemikalije" nadomestiti z izrazom "lahko pristojni organ".</p>
            </sp>
            <sp xml:id="SDT4-OZZ-Redna-015-2006-05-11.sp11">

               <speaker>PREDSEDNIK LJUBO GERMIČ:</speaker>

               <p>To je v zadnjem stavku, gospod Rogelj.</p>
            </sp>
            <sp xml:id="SDT4-OZZ-Redna-015-2006-05-11.sp12">

               <speaker>ANTON ROGELJ:</speaker>

               <p>Se opravičujem, na začetku v drugi vrstici, ne glede na določbe 28. do 32. člena v
               zvezi z izdajanjem dovoljenjem za promet biocidnih proizvodov lahko organ pristojen
               za kemikalije, bi bilo nadomestiti "lahko pristojni organ". Hvala.</p>
            </sp>
            <sp xml:id="SDT4-OZZ-Redna-015-2006-05-11.sp13">

               <speaker>PREDSEDNIK LJUBO GERMIČ:</speaker>

               <p>Torej, da bo potem isti tekst, kot je v predzadnji vrstici, če lahko prav povzemam?
               Namesto "pristojen za kemikalije" napišemo "pristojen organ" Torej, namesto "lahko
               organ pristojen za kemikalije" nadomestimo "pristojen organ". Je tako, gospod Rogelj.
               Potem bi predlagal, da bi to bil amandma na amandma in bi bil to amandma odbora na
               amandma k 1. členu 35. člena.</p>
               <p>Želi še kdo razpravljati? Potem zaključujem razpravo in dajem najprej na glasovanje
               amandma na amandma k 1. členu, amandma na amandma k prvemu amandmaju k 35. členu, ki
               bo amandma odbora. Dajem predlog amandmaja na amandma na glasovanje.</p>
               <p>Kdo je za?<stage>(6 članov.)</stage> Je kdo proti? <stage>(Nihče.)</stage></p>
               <p>Sedaj dajem prvi amandma k 35. členu na glasovanje.</p>
               <p>Kdo je za? <stage>(5 članov.)</stage> Je kdo proti? <stage>(Nihče.)</stage></p>
               <p>Na glasovanje dajem drugi amandma k 35. členu.</p>
               <p>Prosim gospod Rogelj.</p>
            </sp>
            <sp xml:id="SDT4-OZZ-Redna-015-2006-05-11.sp14">

               <speaker>ANTON ROGELJ:</speaker>

               <p>Če mi dovolite, tu bi besedilo na koncu, besedilo v nadaljevanju ostane
               nespremenjeno, je nepotrebno. Lahko bi se za besedo "vejica" dala "pika". Hvala.</p>
            </sp>
            <sp xml:id="SDT4-OZZ-Redna-015-2006-05-11.sp15">

               <speaker>PREDSEDNIK LJUBO GERMIČ:</speaker>

               <p>Gospod Rogelj bi lahko to bilo redakcijsko, glede na to, da to besedilo, ki govori
               "besedilo v nadaljevanju ostane nespremenjeno, ne spreminja besedila člena. Lahko to
               potem redakcijsko uredimo v pregledu amandmajev, ki bodo sprejeti v dopolnjenem
               predlogu zakona. Hvala.</p>
               <p>Drugi amandma k 35. členu dajem na glasovanje.</p>
               <p>Kdo je za? <stage>(5 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Odpiram razpravo o 35. členu v celoti. Želi kdo razpravljati? <stage>(Ne.)</stage></p>
               <p>Prehajamo na 54. člen. K 54. členu imamo vložen en amandma štirih poslanskih skupin.
               Odpiram razpravo o predlogu amandmaja. Ni prijavljenih k razpravi, zato jo
               zaključujem in dajem predlog amandmaja na glasovanje.</p>
               <p>Kdo je za? <stage>(5 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Odpiram razpravo o 54. členu v celoti. Želi kdo razpravljati? <stage>(Ne.)</stage></p>
               <p>Prehajamo na 57. členu, h kateremu je vložen en amandma štirih poslanskih skupin.
               Odpiram razpravo. Ker ni prijavljenih k razpravi, dajem predlog amandmaja na
               glasovanje.</p>
               <p>Kdo je za? <stage>(5 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Odpiram razpravo o 57. členu v celoti. Želi kdo <stage type="mag"/> <stage>(nadaljevanje)</stage> razpravljati? <stage>(Ne.)</stage> Zato razpravo zaključujem.</p>
               <p>Prehajamo na 75. člen. 75. člen ima en amandma v pregledu. Odpiram razpravo. Želi
               kdo razpravljati? <stage>(Ne.)</stage> Zato jo zaključujem in dajem predlog amandmaja k 75. členu na
               glasovanje.</p>
               <p>Kdo je za? <stage>(5 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Odpiram razpravo o 75. členu v celoti. Želi kdo razpravljati? <stage>(Ne.)</stage></p>
               <p>Odpiram razpravo o vseh členih h katerim niso bili vloženi amandmaji. Želi kdo
               razpravljati o katerem koli členu h katerem niso bili vloženi amandmaji? <stage>(Ne.)</stage>
               Skladno z dogovorom predlagam, da glasujemo o vseh členih zakona skupaj.</p>
               <p>Kdo je za? <stage>(4 člani.)</stage> Je kdo proti? <stage>(Nihče.)</stage></p>
               <p>Opravili smo glasovanje o amandmajih in o členih predloga zakona. S sprejetjem
               amandmajev bodo ti vključeni v dopolnjen predlog zakona, ki bo sestavni del poročila.
               Poročevalec na seji državnega zbora bo predsednik odbora.</p>
               <p>S tem zaključujem 1. točko dnevnega reda.</p>
               <p>Vsem razpravljavcem in vabljenim k tej točki se zahvaljujem.</p>
               <p>Prehajamo na <title>2. TOČKO DNEVNEGA REDA,</title> in sicer točko <title>RAZNO.</title>
               </p>
               <p>Bil sem obveščen, da se nam bo v imenu predlagatelja, ki je podal to informacijo,
               predlog zato, da se pridobi informacija, gospod Sašo Peče, ki je na odbor za
               zdravstvo naslovil pisno v zvezi s pripravo zakona o duševnem zdravju, bi vas želel
               obvestiti, da bo pri tej točki gospoda Srečka Prijatelja kot nadomestna članica
               nadomeščala gospa Barbara Žgajner Tavš. Kot predsednik odbora sem glede na dopis
               poslanskega kolega in podpredsednika državnega zbora Saša Pečeta, prisl za pojasnilo
               v zvezi z omenjenim zakonom ministrstva za zdravje. S strani ministrstva za zdravje
               smo zaprošeno informacijo prejeli 9.5.2006 in jo takoj posredovali vsem članom
               odbora. Gre nam za zelo dobro poznano vsebino. Govorimo o zakonu o duševnem zdravju,
               ki ima kar dolgoletno brado. O njem smo se seznanili tudi v tem odboru, v tem mandatu
               že kar skozi nekaj vsebin. Najbolj temeljiteje skozi poročilo varuha človekovih
               pravic, ali pa tudi skozi posamezne druge vsebine. Po normativnem delu vlade naj bi
               ta zakon bil sprejet do konca leta 2005. Ker temu ni bilo tako sem prosil za to
               informacijo ministrstvo in to informacijo, kot sem že dejal, ste 9.5. prejeli. Moram
               reči, da na podlagi teh dveh dopisov ministrstvo že objavilo besedilo tega zakona na
               internetni strani, kar lahko ocenimo kot bistven premik k ureditvi te vsebine tudi
               naprej. <stage type="mag"/> <stage>(nadaljevanje)</stage> Pri tem bi vas pa
               želel obvestiti, da danes ni namen, da bi razpravljali o vsebini tega zakona,
               predvsem bi se seznanili z informacijo o tem kaj se tukaj dogaja, kakšna je terminska
               perspektiva za sprejem tega zakona, kakšne bodo dejavnosti v okviru vsebine tega
               zakona s strani ministrstva za zdravje in zainteresirane javnosti in na koncu videli
               ali je to od informacija zadovoljivo za tiste, ki po tem sprašujejo. Najprej pa mi
               dovolite, da dam besedo predlagatelju te pobude, torej v imenu Saše Pečeta, gospe
               Barbari Žgajner Tavš. Prosim.</p>
            </sp>
            <sp xml:id="SDT4-OZZ-Redna-015-2006-05-11.sp16">

               <speaker>BARBARA ŽGAJNER TAVŠ:</speaker>

               <p>Hvala lepa za besedo in hvala lepa tudi vam, ker ste prisluhnili pobudi kolega Saša
               Pečeta in uvrstili to točko na dnevni red današnje seje. No, v osnovi bi želela
               poudariti, da zadeva ni nova na kar nakazuje nenazadnje tudi odločba ustavnega
               sodišča konec leta 2003. Dejstvo pa je, da so se prizadevanja na tem področju, da bi
               se končno pripravil kvaliteten zakon o duševnem zdravju pravzaprav vrstila vrsto let.
               In tudi pobude s strani kolega Saša Pečeta konkretno o pripravi zakona o duševnem
               zdravju so bile prisotne v državnem zboru že v prejšnjem mandatu in rekla bom še
               enkrat hvala, ker je nenazadnje tudi ministrstvo prisluhnilo in na prošnjo oziroma
               pobudo tudi vašo pravzaprav objavilo predlog zakona o varstvu oseb s težavami o
               duševnem zdravju, če imam pravo informacijo tudi na spletni strani. No, želela bi še
               enkrat poudariti tisto kar je nenazadnje tudi zelo pomembno in o čemer so se odvijale
               številne razprave, tudi strokovne razprave na tem področju, gre za neskladje z ustavo
               v okviru obstoječe zakonodaje, in sicer zakon, ki je pripravljen, ki je za enkrat še
               v splošni javni razpravi, če temu tako rečem, odpravlja to pomembno neskladje z
               ustavo, in sicer gre za hospitalizacijo oseb s težavami o duševnem zdravju proti
               njihovi volji, skratka za prisilno hospitalizacijo, kar je nenazadnje ena izmed zelo
               pomembni pridobitev, ki jih uvaja ta zakon, ki bo upam, da sprejet, kot je predvideno
               do konca letošnjega leta oziroma da bo stopil v veljavo s 1.1.2007. No, v zakonu so
               tudi nove institucije kot so zagovorniki, potem načrtovalci institucije samostojnega
               življenja, skratka gre za zelo pomembne institucije oziroma novosti, ki jih uvaja
               očitno tudi slovenski pravni red skladno s tistim kar Evropa pozna že nekaj časa.
               Želela bi še enkrat poudariti, da je pravzaprav duševno zdravje pomembna dobrina, ki
               se jo bomo, upam, da začeli zavedati tudi v naši državi. kar 1% celotne populacije,
               slovenske populacije predstavljajo ljudje s težavami v duševnem zdravju, ki se, tudi
               za to je zakon prišel v splošno razpravo in bo upam, da prišel v predvidenem roku
               tudi v parlamentarno proceduro, skratka v državni zbor, tudi zato je zakon
               pravzaprav, ne bom rekla, danes pred nami, posredno pa ja. Hvala še enkrat za
               odzivnost z vaše strani in seveda s strani ministrstva in upam, da bo tudi preko te
               širše razprave zakon dejansko čim hitreje zaživel v praksi in da se bo <stage type="mag"/><stage>(Nadaljevanje)</stage> obrestoval predvsem v bolj
               kvalitetnem življenju tistih ljudi, ki se srečujejo s težavami v duševnem zdravju.
           </p>
            </sp>
            <sp xml:id="SDT4-OZZ-Redna-015-2006-05-11.sp17">

               <speaker>PREDSEDNIK LJUBO GERMIČ:</speaker>

               <p>Hvala lepa. Glede na to, da je pobuda Saša Pečeta bila posledica tudi društva ŠENT,
               ali želi tudi predstavnik tega društva besedo? Prosim. Če se lahko samo
               predstavite.</p>
            </sp>
            <sp xml:id="SDT4-OZZ-Redna-015-2006-05-11.sp18">

               <speaker>EDO BELAK:</speaker>

               <p>Edo Belak, iz Maribora. Sem pa predsednik foruma svojcev Slovenije pri društvu ŠENT
               in predstavljal sem tudi svojce v komisiji, ker me je gospod minister imenoval v
               komisijo, ki je pripravljala ta predlog zakona.</p>
               <p>Rekel bi tako, da smo končno prišli do takšnega predloga, ki ne bi smel imeti
               nobenega problema, da gre v proceduro, in ki tudi v javni razpravi ne bi smel imeti
               bistvenih pripomb. Zelo smo hvaležni ekipi, ki je na tem delala, posebej še ministru,
               ki je to uvrstil tudi med prioritete svojega dela v tem mandatu. In mislim, da do 21.
               maja ne bi smelo biti takšnih bistvenih pripomb, ki bi omajale ta predlog ali pa ga
               kakorkoli ponovno zavrli.</p>
               <p>V imenu svojcev, ker delam tudi z ostalimi svojci, mi smo nekako soglasni, da tak
               predlog podpremo in ga zelo podpiramo, predvsem to, kar se tiče našega dela, kar se
               tiče teh novih institucij zagovornika. Veste, to nujno potrebujemo, ker situacija na
               terenu ni dobra. Imamo nenehno borbe in spore s psihiatri in razno raznimi ljudmi, ki
               vem, da so preoobremenjeni, vem, da so nervozni, ampak tako delovanje, kot ga imajo,
               ni primerno. Potem načrtovalec samostojnega življenja, ker je predlog v bistvu neka
               usmeritev za to, da enkrat v Sloveniji prestopimo to, da gremo iz medicinskega modela
               - mi imamo stoodstotno medicinski model, zdravniki pišejo samo recepte in tako naprej
               -, da preidemo k skrbi za duševno zdravje v skupnost, tako kot ima Evropa, tako kot
               ima Italija, kot imajo napredne države.</p>
               <p>Rekel bi še to, da podpiramo tudi svojci, da gre to po - ne vem, kako vi rečete,
               ampak po hitrem postopku, da bi res, kot zadnji člen v zakonu pravi, da velja s
               1.1.2007. To je zelo pomembno in bi vas prosil res za podporo, v imenu vseh svojcev
               Slovenije pa v imenu uporabnikov, če lahko tako rečem. Ker ko bo sprejet zakon, se bo
               pričel delati nacionalni program za duševno zdravje. Ta nacionalni program pa bo
               predvidel vse tisto, kar v praksi rabimo. Rabimo mrežo institucij, rabimo podporo,
               tako svojci kot uporabniki, centri za socialno delo bi se morali nekako preobraziti
               in tako naprej, da vas ne bi predolgo zadrževal.</p>
               <p>Resnično bi se zahvalil osebno gospodu Pečetu, ker je bil tako vztrajen, da sva
               nekako že dolgo to zadevo držala malo, kot se reče, na vrelišču. Seveda je pa ključno
               doprineslo pa le ministrstvo za zdravje, ki je odločno stalo za tem. In upam, da bo
               tudi vztrajalo, tako da bi 1.1.2007 res bili malo bolj srečni, kot smo zdaj. Hvala
                  lepa.<stage type="mag"/>
               </p>
            </sp>
            <sp xml:id="SDT4-OZZ-Redna-015-2006-05-11.sp19">

               <speaker>PREDSEDNIK LJUBO GERMIČ:</speaker>

               <p>Hvala lepa. Torej, kot sem že dejal, danes ni namen, da bomo govorili o vsebini in
               rešitvah, ki jih ta zakon prinaša, seveda pa glede na to, da je kar nekaj let vezanih
               na pripravo tega zakona bo zelo težko, po mojem, zagovarjati hiter postopek pri
               sprejemu tega zakona, seveda pa imamo vsi željo, da bi ga uspeli sprejeti tako, da bi
               veljavnost bila s 1.1.2007, hkrati pa iskali čim večjo možnost vključevanja vseh, ki
               lahko pripomorejo k izboljševanju, zato ni običaj, da bi pri takšnih sistemskih
               pristopih imeli hitre postopke, ker v tem primeru potem je časa za razpravo bistveno
               manj kot pa če gredo takšne zahtevne vsebine po rednem postopku. Dejstvo je, da se je
               zelo hitro zgodilo v nekaj dnevnih to, da je prišlo do objave, kar je bilo tudi
               najbolj želeno, da bi prišlo do tega, da se vsebina zakona objavi javno, da
               zainteresirana javnost lahko vidi v čem je vsebina. Vi ste dobili obrazložitev s
               strani ministrstva razloge zakaj in kako in utemeljitve kakšni so bili njihovi
               postopki ravnanja. Jaz bi k temu dodal še poziv ministru, če lahko še sam obrazloži
               to kar je v pisni obliki že tukaj, seveda če to želi, kot dopolnilo k temu zapisu. Če
               to želi. Besedo dajem gospodu ministru. Dr. Bručan, prosim.</p>
            </sp>
            <sp xml:id="SDT4-OZZ-Redna-015-2006-05-11.sp20">

               <speaker>DR. ANDREJ BRUČAN:</speaker>

               <p>Hvala lepa. Temu kar smo v pisni obliki dali kaj veliko ni za dodajati. Rekel bi
               lahko samo to, da sem tudi sam zadovoljen za to, da je prišlo zdaj do takšne stopnje
               priprave tega zakona v kakršni sedaj smo, po drugi strani bi rad ob tej priliki
               povedal, da smo dejansko že ob nastopu mandata si zadali nalogo, da ta zakon čim prej
               sprejmemo, ker se nam je ravno tako kot večini tu prisotnih ali vsem tu prisotnih
               zdelo, da je to nujno potrebno. Je pa treba vseeno povedati, da je na poti ali pa do
               tega predloga, ki je sedaj pred vami bila cela vrsta zelo hudih ovir, ki so potem v
               nekem obdobju pripeljale tudi do nekega zamika od prvotno zastavljene časovne
               terminske poti, ampak ne glede na to, jaz sem, kljub temu moram reči, tudi sam
               zadovoljen, da smo vsaj zdaj prišli do tega predloga, ki je tu pred vami, ker
               materija, vsebina tega zakona je izredno, izredno zahtevna, pa ni zahtevna samo s
               strokovne strani, je zahtevna tudi v smislu organizacijskih problemov, nekateri
               etičnih problemov ne samo tisto kar se tiče same stroke. Moram reči, da je bilo v
               samem dogajanju potrebno kar nekaj sprememb tudi pri različnih komisijah in organih,
               da so potem lahko dejansko prišli do nekega takšnega zaključka kot je zdaj pred vami.
               Jaz bi ob tej priliki mogoče samo to rekel, da je vsebina zakona, če govorimo zdaj o
               nekako splošnem vtisu ta zakon določa neke pogoje, oblike in načine in postopke
               napotitve sprejema in odpusta oseb s težavami v duševnem zdravju v omrežju<stage>(?)</stage>
               izvajalcev storitev in programov za duševno zdravje, urejuje tudi položaj in pravice
               oseb s težavami v duševnem zdravju.<stage type="mag"/>
               <stage>(nadaljevanje)</stage> Urejuje tudi položaj in pravice oseb s težavami v duševnem zdravju ob
               napotitvi sprejema in tako naprej. Vendar, kot smo že v začetku rekli ni današnji
               namen razprava o vsebini zakona, čeprav bi rad vseeno, če mi dovolite, vsaj dve, tri
               minute povedal nekaj o vsebini zakona, ki določa zlasti varstvo pravic oseb s
               težavami v duševnem varstvu, pravice do zagovornika v vseh postopkih v mreži
               izvajalcev programov, določa pogoje in tudi postopke za sprejem s privolitvijo, s
               privolitvijo na predlog in brez privolitve psihiatrične bolnišnice. Cela vrsta zelo
               kočljivih rešitev, do katerih je bilo mogoče priti z dejansko zelo široko razpravo.
               Zanimivo je tudi, da smo se nekako ob tej priliki lahko tudi dogovorili o pogojih za
               opredelitev mreže izvajalcev programov in storitev za duševno zdravje. Tisto, kar je
               bilo danes že enkrat rečeno, izrednega pomena je, da zakon opredeljuje predlog za
               izdelavo nacionalnega programa o varstvu duševnega zdravja, ki bo na podlagi tega
               zakona lahko sprejet in bo določal tudi razvojne možnosti in potrebe na področju
               preventive, potem tudi zdravljenja, celovite psiho socialne obravnave, ter
               rehabilitacije v tej mreži izvajalcev storitve in programov.</p>
               <p>Nacionalni program mora vsebovati kasneje tudi strategijo razvoja skrbi in akcijski
               načrt za duševno zdravje, cilje, organizacijo in tudi razvoj, naloge, mreže
               izvajalcev in pa nosilce nalog za uresničevanje nacionalnega programa, ter podlago za
               evalvacijo nacionalnega programa.</p>
               <p>Mogoče bi ob tej priliki rekel še nekaj besed tudi o tem že danes, razpravljanje o
               hitrem postopku oziroma skrajšanem postopku. Mislim, da je zakon, jaz bi ga rad da bi
               ga parlament sprejel že jutri, če bi bilo mogoče, vendar se mi zdi, da je materija
               tako težka, tako problematična v nekih točkah, da bi lahko hitri postopek ali
               skrajšani postopek lahko pomenil problem. Predlagam čim hitrejši sprejem po rednem
               postopku po primerni obravnavi, s tem, da bi dejansko, to kar je že predsednik rekel,
               tudi nekako v začetku prihodnjega leta tudi lahko začeli s pripravo nacionalnega
               programa.</p>
            </sp>
            <sp xml:id="SDT4-OZZ-Redna-015-2006-05-11.sp21">

               <speaker>PREDSEDNIK LJUBO GERMIČ:</speaker>

               <p>Hvala lepa. Ali želi ob tej informaciji še kdo besedo? Če ne, bi potem zaključil
               razpravo o tem in bi z ugotovitvijo, da se je odbor seznanil z informacijo v zvezi s
               pripravo zakona o duševnem zdravju. Hvala.</p>
               <p>Obvestil bi vas, da gospoda kolega poslanca Mihaela Prevca nadomešča gospod Jakob
               Presečnik. Lep pozdrav! Ali je še pod točko razno kaj? Gospa Cvetka Zalokar Oražem.
           </p>
            </sp>
            <sp xml:id="SDT4-OZZ-Redna-015-2006-05-11.sp22">

               <speaker>CVETKA ZALOKAR ORAŽEM:</speaker>

               <p>Hvala lepa. Dovolite, da pozovem člane in članice odbora, da nekaj minut namenimo še
               najbolj vroči temi v zadnjih tednih in tudi mojemu pozivu, da se s to problematiko
               ukvarja tudi naš odbor.</p>
               <p>Najbrž veste, da govorim o postopku naročanja operacijskih miz za Onkološki
               inštitut. Moja ocena je, glede na to, da je o tem v zadnjem času veliko govora v
               javnosti, da se s to zadeva ukvarja predsednik države, varuh človekovih pravic, da je
               cela vrsta pozivov raznoraznih civilnih združenj, pisem in podobno, pravzaprav da je
               to najbrž top tema tega trenutka. Mislim, da je na vsak način nujno, da tudi odbor za
               zdravstvo v državnem zboru, v najvišjem zakonodajnem telesu vendarle <stage type="mag"/> <stage>(nadaljevanje)</stage> nameni nekaj besed tudi tej
               zadevi. Moj predlog je, da bi potem ko bi prejeli gradivo, ki bi ga pripravilo
               ministrstvo poročilo o tem postopku in o vseh zapletih o tej zadevi govorili na prvi
               redni seji našega odbora. Jaz predvidevam, da bi bilo to najbrž še v mesecu maju.
               Zakaj? Moja ocena je, da glede na to, da smo pravzaprav večkrat lahko prebrali, da se
               vse te stvari zapletajo tudi morda zaradi nekaterih slabih zakonskih rešitev, je prav
               gotovo nujno in ker se teh stvari največ baje dogaja, ali pa vsaj opazno, dogaja na
               področju zdravstva, ali je tu najbolj opazno, je tu najbolj opazno in boleče, je
               nujno pogledati v zakonodajnem telesu ali so zadeve, ki jih moramo mi, mislim, da smo
               prvi, ki moramo spremeniti zakonodajo na tistih točkah, kjer lahko prihaja do
               možnosti za te stvari. Po drugi strani pa se mi zdi, da je naša dolžnost tudi
               pogledati ali je bilo v zvezi s temi postopki vse vodeno korektno, ali je bilo vse že
               morda nekoliko iz kakšnega tedna oddaljene točke vendarle peljano, da ni dilem. H
               temu me vodi predvsem to kar sem lahko včeraj prebrala na strani gibanja oziroma kar
               je o tem zapisal predsednik države, ki pravzaprav vendarle po tistem prvem pozivu, ki
               se mi je zdel, vsaj meni osebno, nekoliko nenavadno, da naj se pritožnik umakne. In
               potem ko se je s tem pritožnikom, gospodom Šumakom, tudi srečal vendarle nakazuje na
               neke, bom rekla, na neke predvsem nenavadne stvari. Predsednik pravi, da očitno v tej
               zgodbi nekaj smrdi, da obstaja krog ljudi, ki se okorišča pri poslih z nabavo, da bo
               vse zadeve in gradiva, ki jih je prejel tudi predal organom pregona. Skratka, jaz
               mislim, da je to tema o kateri moramo spregovoriti tudi v parlamentu. Mislim, da je
               najboljša podlaga za to, če prejmemo ustrezno poročilo s strani ministrstva, ki je ta
               postopek vodilo, tudi z vidika, bom rekla, zadreg v zakonodajnih postopkih oziroma v
               zakonodaji s področja javnega naročanja, po drugi strani pa tudi, da se vendarle
               pride do dna tej zgodbi. Veliko je besed v zadnjih dneh o vseh teh zadevah. Mislim,
               da smo dolžni spregovoriti tudi širše o nabavah na področju zdravstva, kjer je na
               neki strani javna tajnost, če tako rečem, da se ljudje pogovarjajo da pravzaprav
               morda tudi 20, 30% sredstev s tega področja nekam ponikne, nekam kamor jaz mislim, da
               ni prav. O tem lahko veliko beremo, kako je bilo včasih, so bili zemljevidi kam bo
               kdo potoval, kako je sedaj. Mislim, da smo dolžni o teh stvareh spregovoriti. In kot
               zakonodajni organ narediti vse da vzpostavimo varovalke, da se teh morda 20, 30%
               sredstev, ki nekam ponikne ponovno vrne tja, to je za nove in dodatne in druge
               nabave. <stage type="mag"/><stage>(Nadaljevanje)</stage> Tako da mislim, da je
               tema tako urgentna, da se v parlamentu, po moje, če resno opravljamo svoje delo, tej
               zadevi ne smemo izogibati in je nujno k njej resno pristopiti. Pripravi se naj
               ustrezno gradivo in se o tem tudi pogovorimo na tem mestu. Tako da moj predlog je, da
               odbor sprejme sklep, da pozovemo vlado, da pripravi poročilo o tej nabavi, tudi
               poročilo zadregah in problemih v zvezi z javnimi naročili s področja zdravstva in da
               potem odbor na prvi redni seji to informacijo obravnava in tudi vidimo, kakšne so
               naše dolžnosti. Hvala.</p>
            </sp>
            <sp xml:id="SDT4-OZZ-Redna-015-2006-05-11.sp23">

               <speaker>PREDSEDNIK LJUBO GERMIČ:</speaker>

               <p>Hvala lepa. Prosil bi, jaz nimam težav, da dam ta predlog potem tudi na glasovanje,
               ampak glede na to, da je zdaj bilo omenjeno specifično okrog nabave operacijskih miz,
               hkrati pa še tudi nekako razmišljanje, da bi še širše o tem spregovorili, da ko bomo
               govorili o predlogu sklepa, ki bi ga odbor sprejel, da bi mogoče, kolegica Zalokar, v
               tem času eksplicitno zapisali, da bi odbor na prvi naslednji seji obravnaval vsebino
               glede javnih naročil na področju zdravstva. Zdaj pa, ali se bomo okvirili glede
               operacijskih miz ali bomo šli širše, glede na to, da bi potem kot predsednik poprosil
               za gradivo k tej točki ministrstvo za zdravje, da bi potem lahko imeli takšno gradivo
               oziroma bi ministrstvo pripravilo takšno gradivo, ki bi ga potem želeli za razpravo.
               Da ne bi potem bilo občutka, da smo želeli več ali pa manj, pa ministrstvo ni
               pripravilo ustreznega gradiva. Seveda bi bilo smiselno potem videti glede na gradivo,
               ali bi bilo dobro povabiti še katerega drugega ministra ali predstavnike drugih
               ministrstev, ker je veliko debate tudi tu v zvezi s problematiko sistema javnih
               naročil, zakonodaje na področju javnih naročil. In bi bilo mogoče smiselno tudi s
               tega vidika videti ali pa celo predvideti skupno sejo dveh odborov, tako odbora za
               finance kot odbora za zdravstvo, da bi res poskušali najti rešitve, ki bi hitro
               odpravili vse te zaplete pri teh nabavah in izrazili tudi skrb članov tega odbora in
               vseh članov parlamenta, torej državnega zbora Republike Slovenije, da do takšnih
               situacij ne prihaja. Kolega Kokalj, prosim.</p>
            </sp>
            <sp xml:id="SDT4-OZZ-Redna-015-2006-05-11.sp24">

               <speaker>ANTON KOKALJ:</speaker>

               <p>Ob tem bi imel en sam komentar. Če bi se delalo kakršnokoli poročilo, je treba zadevo
               zelo detajlno pregledati. Mislim, da bi bilo to vredno preiskovalne komisije. Namreč,
               za moj občutek je politično neokusno, da se predsednik države, ki je bil dolga leta
               predsednik vlade in vodja najmočnejše koalicijske vladne stranke, ki je sprejemala
               zakonodajo, katere posledice sedaj rešuje, da pravzaprav nabira poceni politične
               točke s tem, da rešuje to, kar je posredno sam zakuhal. In mislim, da je to neokusno,
               to zdajle javno rečem pred vsemi. Mislim, da gospod Drnovšek bi se moral najprej
               opravičiti kot tisti, ki je objektivno soodgovoren za tako stanje. Mislim, da je to
               prva stvar, ki naj jo stori, če hoče biti kredibilen kot politik. Drugače pa, če
               pozna situacijo, naj pove, kje so problemi, in naj s tem pomaga rešiti to situacijo.
               Jaz se absolutno strinjam, da je problem teh operacijskih miz treba po najkrajšem
               postopku reševati, vendar pa ne na način neokusnega nabiranja političnih točk za neko
               gibanje v imenu funkcije predsednika države. To pa mislim, da je treba ob tem
               povedati, glede na to, kakšno izhodišče je gospa poslanka tu postavila pri
               izpostavitvi tega problema.</p>
            </sp>
            <sp xml:id="SDT4-OZZ-Redna-015-2006-05-11.sp25">

               <speaker>PREDSEDNIK LJUBO GERMIČ:</speaker>

               <p>Hvala lepa. Kolega Klavora, prosim.<stage type="mag"/>
               </p>
            </sp>
            <sp xml:id="SDT4-OZZ-Redna-015-2006-05-11.sp26">

               <speaker>MAG. VASJA KLAVORA:</speaker>

               <p>Jaz bi takole predlagal. Slišali smo že zdaj dvoje mnenj glede teh operacijskih miz
               nesrečnih. Ta stvar je šla malo predaleč, tudi v javnosti in v vseh komentarjih.
               Glede na to, da ste predlagali, da bi se to obravnavalo se strinjam. Bilo bi prav, da
               tudi odbor za zdravstvo državnega zbora posluša poročilo o tej zadevi. Če že vse
               ostalo razpravljamo, o tej razvpiti zadevi bi bilo prav, da razpravljam na eni od
               svojih prvih sej. Ne bi pa to mešal skupaj z naročili v zdravstvu, javnimi naročili,
               ker to obsega pravzaprav področje vseh teh javnih naročil, tudi to je problem, tudi
               to je problem, problem je tudi v zdravstvu in to bi jaz ločil, eno, da bi
               razpravljali eno, potem pa še ta drugo v vezi tudi pač z drugimi resornimi
               ministrstvi oziroma odbori.</p>
            </sp>
            <sp xml:id="SDT4-OZZ-Redna-015-2006-05-11.sp27">

               <speaker>PREDSEDNIK LJUBO GERMIČ:</speaker>

               <p>Hvala lepa kolega Klavora. Zdi se mi ena akutnost, da bi bilo problema smiselno res
               se omejiti na ta obstoječi problem, da mogoče ne bi šli preširoko in potem ne dosegli
               tega cilja, za katerega mislim, da se bi lahko vsi tudi poenotili. Dajem besedo
               kolegu Presečniku. Prosim.</p>
            </sp>
            <sp xml:id="SDT4-OZZ-Redna-015-2006-05-11.sp28">

               <speaker>JAKOB PRESEČNIK:</speaker>

               <p>Hvala lepa za besedo, gospod predsednik. Torej malo imam zadreg pri tem predlogu.
               Strinjam se s tem, da je problem velik in da ga mora naročnik v skladu z veljavno
               zakonodajo hitreje reševati kot ga mogoče rešuje ali bom drugače rekel, najhitreje
               kot je možno seveda razreševati in razrešiti te probleme, ki so očitno nastali. To je
               prva ugotovitev. Drugo. Drugo je torej očitno jasno, da obstojajo nekatera določila v
               zakonu o javnih naročilih takšna, ki ne omogočajo hitrejših postopkov pri izvedbi
               javnih, javnih naročil, kar pomeni in mislim, da se to tudi dela v okviru ministrstva
               za finance, da je treba čim prej, da mora čim prej vlada pripraviti ustrezno novelo
               zakona, spremembo zakona ali nov zakon o javnih naročilih in ga posredovati v državni
               zbor in državni zbor naj ga seveda potem čim prej sprejme na podlagi česar bodo
               onemogočeni postopki, ki zadenejo ob zid, ki ne pripeljejo očitno nikamor. To je
               drugo. Tretje, kar se mi zdi pa problem, da bi točko obravnavali kot točko na tem
               odboru je pa problem seveda tudi poslovni, Gre za širitev točke poslovne tajnosti
               posameznih dokumentov. S tem smo se srečevali tudi vsak na svojem področju, tudi že v
               preteklosti in tu zadeve niso tako enostavne, da bi kar zdaj vsa javna naročila s
               kompletno dokumentacijo prinesli na mizo in začeli o tem razpravljati. Jaz seveda
               pričakujem, da bo naročnik oziroma ministrstvo storilo vse, da ta postopek čim prej
               zaključi, da ga uredi v skladu z zakonodajo in pošteno. To je eno. In da potem bo
               samo, jaz sem prepričan, da bo korektno, korektno da bo glede na to medijsko tudi
               odmevnost, da bo o tem tudi poročalo temu odboru oziroma državnemu zboru mislim na
               odboru za zdravje. Zato mislim, da iz teh razlogov, predvsem zaradi točke 3, ki sem
               jo navedel se mi zdi, da bi bila širša razprava z nekimi dokumenti pa lahko silno
               vprašljiva. Hvala lepa.</p>
            </sp>
            <sp xml:id="SDT4-OZZ-Redna-015-2006-05-11.sp29">

               <speaker>PREDSEDNIK LJUBO GERMIČ:</speaker>

               <p>Hvala lepa. Samo vas obveščam, da se nam je kolega Bojan Kontič pridružil. Lep dan
               vam želim in prijetno delo. Besedo pa dajem gospe Barbari Žgajnar Tavš. Prosim.
                  <stage type="mag"/>
               </p>
            </sp>
            <sp xml:id="SDT4-OZZ-Redna-015-2006-05-11.sp30">

               <speaker>BARBARA ŽGAJNER TAVŠ:</speaker>

               <p>Hvala lepa. Jaz bi rada izrazila podporo temu predlogu, in sicer, da se na prvi
               naslednji seji opravi neke vrsta razprava konkretno in zgolj o problemu operacijskih
               miz. Glede na to, da je zadeva aktualna in da je v bistvu tudi nujno potrebno najti
               neko rešitev, pa ne na dolgi rok, ampak kratkoročno rešitev. Ocenjujem tudi, da imamo
               poslanci pravico do informiranosti iz strani ministrstva, zato nenazadnje pravzaprav
               ne vidim zakaj te razprave v okviru, bom rekla, matičnega delavnega telesa državnega
               zbora ne bi opravili na prvi naslednji seji. Še enkrat bom dejala, poslanci imamo
               pravico do informiranosti, žal se vse prevečkrat dogaja, da dobimo informacije,
               pomembne informacije zgolj preko medijev pa vemo, da so tovrstne informacije dokaj
               okrnili tako da, bom podprla ta predlog.</p>
            </sp>
            <sp xml:id="SDT4-OZZ-Redna-015-2006-05-11.sp31">

               <speaker>PREDSEDNIK LJUBO GERMIČ:</speaker>

               <p>Hvala lepa. Kolega Jazbec, prosim.</p>
            </sp>
            <sp xml:id="SDT4-OZZ-Redna-015-2006-05-11.sp32">

               <speaker>JAZBEC FRANC:</speaker>

               <p>Hvala lepa. Ta problematika operacijskih miz, ki traja že dobra 3 leta je dejansko
               stvar, ki jo bo potrebno v tem letu rešiti, pogledati je pa treba nekaj, v bistvu je
               vsa ustrezna nova zakonodaja že v medmrežju o javnem naročanju, vendar problematika
               teh operacijskih miz se ne bo mogla reševati po tej zakonodaji, ker bo to trajalo
               predlogo, ker sklop te zakonodaje ima v bistvu 4 različne zakona. Zdaj, jaz bi rekel
               takole, v naši poslanski skupini ne bomo nasprotovali temu sklepu oziroma predlogu,
               ki ga je podala kolegica Oražnova, seveda pod pogojem, da bomo obravnavali, tako
               operacijske mize, kot kompleten problem javnega naročanja v sklopu, ker se mi zdi, da
               govoriti samo o operacijskih mizah na katerih se v bistvu zdajle zalomlja zakonodaja
               bi bilo preveč naperjeno proti temu problemu zato predlagam, da če bo ta sklep dobil
               danes večinsko podporo ga dopolnimo s tem, da se obravnava, tako problematiko tega
               razpisa operacijskih miz, kot javnega naročanja v celoti. Hvala.</p>
            </sp>
            <sp xml:id="SDT4-OZZ-Redna-015-2006-05-11.sp33">

               <speaker>PREDSEDNIK LJUBO GERMIČ:</speaker>

               <p>Hvala lepa. Kolega Jazbec, jaz bom seveda besedilo predloga sklepa, ko bo posredovan
               dal v razpravo in bo seveda ga možno spreminjati, dopolnjevati. Kolega Kontič,
               prosim.</p>
            </sp>
            <sp xml:id="SDT4-OZZ-Redna-015-2006-05-11.sp34">

               <speaker>BOJAN KONTIČ:</speaker>

               <p>Hvala lepa. Naj že kar v uvodu povem, da prihajam iz ustavne komisije, da ne bi bil
               občutek, da zamujam 45 minut oziroma 1 uro na sejo odbora za zdravstvo, je pač tako,
               da je istočasno bili sklicana. V celoti podpiram predlog kolegice Oražmove, podpiram
               ga zato, ker je dejansko to prešlo vse razumen meje, kar se zdaj dogaja s temi
               operacijskimi mizami in je potrebno, da se o tem širše spregovori. Jaz tudi mislim,
               da nič hudega, če se je predsednik države odzval na to težavo, prav je, da odreagira,
               prav je, da pove svoje mnenje, kajti tudi nanj se verjetno obračajo bolniki, nanj se
               obračajo zdravniki. Ta poizkus zdaj, da bi odbor za zdravstvo obravnaval vsa javna
               naročila in se do njih opredeljeval je seveda podoben kot je bil pri ustanoviti
               komisije za lastninjenje<stage type="mag"/> <stage>(Nadaljevanje)</stage>
               Mercatorja, dajmo vse zaviti v en paket in znotraj tega pogledati kako stvari
               stojijo, seveda posledica bo verjetno oziroma končni rezultat bo tak, da ne bomo nič
               ugotovili oziroma dognali na tem odboru. Jaz se lahko strinjam, da je potrebno
               predvsem drugje to urejati, da je naročnik tisti, ki je popolnoma tudi odgovoren za
               to kaj se dogaja, v tem primeru ministrstvo in prav je, da nam ministrstvo kot
               odboru, delavnemu telesu tega državnega zbora tudi poroča in pove in predstavi
               rezultate tega razpisa in seveda tudi verjetno kompleten postopek. Strinjam pa se s
               kolegom Presečnikom, da ni mogoče na tem odboru presojati razpis, pregledovati
               razpisno dokumentacijo, prijave in o tem na tem odboru razpravljati, to pa verjetno
               ni pristojnost tega odbora, prav pa bi bilo, da recimo ta konkreten primer, da dobimo
               temeljito informacijo, da na ministrstvu tudi pove oziroma minister pove, kaj pa je
               bilo storjenega od takrat, ko je prevzel vodenje ministrstva, jaz se spominjam obljub
               pred volitvami, da bo potrebno spremeniti zakonodajo, zdaj je leto in pol od takrat,
               komplikacije se ponavljajo pri razpisih v zdravstvu in prav bi bilo, da te
               informacije tudi dobimo. Jaz torej soglašam s tem, da na naslednji seji, ne na eni
               izmed naslednjih sej ampak, da na naslednji seji o tem spregovorimo in, da pred tem
               dobimo pisno informacijo oziroma informacijo, ki bo omogočala to razpravo na seji
               tega delavnega telesa, torej podpiram ta predlog in bom zanj tudi glasoval.</p>
            </sp>
            <sp xml:id="SDT4-OZZ-Redna-015-2006-05-11.sp35">

               <speaker>PREDSEDNIK LJUBO GERMIČ:</speaker>

               <p>Hvala lepa. Besedo dajem gospe Polonci Dobrajc, prosim.</p>
            </sp>
            <sp xml:id="SDT4-OZZ-Redna-015-2006-05-11.sp36">

               <speaker>POLONCA DOBRAJC:</speaker>

               <p>Hvala lepa za besedo, predsedujoči. Predvsem vam v razmislek in zato, ker se seja
               prenaša javno. Temeljni problem leži v zakonu v javnih naročilih, da ne bi mogoče
               gledalci dobili vtisa, da bomo mi, tudi če bo sprejet sklep na naslednji seji, lahko
               pereč problem operacijskih miz rešili, ker niti nismo matično delavno telo za to.
               Obstaja, mogoče bi bila teoretična varianta kako bi bilo, da se krši zakon, da se
               mize nabavijo, vendar se bomo potem v jeseni verjetno ukvarjali z interpelacijo
               ministrom, predvidevam kdo jo bo vložil in tako naprej. Pozivam vas, predsednik, da
               se ne zavaja javnosti, da bomo z razpravo na tem odboru karkoli rešili, kajti
               temeljni problem je v zakonu o javnih naročilih, za katerega pa ta odbor ni matično
               delavno telo in bi lepo prosila in tudi, da se problem operacijskih miz ne izrablja
               za govorice in kaj se javno govori in kaj se javno šepeta, marsikaj se je javno
               govorilo, marsikaj se bo in marsikaj se javno govori. Želela bi samo to, da bodo
               gledalci neposredno seznanjeni, da lahko zaseda ta naš odbor in razpravlja o nabavi
               operacijskih miz na naslednji redni seji, na izredni seji in tako naprej, vendar
               problema rešiti ne more, ker se mora popraviti zakonodaja, nismo pa matično delavno
               telo.</p>
            </sp>
            <sp xml:id="SDT4-OZZ-Redna-015-2006-05-11.sp37">

               <speaker>PREDSEDNIK LJUBO GERMIČ:</speaker>

               <p>Hvala lepa. Besedo ponovno dajem gospodu Presečniku, prosim.</p>
            </sp>
            <sp xml:id="SDT4-OZZ-Redna-015-2006-05-11.sp38">

               <speaker>JAKOB PRESEČNIK:</speaker>

               <p>Hvala lepa za besedo. Mislim, da se z gospodom Jazbecem nismo razumeli.<stage type="mag"/> <stage>(Nadaljevanje)</stage> Jaz nisem mislil to, da je treba
               zakon čim prej pripraviti pa spremeniti pa po novem zakonu tudi ta postopek speljati.
               Jaz sem trdil, da so pomanjkljivosti v tem zakonu očitno, ki omogočajo tudi
               dolgotrajne postopke, ne vem ali bi se dalo ta postopek dalo speljati prej ali ne, to
               jaz seveda ne vem, dejstvo je, da je treba zakon spremeniti, vendar ta problem je
               potrebno razrešiti v skladu z obstoječo zakonodajo in sem prepričan, da se ga tudi da
               rešiti, še vse probleme, še vsa javna naročila, v teh mnogih letih javna naročila in
               zakon o javnih naročilih ni od predvčerajšnjem, je že zelo dolgo in na vsak način ga
               je potrebno ta problem razrešiti v skladu z zakonodajo. Ne nasprotujem, da da
               ministrstvo poročilo o tem. Ne moram oziroma imam pa pomisleke, to kar sem rekel, da
               bi pa odbor zdaj pregledoval, ne vem, pogodbe, razpisne pogoje in tako naprej, ker to
               pa veljajo drugi zakoni, ki onemogočajo to, mogoče preiskovalne komisije ja, ampak
               odbor za zdravstvo pa ni preiskovalna komisija. Hvala lepa.</p>
            </sp>
            <sp xml:id="SDT4-OZZ-Redna-015-2006-05-11.sp39">

               <speaker>PREDSEDNIK LJUBO GERMIČ:</speaker>

               <p>Hvala lepa. Mislim, da nam je to tudi jasno in da ne želimo, da bi odbor bil
               preiskovalna komisija in nadomestek revizijski komisiji, kot tistemu organu, ki mora
               skrbeti za te stvari. Seveda bi pa, če mi je dovoljeno, sam opozoril na to, da je
               bilo na to temo postavljenih vrsta poslanskih vprašanj, torej, da je v državni zbor v
               okviru teh vprašanj opravil že kar vrsto aktivnosti in da je okrog tega bilo vrsto
               tudi zelo nepojasnjenih okoliščin pri obravnavi, ali vprašanj ali odgovorov in tudi
               zelo čudnih dogodkov v zvezi z poslanci, ki so ta vprašanja postavljali. Definitivno
               je res in tudi danes smo videli, da je lahko državni zbor kot zakonodajna veja
               oblasti tisti, ki pomaga pri pospešitvi in iskanju nekih rešitev, tudi prejšnja
               vsebina, torej zakon o duševnem zdravju je po mojem v okviru vseh pobud, ki smo jih
               tukaj dajali prispeval k temu, da smo danes lahko že imeli informacijo, ki je bila v
               10 dneh po tej korespondenci rezultirana v tem, da se je objavilo besedilo zakona na
               internetu in lahko tudi prispevek tega odbora v vsebinski razpravi o teh problemih,
               ki tukaj so, s katerimi se strinjam s kolegom Presečnikom, da glede na to, da je
               razpis že v teku, da jih bo treba reševati v okviru te zakonodaje in da bo treba v
               nadaljevanju pogledati na osnovi tega problema in podobnih primerov na kak način
               urejati to v prihodnje in seveda če bi mi želeli pri tem sodelovati se mi zdi, da bi
               bilo smiselno in se strinjam z vsemi tistimi, ki podpirate to razpravo o tem opraviti
               tukaj razpravo in se strinjam tudi s tistimi, ki so bili danes tukaj in z opozorili, da če bomo odprli pa vso tematiko
               ne bomo naredili nič, ne bom naredili ničesar kar bi bila pa slaba popotnica pri delu
               tega odbora, če bi želel prispevati k temu, da bi neko, bi rekel, pobudo prenesli za
               dobrobit rešitve, ki pa tukaj je in mi vemo, da imamo tisoče in tisoče bolnikov s
               temi obolenji in dejstvo je, da če bomo lahko našli kakršnikoli predlog, ki bi
               pomagal pri rešitvi tega problema je seveda ta pobuda za obravnavo na naslednji seji
               odbora seveda dobrodošla. Dajem pa besedo zdaj še gospe Zalokarjevi.</p>
            </sp>
            <sp xml:id="SDT4-OZZ-Redna-015-2006-05-11.sp40">

               <speaker>CVETKA ZALOKAR ORAŽEM:</speaker>

               <p>Jaz sem zelo pozorno poslušala. Saj jaz sem tudi že v začetku želela, da se danes ne
               razvije ta razprava, jaz mislim, da razprava o vsebinskih zadevah, a ne, že preveč je
               zadeva pregreta, vendar jaz ocenjujem, da je državni zbor kraj in naš odbor prav
               gotovo mesto, ki se s to zadevo mora ukvarjati. Jaz predvidevam, da če pravilno berem
               medije, potem v naslednjem tednu bo celo državna revizijska komisija baje nekaj
               zaključila, mislim, da bo to ena od pomembnih zadev v zvezi s tem postopkom, vendar
               se mi pa zdi, da bo to ravno tisto kar bo najbolje, da se bomo mi z nekoliko
               oddaljenostjo morda že lahko ozrli na to zadevo, kajti danes so te operacijske mize,
               jutri bo nekaj drugega, pojutrišnjem nekaj tretjega in prav na področju zdravstva so
               ta javna naročila, so zaostanki, ki so bili tudi že v preteklih letih opazni, <stage type="mag"/><stage>(Nadaljevanje)</stage> dolgotrajnost teh postopkov kaže
               na nekaj - morda, morda pravim, so službe, ki opravljajo te zadeve v okviru
               ministrstva, tiste, ki ne opravijo svojega posla v redu. Jaz ne vem. Ko gledam
               poročilo revizijske komisije, vidim, da se nekje zelo koncentrirajo stvari ali pa,
               bom rekla, nekje drugje jih ni toliko. Jaz recimo v dvanajstih letih v občini Domžale
               sem imela en sam revizijski postopek. Nekje drugje, kjer javne razpise tudi že pri
               pripravi dokumentacije zastavijo tako, da v sebi nosijo konflikte, ali pa da se že
               vnaprej ve, da bo možno, da se bo vsak pritožil, ker ni cena izključen kriterij pri
               izboru, ampak je še vse kaj drugega. In se mi zdi, da moramo pogledati, ali so vsi
               resnično naredili vse, kaj moramo popraviti, da bi v prihodnje do takih zadev ne
               prihajalo. Tokrat jih vidimo na najbolj občutljivi točki. Morda bo postopek celo kriv
               za kakšno človeško življenje. In mislim, da temu odboru za to ne more biti vseeno,
               ker se najbolj boleče ta zadeva odraža tu. A veste, če se tam neka kanalizacija ne
               zgradi ali pa ne vem katera zadeva, svinčniki ne nabavijo ali pa mobiteli za državne
               uslužbence, zaradi tega ni nikomur skrivljen prav velik las. Tukaj pa glede na odmeve
               javnosti gre za pomembno zadevo.</p>
               <p>In v tem smislu se mi zdi, da je poziv predsednika države popolnoma primeren in je
               pravzaprav na nek način indikativen in pokaže na problem. Jaz se strinjam in sem zdaj
               tudi tako oblikovala predlog, da obravnavamo poročilo, da ga lahko pripravi
               ministrstvo, in se mi zdi to najbolj primerno, da bo ministrstvo vedelo, kaj je
               stvar, bom rekla, tajna in kaj ni tajna. Mislim, da tisto, kar so tajni podatki, za
               nas niti ni pomembno in da tam ni tistih ključnih zadev v teh problemih. Da se to
               poročilo pripravi, da se ga obravnava, in napisala sem, da tudi v povezavi z
               zakonodajo s področja javnega naročanja. Minister je na to večkrat opozoril.
               Prepričana sem, da bo v vsakem primeru na to opozoril tudi v poročilu, ki ga bo
               pripravil - kje so bile pa tiste zadeve, ki so morda v zakonodaji. Ampak jaz še vedno
               pravim, da pa želim odgovor, ali je bila samo zakonodaja kriva ali pa morda še kaj
               drugega. Ne nazadnje javnost najbrž pričakuje odgovor, ali je v zakonodaji stvar tako
               napisana, da lahko mirno izberemo tistega, ki ponudi pravzaprav za tretjino dražje
               mize. In ta odgovor naj javnost enkrat dobi. Naj ga enkrat dobi, zakaj in kako je to
               pripravljeno, da se lahko izbere tudi 200 milijonov dražjega ponudnika, ki morda ni
               imel v redu dokumentacije ali pa je imel slabše mize, in tako naprej in tako naprej,
               ne bom več razpredala. Ampak o tej zadevi mislim, da je prav, da na odboru
               spregovorimo. Pravzaprav bi bila katastrofa, če se v parlamentu po vseh teh debatah
               zadnjih tednov s tem ne bi želeli soočiti, pogovoriti in iskati rešitve. Mislim, da
               je to naša dolžnost in bili bi slabi poslanci in poslanke, če bi se temu izogibali
               ali pa videli neke stvari in strahove. Prepričana sem, da bo razprava koristna. Sem
               prepričana.</p>
            </sp>
            <sp xml:id="SDT4-OZZ-Redna-015-2006-05-11.sp41">

               <speaker>PREDSEDNIK LJUBO GERMIČ:</speaker>

               <p>Hvala lepa. Preden dam besedo naprej, bi samo prebral, kaj je predlog sklepa: Odbor
               za zdravstvo bo na prvi naslednji redni seji obravnaval poročilo o vodenju postopka
               nabave operacijskih miz, tudi v povezavi s problematiko zakonodaje s področja javnega
               naročanja. Lahko še enkrat preberem, če bi bilo potrebno. Torej, odbor za zdravstvo
               bo na prvi naslednji redni seji obravnaval poročilo o vodenju postopka nabave
               operacijskih miz, tudi v povezavi s problematiko zakonodaje s področja javnega
               naročanja. Vemo pa, da se to nanaša na javni razpis za operacijske mize, ki so
               predmet te razprave, torej za 18 operacijskih miz, ki so namenjene onkološkemu
               inštitutu, bolnišnici Maribor, Novo mesto, <stage type="mag"/><stage>(Nadaljevanje)</stage> tako da ne bi bilo potem nejasnosti.</p>
               <p>Nadalje pa dajem besedo kolegu Kokalju. Prosim.</p>
            </sp>
            <sp xml:id="SDT4-OZZ-Redna-015-2006-05-11.sp42">

               <speaker>ANTON KOKALJ:</speaker>

               <p>Glede na formulacijo sklepa mislim, da za zelo kratko poročilo oziroma poročilo, ki
               naj bi bilo pripravljeno v enem tednu, ne bomo mogli na podlagi tega najti neke
               rešitve oziroma zadeva se bo še podaljšala, razprava v javnosti se bo vlekla. Jaz
               pričakujem pravzaprav predlog rešitve s strani našega odbora. Mi smo zakonodajna
               oblast in ne vem, če tu vidimo kakršnokoli izboljšavo, dajmo se tega lotiti. Več
               poročil bo samo kurilo medije in javno razpravo. Mi moramo sedaj pomagati najti
               rešitev, potem sem pa za to, da se zadeva temeljito razišče, kje so bili vzroki, ki
               so pripeljali do tega. Če bomo kar naprej brskali po tem, zakaj ni bilo in kako ni
               bilo, pa kdo je kaj naredil, v enem tednu, sem prepričan, če se pripravi poročilo,
               nihče ne bo s tem zadovoljen in na podlagi tega rešitve ne bomo našli. Jaz ne vem,
               predlagam, dajmo razmislit o tem, ali se sprejme nek specialen zakon, da se ta
               specifičen problem lahko reši. Sam pač nisem strokovnjak, ampak dajmo predvsem iti v
               smer, da se reši takoj ta problem. Potem pa raziskujmo, kdo in kako je kriv, vendar
               to pa naredimo temeljito.</p>
            </sp>
            <sp xml:id="SDT4-OZZ-Redna-015-2006-05-11.sp43">

               <speaker>PREDSEDNIK LJUBO GERMIČ:</speaker>

               <p>Hvala lepa. Kolegica Barbara Žgajner Tavš.</p>
            </sp>
            <sp xml:id="SDT4-OZZ-Redna-015-2006-05-11.sp44">

               <speaker>BARBARA ŽGAJNER TAVŠ:</speaker>

               <p>No, jaz se ne bi strinjala v celoti z govornikom pred menoj. Rada bi še enkrat
               poudarila, kot smo slišali že v razpravi, preden je bil prebran z vaše strani sklep
               oziroma predlog sklepa - tisto, kar želimo v prvi vrsti dobiti, je informacija s
               strani ministrstva glede samega postopka v zvezi z operacijskimi mizami. Ocenjujem,
               da do tega poročila smo upravičeni. In kot sem jaz dojela samo vsebino predlaganega
               sklepa, naj bi minister skozi poročilo nakazal in poslance informiral tudi o
               problemih, ki so se pojavili v okviru predmetne zakonodaje, torej zakona o javnih
               naročilih. Za to področje matično delovno telo, odbor za zdravstvo državnega zbora,
               ni pristojno, ampak je pristojno drugo matično delovno telo. Tako da ocenjujem, da bi
               vseeno podprli ta sklep, dobili pač informacijo v okviru širše razprave, v okviru
               tega delovnega telesa in potem, ne nazadnje, če se bo nakazalo, da pa je zakonodaja
               tista, kjer so luknje, in zaradi česar dejansko prihaja do nepravilnosti in
               zavlačevanja v postopkih, pa se seveda pritisne na ustrezno matično delovno telo
               oziroma skupaj z vlado najde tudi neko rešitev v okviru predmetne zakonodaje.</p>
            </sp>
            <sp xml:id="SDT4-OZZ-Redna-015-2006-05-11.sp45">

               <speaker>PREDSEDNIK LJUBO GERMIČ:</speaker>

               <p>Hvala lepa. Ne vidim več prijavljenih k razpravi. S tem ocenjujem, da lahko
               zaključimo. Imamo predlog besedila sklepa. Kolega Jazbec, bi želeli razpravljati o
               vsebini predloga sklepa? Prosim.</p>
            </sp>
            <sp xml:id="SDT4-OZZ-Redna-015-2006-05-11.sp46">

               <speaker>FRANC JAZBEC:</speaker>

               <p>Ne o vsebini, predsednik. Predlagam, da pred glasovanjem vzamemo pet minut odmora in
               se bomo v poslanski skupini posvetovali. Ker mislim, da pri predlogu in razpravi o
               tem predlogu, kolikor smo jo do zdaj lahko spremljali, gre za podobno zgodbo, kot je
               bila ob primeru ptičje gripe, veliko grmenja za prazen nič. In ko spremljam sklep
               oziroma predlog sklepa in to, kar se je zdajle razpravljalo, se mi zdi, da gre - ker
               gre namreč za predlog istega predlagatelja in na podoben način. Zato prosim za pet
               minut odmora pred glasovanjem. Hvala.</p>
            </sp>
            <sp xml:id="SDT4-OZZ-Redna-015-2006-05-11.sp47">

               <speaker>PREDSEDNIK LJUBO GERMIČ:</speaker>

               <p>Kolega Jazbec, seveda nimam razlogov, da vam ne bi ugodil pri tem proceduralnem
               predlogu. Preden to dam, še kolegica Zalokarjeva, kot replika, ocenjujem.</p>
            </sp>
            <sp xml:id="SDT4-OZZ-Redna-015-2006-05-11.sp48">

               <speaker>CVETKA ZALOKAR ORAŽEM:</speaker>

               <p>Sicer ne bi rada prilivala olja na ogenj, ampak mislim, da razprava na odboru v zvezi
               s problematiko <stage type="mag"/><stage>(Nadaljevanje)</stage> ptičje gripe
               ni bila takšna, da bi jo lahko, tako kot jo je, kolega Jazbec zdajle omalovaževal.
               Morda ste vi lahko srečni ali pa smo vsi skupaj lahko srečni, da se je zadeva
               pravzaprav pozimi, ko tudi gripe, tiste navadne, ni bilo - hvala bogu! -, pač uredila
               tako, kot se je. Ampak, veste, mislim - danes bo oddaja na televiziji, pa si jo
               skupaj poglejmo, o ptičji gripi. Mislim, da je danes zvečer, in jaz jo bom z veseljem
               pogledala, ker je to zadeva, ki že vseskozi obstaja, in marsikaj sem si vmes
               razjasnila. Ampak, veste, ta problem latentno še vedno obstaja. In v točki, ko smo se
               ga mi lotili, je bilo opaziti, da se v Sloveniji vse institucije ne lotevajo priprav
               na to zadevo dovolj resno. Program je bil pripravljen šele potem, ko smo pravzaprav
               zadeve sprožili v državnem zboru, in jaz ne bi rekla, to je bilo pa zdaj nekaj, kar
               smo ne vem kaj naredili, rezultatov pa ni. Veste, rezultati bodo zmerjeni takrat, ko
               bo morda do kakšne naslednje take zadeve prišlo. In se mi zdi tole popolnoma
               neprimerno, da na tak način omalovažujete razpravo o tej problematiki, ki je z
               današnjimi očmi lahko tudi takšna, z jutrišnjimi je pa lahko že popolnoma drugačna.
           </p>
            </sp>
            <sp xml:id="SDT4-OZZ-Redna-015-2006-05-11.sp49">

               <speaker>PREDSEDNIK LJUBO GERMIČ:</speaker>

               <p>Se opravičujem, ampak mi smo zdaj pri predlogu sklepa, ki govori o tem, ali odbor
               želi na naslednji seji obravnavati poročilo o tem, kaj se dogaja in kaj se je
               dogajalo v zvezi z naročilom operacijskih miz. Poslanke in poslance pozivam, skušajmo
               se uokviriti v to temo. Sam tudi pravim, če smo ravnali tako, da smo v preventivi
               lahko naredili vse, da ni prišlo do kakršnihkoli negativnih učinkov, hvala bogu.
               Želimo si tudi, da nikoli ne bo ne epidemije ne pandemije katerekoli gripe.</p>
               <p>Poskušal bi poslanke in poslance pozvati - glede na to, da vidim, da je zdaj
               diskusija prilila, kot v Rušah pravimo, vodo na karbid, in običajno potem pride do
               eksplozije, če s tem ne ravnamo pravilno - in bi vas potem prosil, če ni razprave o
               predlogu sklepa, da odredimo pavzo, ker k besedi sta se javila še gospa Polonca
               Dobrajc in kolega Jazbec. In bi res prosil, če bomo govorili o vsebini predloga
               sklepa, potem vam dajem besedo. Če pa bomo sedaj odšli, kdo, kje, kaj, zakaj, v
               kateremkoli delu v državnem zboru, se mi pa ne zdi korektno. Nisem za to, da bi jemal
               besedo, vendar vas vnaprej pozivam, da se držimo teme, o kateri govorimo. Gospa
               Polonca Dobrajc, prosim.</p>
            </sp>
            <sp xml:id="SDT4-OZZ-Redna-015-2006-05-11.sp50">

               <speaker>POLONCA DOBRAJC:</speaker>

               <p>Se odpovedujem, ker ste že sami v štirih stavkih povzeli, kaj je vaša naloga kot
               predsednika delovnega telesa, da pazite na vsebino točke, smo pa pri točki razno.
           </p>
            </sp>
            <sp xml:id="SDT4-OZZ-Redna-015-2006-05-11.sp51">

               <speaker>PREDSEDNIK LJUBO GERMIČ:</speaker>

               <p>Hvala lepa. Se vam zahvaljujem tudi za podporo. Kolega Jazbec.</p>
            </sp>
            <sp xml:id="SDT4-OZZ-Redna-015-2006-05-11.sp52">

               <speaker>FRANC JAZBEC:</speaker>

               <p>Hvala lepa. Predsednik, jaz sem vas razumel, da ste razpravo o predlogu
               zaključili...</p>
            </sp>
            <sp xml:id="SDT4-OZZ-Redna-015-2006-05-11.sp53">

               <speaker>PREDSEDNIK LJUBO GERMIČ:</speaker>

               <p>Zaključil, tako.</p>
            </sp>
            <sp xml:id="SDT4-OZZ-Redna-015-2006-05-11.sp54">

               <speaker>FRANC JAZBEC:</speaker>

               <p>Zato sem se prijavil k proceduralnemu predlogu in sem utemeljil, zakaj predlagam pet
               minutno pavzo. In je nekorektno, da je bila zlorabljena replika v popolnoma drugi
               smeri; zdaj ne bom govoril, v kateri, ampak zlorabljena je bila ta replika. Na
               proceduralni predlog ni replike. Hvala. <stage type="mag"/>
               </p>
            </sp>
            <sp xml:id="SDT4-OZZ-Redna-015-2006-05-11.sp55">

               <speaker>PREDSEDNIK LJUBO GERMIČ:</speaker>

               <p>Hvala lepa za opozorilo, kolega Jazbec. Odrejam 5 minut pavze in s sejo nadaljujemo,
               če mi je dovoljeno kolega Jazbec ob 15.35 uri. Ali je v redu? .../Vmesno
               govorjenje./... Po tej uri v dvorani, če mi je dovoljeno .../Vmesno govorjenje./...
               15.35, glede na to, da je ura 15.29.</p>
               <stage>(Seja je bila prekinjena 11. maja 2006 ob 15.29 uri in se je nadaljevala ob 15.32
               uri.)</stage>
            </sp>
            <sp xml:id="SDT4-OZZ-Redna-015-2006-05-11.sp56">

               <speaker>PREDSEDNIK LJUBO GERMIČ:</speaker>

               <p>... Oziroma po pavzi kolega Jazbec želite besedo, ker ste predlagal odmor za
               odločitev pred glasovanjem.</p>
            </sp>
            <sp xml:id="SDT4-OZZ-Redna-015-2006-05-11.sp57">

               <speaker>FRANC JAZBEC:</speaker>

               <p>Predlagani sklep bomo seveda podprli. Predlagam pa, da se tam besedica tudi v zvezi z
               črta ven.</p>
            </sp>
            <sp xml:id="SDT4-OZZ-Redna-015-2006-05-11.sp58">

               <speaker>PREDSEDNIK LJUBO GERMIČ:</speaker>

               <p>Potem mi dovolite, da potem preberem besedilo predloga sklepa. Odbor za zdravstvo bo
               na pravi naslednji redni seji obravnaval poročilo o vodenju postopka nabave
               operacijskih miz v povezavi s problematiko zakonodaje s področja javnega naročanja.
               .../Vmesno govorjenje./... Torej smo v fazi glasovanja. Dajem potem tako spremenjen
               predlog sklepa na glasovanje. .../Vmesno govorjenje./... Obrazložitev glasu je pa
               možna. Kolega Presečnik, prosim.</p>
            </sp>
            <sp xml:id="SDT4-OZZ-Redna-015-2006-05-11.sp59">

               <speaker>JAKOB PRESEČNIK:</speaker>

               <p>Hvala lepa. Torej jaz se strinjam s takim predlogom. To je tudi v skladu s tem, kar
               sem prej tudi poskušal sam sebi pojasniti, pa tudi ostalim. Gre za poročilo v zvezi s
               temi postopki, ne gre pa za ne vem pregledovanje dokumentacije in tako naprej, kot bi
               lahko bilo tudi razumljeno v prvi fazi tako, da bom podprl ta predlog. Hvala lepa.
           </p>
            </sp>
            <sp xml:id="SDT4-OZZ-Redna-015-2006-05-11.sp60">

               <speaker>PREDSEDNIK LJUBO GERMIČ:</speaker>

               <p>Hvala lepa. Še kdo želi obrazložiti svoj glas? Nihče. Potem, se opravičujem, gospod
               kolega Klavora, prosim.</p>
            </sp>
            <sp xml:id="SDT4-OZZ-Redna-015-2006-05-11.sp61">

               <speaker>MAG. VASJA KLAVORA:</speaker>

               <p>Jaz enako bom rekel kot je rekel kolega Presečnik, še enkrat poslušamo informacijo,
               ne raziskujemo, ne ugotavljamo in tako dalje. Poslušamo informacijo in mislim, da je
               ta informacija o tej zadevi, ki je našla tako široko medijsko popularnost, mislim, da
               odbor za zdravstvo mora vedeti.</p>
            </sp>
            <sp xml:id="SDT4-OZZ-Redna-015-2006-05-11.sp62">

               <speaker>PREDSEDNIK LJUBO GERMIČ:</speaker>

               <p>Hvala lepa. Kolega Kokalj.</p>
            </sp>
            <sp xml:id="SDT4-OZZ-Redna-015-2006-05-11.sp63">

               <speaker>ANTON KOKALJ:</speaker>

               <p>Mislim, da tak predlog sklepa ne bo ničesar rešil, to sem že prej rekel. Vsi vemo, da
               je problem zakon o javnih naročilih in jaz sem bom vzdržal pri glasovanju.</p>
            </sp>
            <sp xml:id="SDT4-OZZ-Redna-015-2006-05-11.sp64">

               <speaker>PREDSEDNIK LJUBO GERMIČ:</speaker>

               <p>Hvala lepa. Ker ni več predlogov za obrazložitev glasu dajem predlog sklepa na
               glasovanje.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Seveda skladno s tem sklepom bom z dopisom obvestil ministrstvo za zdravje, da nam
               pripravi poročilo in da bomo to točko obravnavali na prvi naslednji seji odbora.</p>
               <p>S tem zaključujem 15. redno sejo odbora za zdravstvo, se vsem vabljenim zahvaljujem
               za <stage type="mag"/> <stage>(Nadaljevanje)</stage> vašo udeležbo, vam želim
               še naprej lep popoldan in tudi prijeten vikend.</p>
               <stage>(Seja je bila končana 11. maja 2006 ob 15.36 uri.)</stage>
            </sp>
         </div>
      </body>
   </text>
</TEI>

<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT4-Skupna-2007-10-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za okolje in prostor</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom"
                     subtype="session"
                     corresp="#SDT4-Skupna-2007-10-16.OZOIP">0BBFB69B9E5B19F3C12573630032F426</idno>
               <idno type="custom"
                     subtype="session"
                     corresp="#SDT4-Skupna-2007-10-16.OZG">EA68D6D9E722768FC125736300369309</idno>
               <idno type="custom" subtype="day" corresp="#SDT4-Skupna-2007-10-16.OZOIP">1382C07FE5A33483C12573770031CE55</idno>
               <idno type="custom" subtype="day" corresp="#SDT4-Skupna-2007-10-16.OZG">1AD37B7769BBC7BAC125737700329109</idno>
               <idno type="URI" corresp="#SDT4-Skupna-2007-10-16.OZOIP">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=1382C07FE5A33483C12573770031CE55</idno>
               <idno type="URI" corresp="#SDT4-Skupna-2007-10-16.OZG">https://www.dz-rs.si/wps/portal/Home/deloDZ/seje/evidenca?mandat=IV&amp;type=pmagdt&amp;uid=1AD37B7769BBC7BAC125737700329109</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-Skupna-2007-10-16.OZOIP" n="021">
               <name>Redna</name>
               <date when="2007-10-16"/>
            </setting>
            <setting who="#SDT4-Skupna-2007-10-16.OZG" n="036">
               <name>Redna</name>
               <date when="2007-10-16"/>
            </setting>
         </settingDesc>
         <particDesc>
            <listOrg>
               <org xml:id="SDT4-Skupna-2007-10-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-Skupna-2007-10-16.OZOIP">
                        <orgName key="OZOIP">Odbor za okolje in prostor</orgName>
                     </org>
                     <org xml:id="SDT4-Skupna-2007-10-16.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA OKOLJE IN PROSTOR</stage>
            <stage type="session">21. seja</stage>
            <stage type="title">ODBOR DRŽAVNEGA ZBORA REPUBLIKE SLOVENIJE ZA GOSPODARSTVO</stage>
            <stage type="session">36. seja</stage>
            <stage type="date">(16. oktober 2007)</stage>
            <stage type="chairman">Sejo sta vodila Rudolf Petan, predsednik Odbora za okolje in prostor, in Franc
            (Feri) Horvat, predsednik Odbora za gospodarstvo.</stage>
            <stage type="time">Seja se je pričela ob 15.10. </stage>


            <sp xml:id="SDT4-Skupna-2007-10-16.sp1">

               <speaker>PREDSEDNIK RUDOLF PETAN:</speaker>

               <p>Predlagam, da pričnemo skupno sejo. Najprej mi dovolite, da vas seznanim, da
               pričenjam 21. sejo Odbora za okolje in prostor.</p>
               <p>Obveščam vas, da se je za današnjo sejo opravičil gospod Zmago Jelinčič Plemeniti.
               Glede nadomestil s pooblastilom vas obveščam, da gospod Stane Pajk nadomešča gospoda
               Milenka Ziherla. In imamo še eno nadomestilo, gospod Mitja Ljubeljšek nadomešča
               gospoda Zvonka Černača. Obema lep pozdrav na seji Odbora za okolje in prostor!</p>
               <p>Lep pozdrav seveda vsem! Lep pozdrav tudi predstavnikom medijev in pa, kot sem začel
               uvodoma, lep pozdrav tudi članom Odbora za gospodarstvo, s katerimi bomo preživeli
               današnje popoldne. Upam, da bomo učinkoviti in da se bomo dogovorili o tem, zaradi
               česar smo se sestali, to pa je določitev teme in vsebinskih izhodišč v okviru
               predsedovanja Evropski uniji, kajti vemo, da bosta naša odbora začela s
               parlamentarnim delom tega predsedovanja 21. januarja, ko se organizira srečanje
               predsednikov delovnih teles držav članic Evropske unije in Evropskega parlamenta na
               temo, o kateri bomo danes govorili.</p>
               <p>Toliko za uvod. Sedaj pa predajam besedo predsedniku Odbora za gospodarstvo, gospodu
               Horvatu. Izvoli, imaš besedo.</p>
            </sp>
            <sp xml:id="SDT4-Skupna-2007-10-16.sp2">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Petan. Spoštovane gospe in gospodje, tudi z moje strani vsem prav lep
               pozdrav! In hvala za udeležbo na tej skupni seji.</p>
               <p>Najprej to, kar moram proceduralno uvodoma reči. To je 36. seja Odbora za
               gospodarstvo.</p>
               <p>S pooblastili so prisotni kolega Franc Sušnik, ki nadomešča Bojana Ruglja, člana
               odbora, kolega Tomaž Štebe, ki nadomešča člana odbora Bojana Starmana, in kolega
               Janko Veber, ki nadomešča člana odbora Matjaža Hana.</p>
               <p>Določitev dnevnega reda, ena sama točka je. Ni bilo predlogov za spremembe in
               dopolnitve, tako da je ta točka edina točka, ki jo bomo obravnavali - določitev teme
               in vsebinskih izhodišč za srečanje predsednikov delovnih teles držav članic EU in
               Evropskega parlamenta v času predsedovanja Republike Slovenije Evropski uniji, ki ga
               21. januarja 2008 organizirata Odbora za gospodarstvo in Odbor za okolje in prostor.</p>
               <p>Prehajamo kar na obravnavo <title>1. TOČKE DNEVNEGA REDA - DOLOČITEV TEME IN
                  VSEBINSKIH IZHODIŠČ ZA SREČANJE PREDSEDNIKOV DELOVNIH TELES DRŽAV ČLANIC EU IN
                  EVROPSKEGA PARLAMENTA V ČASU PREDSEDOVANJA REPUBLIKE SLOVENIJE EVROPSKI UNIJI, KI
                  GA 21. JANUARJA 2008 ORGANIZIRATA ODBOR ZA GOSPODARSTVO IN ODBOR ZA OKOLJE IN
                  PROSTOR.</title>
               </p>
               <p>Gradivo ste dobili, dopis predsednika Državnega zbora z dne 20.9.2007, gradivo<stage type="mag"/><stage>(Nadaljevanje)</stage> Ministrstva za gospodarstvo s
               predlogi tem in vsebinskih izhodišč z dne 24.9.2007 in gradivo Ministrstva za okolje
               in prostor z dne 9.10.2007. Po moji skromni oceni smo dobili od obeh ministrstev
               kvalitetna gradiva, ne predolga, tako da imamo zelo dobro podlago za razpravo in tudi
               za sprejetje izhodišč za sam posvet.</p>
               <p>Nekega daljšega uvoda ni treba delati, ker ste seznanjeni s tem, kako so zadeve
               doslej potekale. Ob tem bi rad samo izrazil zahvalo, upam, da v imenu obeh, tako
               Rudija kot mene, za zelo dobro dosedanje sodelovanje z obema ministrstvoma. Imeli smo
               nekaj delovnih pogovorov in na podlagi tega je tudi prišlo do osnutka teh okvirnih
               tem in izhodišč, pa tudi do tega gradiva, ki ga imate pred sabo. In prepričan sem, da
               bomo svojo nalogo skupaj uspešno opravili danes s sprejetjem teh stališč in potem
               tudi z nadaljnjimi aktivnostmi, ki sledijo doma in tudi v odnosu do Evropskega
               parlamenta in nacionalnih parlamentov pri organizaciji tega prvega dogodka
               parlamentarnega v Sloveniji v času predsedovanja.</p>
               <p>Kolega Petan, če soglašaš, bi kar dal besedo predstavniku Ministrstva za
               gospodarstvo, državnemu sekretarju mag. Jeršiču, da poda kratek uvod h gradivu, ki ga
               imamo.</p>
            </sp>
            <sp xml:id="SDT4-Skupna-2007-10-16.sp3">

               <speaker>MAG. TOMAŽ JERŠIČ:</speaker>

               <p>Hvala za besedo, gospod predsednik. Lep pozdrav še enkrat obema predsednikoma,
               pozdrav vsem prisotnim! Kot je že predsedujoči uvodoma dejal, gradivo smo
               posredovali, pa vendar mi dovolite, da na kratko, mogoče v parih stavkih povzamem
               ključne sestavine tega gradiva.</p>
               <p>Ministrstvo za gospodarstvo predlaga kot glavno temo za srečanje predstavnikov
               nacionalnih parlamentov trajnostno energetsko politiko Evropske unije v sodelovanju s
               sosednjimi regijami. Cilj te teme je povezati realizacijo predlaganih ukrepov
               energetske politike za Evropo s trajnostjo stabilnostjo v sosednjih regijah s
               poudarkom na jugovzhodni Evropi.</p>
               <p>Slovenija ocenjuje, in na to opozarja tudi Evropsko unijo, da energetske trajnosti
               ni mogoče doseči samo in izključno z aktivnostmi držav članic EU-27, ampak je
               potrebno aktivno sodelovanje s sosednjimi regijami. Tako da bi bila to izhodiščna
               tema. V okviru te teme smo predlagali tri izhodišča, in sicer: prvič, obnovljivi viri
               energije, kako doseči cilj 20% deleža na evropski ravni; drugič, energetske
               tehnologije in strateški energetski tehnološki načrt; in tretjič kot zadnjič,
               energetska skupnost jugovzhodne Evrope kot model v doseganju trajnostne stabilne ter
               zanesljive oskrbe z energijo v regiji. V okviru teh tem smo nanizali nekaj izhodišč
               oziroma tez za razpravo, pa dovolite, da jih samo na kratko še naštejem: izzivi nove
               energetske politike za Evropo, strateški energetski tehnološki načrt, model
               energetske skupnosti jugovzhodne Evrope, <stage type="mag"/><stage>(Nadaljevanje)</stage> sodelovanje s sosednjimi regijami, kot že uvodoma rečeno,
               in pa tudi teza v okviru jedrske energije.</p>
               <p>Toliko za uvod, ostalo je v gradivu. Hvala lepa.</p>
            </sp>
            <sp xml:id="SDT4-Skupna-2007-10-16.sp4">

               <speaker>PREDSEDNIK FRANC (FERI) HORVAT:</speaker>

               <p>Hvala. Besedo dajem predstavniku Ministrstva za okolje in prostor. Izvolite, državni
               sekretar.</p>
            </sp>
            <sp xml:id="SDT4-Skupna-2007-10-16.sp5">

               <speaker>MAG. MITJA BRICELJ:</speaker>

               <p>Hvala lepa. Spoštovana predsednika, spoštovane poslanke in poslanci! Kot je razvidno
               iz gradiva, so tudi z naše strani, Ministrstva za okolje in prostor, poudarjene
               ključne vsebine pod dvema ključnima poglavjema, to so mednarodna pogajanja glede
               zmanjševanja emisij toplogrednih plinov po letu 2012, v skladu z Okvirno konvencijo
               Združenih narodov o podnebnih spremembah in pogodbenicah Kjotskega protokola, zlasti
               povezane z aktivnostmi pred in po sestanku na Baliju, kjer bodo decembra jasne
               ključne vsebine na globalni ravni, ki jih bo morala slediti tudi Evropska unija. Pod
               drugo točko pa imamo navedene ključne aktivnosti, povezane z izvajanjem notranje
               evropske politike za zmanjševanje emisij toplogrednih plinov.</p>
               <p>Tisto, kar velja poudariti v razvoju dogodkov, ki so za Slovenijo pomembni, je, da
               smo ustanovili medresorsko skupino za spremljanje in pripravo programov ukrepov za te
               vsebine med Ministrstvom za gospodarstvo, Ministrstvom za kmetijstvo, gozdarstvo in
               prehrano ter Ministrstvom za promet in Ministrstvom za okolje in prostor, ki to
               skupino tudi koordinira, za verificiranje nacionalnih oziroma državnih ukrepov za
               doseganje teh ciljev. Ta skupina, ki bo uradno tudi verificirana, tako načrtujemo za
               naslednjo sejo Vlade, bo tudi usklajevala aktivnosti, povezane za dosego teh ciljev
               na državni ravni.</p>
               <p>Tisto, kar kaže še poudariti, je verjetno to, da podnebne spremembe in programi
               ukrepov so velika prioriteta tudi, ki sega na zunanjepolitično področje in celo
               področje varnosti, tako da daleč presega samo okoljsko dimenzijo, je tudi močno
               povezana, kot kaže tudi vaša organiziranost z gospodarstvom, predvsem je ključno
               povezovanje z gospodarstvom, kmetijstvom in transportom. To so ukrepi, ki so
               čezsektorski in zadevajo najmanj, tako kot smo že povedali, štiri resorje na naši
               državni ravni in enako tudi na globalni oziroma evropski. Gre za medsektorske ukrepe.
               To je morda tisto, kar je najpomembnejše, da ni sektorskih ukrepov, ki bi lahko te
               cilje dosegali uspešno, v skladu z ambicijami, ki jih ima tudi evropska politika na
               tem področju.</p>
               <p>Morda je treba izpostaviti samo še eno pomembno dejstvo, da je treba pri tem
               upoštevati Lizbonsko strategijo. <stage type="mag"/><stage>(Nadaljevanje)</stage> In doseganje lizbonskih ciljev na tem področju ni
               obrobnega pomena, ampak obratno. O tem bomo govorili tudi že novembra na posebni
               konferenci o podnebnih spremembah in razvoju, ki bo v Sloveniji od 14. do 16.
               novembra na Brdu. Gre za to, da naj bi z razvojem, ki že tako ali drugače pravzaprav
               ima tehnične rešitve za doseganje teh ciljev, spodbujali tovrstni razvoj in s tem
               krepili tudi konkurenčnost v Evropi. Hvala.</p>
            </sp>
            <sp xml:id="SDT4-Skupna-2007-10-16.sp6">

               <speaker>PREDSEDNIK FRANC (FERI) HORVAT:</speaker>

               <p>Hvala, gospod državni sekretar Bricelj. Preden odprem razpravo, naj vas še obvestim,
               da je s pooblastilom prisoten poslanski kolega dr. Pavel Gantar namesto člana Odbora
               za gospodarstvo Alojza Posedela.</p>
               <p>Odpiram razpravo. Kdo bo prvi? Dr. Gantar.</p>
            </sp>
            <sp xml:id="SDT4-Skupna-2007-10-16.sp7">

               <speaker>DR. PAVEL GANTAR:</speaker>

               <p>Zdaj govorim v enem ali drugem imenu, kot nadomestni član ali pa kot pravi član
               Odbora za okolje ali nadomestni za gospodarstvo.</p>
               <p>Rad bi vas obvestil, mislim, da je ta informacija pomembna, da je bila 1. in
               2.10.2008 seja predsednikov oziroma podpredsednikov odborov nacionalnih parlamentov
               za okolje in za gospodarstvo ter predsednikov teh odborov tudi iz Evropskega
               parlamenta in še posebej so bili tam prisotni tudi člani in predsednik Začasnega
               komiteja oziroma Odbora Evropskega parlamenta za klimatske spremembe. Od tega
               srečanja v Ljubljani se seveda kar nekaj pričakuje. Dejstvo je, kot veste, ne vem, če
               je bilo že omenjeno, da bo Evropska komisija predložila oziroma sprejela 7. ali 19.
               tako imenovani energetsko-okoljski paket; na to so posebej opozorili. Se pravi,
               sistem novih direktiv, ki se nanašajo na spremljanje te sheme trgovanja, na zavezo
               minus 20% in še v zvezi z, mislim, da energetsko učinkovitostjo. To je bilo posebej
               poudarjeno. In verjetno, čeprav ni bilo izrecno rečeno, pa vendar se je dalo vedeti,
               se pričakuje, da bo ta zadeva potem obravnavana tudi na Svetu v marcu 2008, ko ga bo
               Slovenija vodila. Mislim, da bo verjetno ta odbor moral v veliki meri - ta sestanek
               bo moral biti v veliki meri posvečen prav tem temam, temu okoljsko energetskemu
               paketu, problematiki, ki se bo pojavila pri razdelitvi kvot pri trgovanju z
               emisijami. In bi morali to fokusirati predvsem na to. Nekaj od tega je notri, in ker
               bo to že po Baliju in tedaj se bo tudi vedelo, kakšni so rezultati tega Balija. Zato
               bi opozoril, da bi se morali zelo dobro pripraviti, ker se veliko pričakuje od tega
               in bi morala močno sodelovati oba odbora Državnega zbora z ustreznimi službami na
               okolju in gospodarstvu.</p>
               <p>Sam bi glede Balija rekel to, da je zgodba zelo nepredvidljiva. Tako kot razumem, še
               ni veliko dogovorov, tudi v Evropi navsezadnje še ni povsem jasno, kako se bo
               predvsem teh minus 20% na 1990 izšlo; nekaj je odvisno tudi od poljskih volitev, vsaj
               tako pravijo. In menim predvsem to, no, da bi opozoril Vlado, pa tudi Državni zbor,
               da se bo treba na Bali zelo močno pripraviti <stage type="mag"/>
               <stage>(Nadaljevanje)</stage> in da, torej slovenska delegacija na Baliju, bo imela pomembno vlogo v
               luči tega, da bo naslednja predsedujoča in sam menim, da iz vidika tega, bi moral
               tudi Državni zbor se odločiti, da pošlje vsaj dva poslanca v to delegacijo. Jaz ne
               navijam da ne bi slučajno razmišljali za gospodarski turizem, ampak dejstvo je, da se
               bomo mi v Državnem zboru znašli zelo v problemih, če ne bomo vsaj poznali in
               prepoznali problematike, ki se nam bodo pojavljale na tem skupnem odboru, ki bo
               takrat. Tako da jaz bi rekel, da bi moralo, da bi o teh razmeroma splošnih zadev, ki
               so sicer korektne, bi moralo dejansko, saj tu so ti predpisi tudi predvideni, da bi
               morali dejansko na tem delati in da bo jedro tega sestanka 21.1. okoli teh treh
               direktiv oziroma dveh direktiv, enega predpisa in da se moramo okoli tega
               skoncentrirati. Ne bo časa za splošno priseganje na to, da je okolje pod vprašanjem,
               ne bo časa za splošno priseganje, da je treba nekaj storiti, da je resnica neprijetna
               in nevarna, tu bo zdaj šlo za resne stvari in ta odbor bo seveda dal ta ton, do kje
               bo pustil Vlade, da gredo v teh stvareh in bi res plediral, da se tu vzpostavi, da je
               ta komite, ki bi to pripravljal, v tesnem sodelovanju in da bo naslednja točka morala
               biti, če že ne prej ob sprejemu, takoj po Baliju, kaj in kako nam je storiti po
               Baliju, potem ko bomo vedeli, kakšni so rezultati. Zato bi res opozoril na to in
               hkrati bi še rekel, še enkrat poudaril, mislim, da mora za spremembo tega da mora
               imeti Državni zbor ustrezno zastopstvo znotraj delegacije Slovenije tudi sam to,
               torej jaz bi rekel najmanj dva člana. Bo zelo resna stvar, no jaz bi na to opozoril.
               Ne vem če sem bil zadosti jasen, ker pač...</p>
            </sp>
            <sp xml:id="SDT4-Skupna-2007-10-16.sp8">

               <speaker>PREDSEDNIK FRANC (FERI) HORVAT:</speaker>

               <p>Hvala kolega dr. Gantar. Jaz bi, preden dam besedo naslednjemu razpravljavcu, rad
               samo rekel tole, ta opozorila so na mestu, bi pa dve stvari pri tem izpostavil. Mi
               neka izhodišča in okvirne teme moramo sprejeti in jih določiti v tem trenutku, ker
               kot vidite iz pisma predsednika Državnega zbora in tak je tudi dogovor tudi pri delu
               drugih delovnih teles, ki bodo organizirale nekatere dogodke, v času predsedovanja,
               jih moramo dati in predsedniku in potem posredovati tudi naprej v Bruselj in pa
               seveda tudi nacionalnim parlamentom.</p>
               <p>Kar pa ne pomeni, da mi s tem zapremo zgodbo in da je to zabetonirano in
               definitivno, ampak glede na to, kaj se bo dogajalo naprej, vključno z Balijem in do
               pravzaprav začetka prihodnjega leta, bo po potrebi potrebno tudi potem dopolniti,
               zato da bomo aktualnih pri teh stališčih oziroma pri teh temah.</p>
               <p>Drugo, kar bi rad še rekel v informacijo, mi smo skupaj s kolegom Petanom bili, s
               predsednikom Državnega zbora, poleti v Bruslju na eni od velikih konferenc, kjer so
               običajno tri delovne skupine in tri teme in ena od njih je bila takrat tudi
               energetika in okolje. In zgodilo se je to, da za področje energetike in okolja ni
               bilo pripravljenega nobenega gradiva vnaprej, niti<stage type="mag"/> <stage>(Nadaljevanje)</stage> nobenih tez, o čem se bo razpravljalo in potem je bila
               razprava, skupaj smo vsi ocenjevali, ni bila dovolj osredotočena, ni bila dovolj
               natančna, bila je razpršena in nekaj koristi iz tiste razprave ni bilo, je bilo bolj
               ponavljanje znanih zadev kot se pojavljajo na vseh konferencah. In prav zato smo se
               potem skupaj in midva kot predsednika odborov in pa skupaj z ministroma obema in
               ekipama obeh ministrstev, smo se pogovarjali v tej smeri, da je potrebno določiti
               okvirne teme, ne preveč, tisto, kar je aktualno po naši oceni, v tem trenutku oziroma
               bo še v začetku januarja in pa, kjer lahko plasiramo nekatere svoje poglede in
               nekatera svoja stališča in tako je tudi nastalo to, kar je zdaj pred nami. Tako da bi
               predlagal, da o tem razpravljamo, da če ima kdo kakšne predloge za dopolnitve da jih
               da, da potem se to lahko naprej posreduje, s tem da kot pravim, s tem zadeva ni
               zaključena in ni rečeno, da se ne bomo še do konca leta srečali še, če bo potrebno
               tudi na skupni seji in določili dokončna stališča in pa teme za to konferenco.</p>
               <p>Samo še to bi omenil, da se zadeve seveda dogajajo tudi pri drugih mednarodnih
               organizacijah. Zadnjič, ko je bila v Portorožu, prvič v Sloveniji, jesenska
               konferenca organizacije za varnost in sodelovanje v Evropi, so bila tri tematska
               področja v razpravi in eno od njih je bilo tudi energetika in to s poudarkom prav na
               tem, kar imamo mi tukaj pod točko 3, energetska skupnost v jugovzhodni Evropi, tako
               da je tudi tam zadeva zelo aktualna, seveda v okviru razprave o varnosti in
               sodelovanja v tem delu Evrope. Kolega Petan, izvoli.</p>
            </sp>
            <sp xml:id="SDT4-Skupna-2007-10-16.sp9">

               <speaker>PREDSEDNIK RUDOLF PETAN:</speaker>

               <p>Hvala za besedo. Torej, jaz se seveda s tem, kar je gospod Gantar omenil, ki je tudi,
               naj omenim podpredsednik Odbora za okolje in prostor, omenil, vendar pa treba je tu
               priznati še eno zadevo, tako da bi želel, ne da bi bil že vnaprej skeptičen, ampak
               delo bo težko, iz tega razloga, ker tudi najbolj razvite države si niso enotne,
               namreč niso vsi prepričani, da je ta cilj 20 procentno zmanjšanje emisij toplogrednih
               plinov glede na leto 1990 možno doseči. To je lahko celo eden od možnih scenarijev,
               taka ugotovitev na Bali jaz upam da ne bo, si želim tega, ampak dobro, lahko se tudi
               to zgodi. Vsekakor pa, treba je preseči ta razhajanja med tistimi državami, ki še
               niso podpisale Kjotskega sporazuma, kajti treba bo doseči neke dogovore ali karkoli,
               neke sklepe sprejeti, ki bo zavezujoče, kaj bo v bistvu tisto, kar bo nekako prešlo
               ta Kjotski protokol, ker to je zdaj tista glavna beseda, vemo pa da se marsikje
               zatika. Ne nazadnje roki tudi tečejo, tako da nekaj bo potrebno narediti in verjetno
               na Baliju se nekaj tega bo zgodilo, vsaj vedeli bomo točno pri čem smo, dejstvo je pa
               tudi to, da do zdaj smo vsi kazali s prstom na najbolj razvito državo, da je največji
               onesnaževalec. Časi se spreminjajo in azijske države, ki tudi niso podpisale vse ali
               pa sploh niso podpisale Kjotskega protokola, postajajo največji onesnaževalci. Tako,
               da to je tudi nek dodatni moment, ki se mu verjetno enkrat ne bomo mogli več
               izogniti, da bomo mogli reči bobu bob. Tako da, to je ena od tem, tako da, potrebno
               bo delati, jaz pravim malo v rokavicah, da dosežemo tudi v tem okvirju da bo ali bo
               dosežen nek pameten razplet, nek sporazum in mislim da bomo mi ravno ta post Bali
               praktično, ko bomo<stage type="mag"/> <stage>(nadaljevanje)</stage> imeli
               najbolj težko vlogo, ko bomo morali začrtati tudi v okviru Evropske unije neke
               smernice in dati temu neko težo, tako da bomo morali biti zelo operativni in pa
               sproti spremljati zadeve. Toliko mogoče, hvala.</p>
            </sp>
            <sp xml:id="SDT4-Skupna-2007-10-16.sp10">

               <speaker>PREDSEDNIK FRANC (FERI) HORVAT:</speaker>

               <p>Hvala. Kdo želi besedo? Dr. Gantar?</p>
            </sp>
            <sp xml:id="SDT4-Skupna-2007-10-16.sp11">

               <speaker>DR. PAVEL GANTAR:</speaker>

               <p>Se opravičujem, mogoče izgledam neprijeten ali pa preveč, bi rekel, kakorkoli. Jaz
               bi želel reči to; o Kjotu se nobeden ne pogovarja nič več. Kjota je zadeva, ki je
               končana. Nekatere države bodo to izpolnile, nekatere ne bodo. Slovenija kot vse kaže
               zaradi tega, ker bo upoštevala tudi po ...<stage>/Nerazumljivo/</stage>..., mislim da je 1,7
               milijona ton, koliko približno kvota nam priznana, če se ne motim. Slovenija očitno
               toliko približno bo izpolnila. O Kjotu je končana zgodba. Post Kjotska zadeva je
               odprta. Nič še ni določenega, razen tega, da je Evropska unija kanclerka Merkel, ko
               je bila predsedujoča svetu pozvala k zmanjšanju za minus trideset in zmanjšanju
               zavezujočim dogovorom na globalni ravni in če je tak dogovor, se Evropa zaveže za
               minus trideset. To ni doseženo. Evropa se je zato, ker to ni očitno, da je marca na
               svetu zavezala, da bo šla unilateralno na minus 20% glede na leto 1990, če se prav
               spomnim. In ta paket, ki bo to kodificiral, to sta dve direktivi in ena pravila ali
               kaj so že, bo predstavila komisija 7.12. In sicer zakaj 7.12? To je točno v času že
               dogajanj na Baliju, ker ne bo mogla pozivati k zavezujočim dogovorom na Baliju, če
               sama ne bo sprejela neke zaveze, da tudi sama hoče nekaj storiti. In med tem 7.12. in
               spomladanskim svetom, ki ga gosti Slovenija je naš odbor. In ta odbor bo naletel na
               zelo težke orehe.</p>
               <p>Eno je sprememba pravila pri emisijskem trgovanju, in drugič, kako se bodo države
               članice odzvale na ta minus 20%, oziroma ta minus 20% bo tako imenovana skupna vsota,
               kako bo znotraj porazdeljena, o tem seveda še ni nobenega pravega dogovora
               narejenega. In tu notri seveda bomo mi soočeni, če bomo hoteli ali pa ne z nastopi
               predsednikov odborov za okolje in gospodarstvo, ki bodo rekli: "naša država ne bo
               sposobna, noče, ne želi tega realizirati", in tako naprej. Zato jaz opozarjam na ta
               vidik in ta vidik se mi zdi zelo pomemben, da se koordiniramo in parlament in oba
               ministrstva zelo natančno obveščamo, predvsem oni morajo nas, kako bomo mi zasnovali
               to zgodbo, več od tega pa bo seveda znano, ko bodo točno znani kakšne bodo te
               direktive, se pravi 7.12. ali kakšen teden dni, štirinajst dni prej in pa seveda
               takrat, ko se bo Bali končal bomo zanesljivo morali imeti še en sestanek. Tej temi se
               pa ne bomo mogli izogniti. Ta sestanek pada v čas, ki je zelo, bi rekel, neprimeren z
               vidika obremenitve dela, ki je zelo zoprn, ker smo točno vmes med tema dvema
               zadevama. <stage type="mag"/> <stage>(nadaljevanje)</stage> Toliko o tem, zato
               jaz opozorim na to in sedaj ne bom več govoril. Sicer pa mislim, da sta oba dokumenta
               dobro pripravljena, jaz o njih ne bom diskutiral, ampak vsekakor jih bo treba
               sfokusirati, zožiti po mojem, če bo hotelo ali pa ne se bo to zožilo prav na te
               probleme, na te teme, ki se bodo na to vezale.</p>
            </sp>
            <sp xml:id="SDT4-Skupna-2007-10-16.sp12">

               <speaker>PREDSEDNIK FRANC (FERI) HORVAT:</speaker>

               <p>Hvala. Naprej, kdo želi besedo? Magister Tavzes.</p>
            </sp>
            <sp xml:id="SDT4-Skupna-2007-10-16.sp13">

               <speaker>MAG. RADOVAN TAVZES:</speaker>

               <p>Jaz se oproščam, mogoče en komentar k temu, katera seveda tema je tista, ki je
               najprimernejša za tako srečanje parlamentarcev v januarju. Jaz bi še eno dimenzijo
               povedal. Gre za te tako imenovane energetsko klimatske ali pa energetsko podnebni
               paket. Komisija je v dogovoru tudi z Svetom iz tega energetsko podnebnega paketa
               izvzela neke dokumente, ki so bili prej seveda sestavni del, zato ker se je ustrašila
               ene časovne dimenzije, da ta paket ne bo sprejet do volitev, torej do novega
               parlamenta, nove sestave evropskega parlamenta.</p>
               <p>Druga zadeva je, da ta energetsko klimatski paket sočasno parlamentarci berejo. Oni
               so tudi ustanovili prav poseben odbor, ki bo to spremljal, tako da verjetno glede na
               časovno dimenzijo in glede na čas, ki je na razpolago parlamentarcem je verjetno ta
               energetsko podnebni paket seveda osrednja točka. Tudi Sloveniji, kot predsedujoči, je
               prav posebna naloga dana ali pa v bistvu v nekem smislu, od Slovenije se pričakuje,
               da čim več prvega branja tega energetsko klimatskega in energetsko podnebnega paketa
               izvede v času svojega predsedovanja. In zelo primerno bi bilo potem za Slovenijo kot
               predsedujočo poslušati parlamentarce, sedeva kako oni razumejo dokument, ki bo 7. ali
               pa 5. decembra dan s strani komisije, ki pa je sedaj v nekem smislu zelo skrbno
               varovana dokumentacija, ker seveda si ne želi prezgodnje razprave. Želi si seveda,
               vsi, zlasti komisija in Svet, da je "spring cancel" to pomeni, da je naslednje
               srečanje Sveta, Evropskega sveta seveda tudi ...<stage>/Nerazumljivo./</stage> odobrena vsaj osnovna
               teza teh dveh ali pa treh dokumentov. Hočem povedati, da je mogoče res, da bi se
               primerno bilo osredotočiti mogoče s pogovorom z drugimi parlamenti tudi, o tem ali ni
               mogoče ta točka pravzaprav osrednja. Jaz ne rečem, da se je potrebno izognit Baliju,
               pa tudi temam, ki so jih kolegi energetiki povedali, ampak mogoče to osrednjo točko,
               bi mogoče Slovenija kot predsedujoča mogoče tu v takšnem pogovoru potrebovala.</p>
            </sp>
            <sp xml:id="SDT4-Skupna-2007-10-16.sp14">

               <speaker>PREDSEDNIK RUDOLF PETAN:</speaker>

               <p>Hvala. Naprej, kdo želi besedo? Nihče? Potem, mi dovolite, da...</p>
            </sp>
            <sp xml:id="SDT4-Skupna-2007-10-16.sp15">

               <speaker>DR. PAVEL GANTAR:</speaker>

               <p>Ne misliti, da imam sebe v mislih. Jaz imam določene izkušnje, ko smo se pogajali o
               Kjotu in smo odšli trije v Kjoto in štirinajst dni nismo spali. Jaz bi predlagal, da
               se res naredi kompetentna delegacija za Bali in jaz mislim, da morata biti vsaj eden
               ali dva člana Državnega zbora in ne mislim in povem, da tisti ki bo šel tja, ne bo
               šel na počitek na Bali, to vam pa zdaj povem.</p>
            </sp>
            <sp xml:id="SDT4-Skupna-2007-10-16.sp16">

               <speaker>PREDSEDNIK RUDOLF PETAN:</speaker>

               <p>Hvala lepa. Kolega Janc.</p>
            </sp>
            <sp xml:id="SDT4-Skupna-2007-10-16.sp17">

               <speaker>KRISTJAN JANC:</speaker>

               <p>Ja, hvala lepa. Poglejte, pa ne za šalo ampak zares. Jaz mislim, da je prav ta
               predlog zelo ...<stage>/Nerazumljivo./</stage> in zagotovo med tema dvema potnikoma naj bo gospod
               Gantar, ki zagotovo to stvar pozna, se je poglobil in mislim, da je prav, da je tudi
               udeleženec Državnega zbora na tem srečanju. Hvala.</p>
            </sp>
            <sp xml:id="SDT4-Skupna-2007-10-16.sp18">

               <speaker>PREDSEDNIK RUDOLF PETAN:</speaker>

               <p>Hvala. Kolega Mikolič.<stage type="mag"/>
               </p>
            </sp>
            <sp xml:id="SDT4-Skupna-2007-10-16.sp19">

               <speaker>MARTIN MIKOLIČ:</speaker>

               <p>Hvala za besedo. No, jaz sem pogledal tule na današnji dnevni red, pa če bi bila
               točka razno, bi se pod razno oglasil.</p>
               <p>Poglejte, dajem en predlog glede same lokacije določenih srečanj parlamentarnih
               odborov. Moram povedati, da smo nekateri, zdaj bom pa tako, čisto odkrito povedal,
               župani nekako aktivni, da bi se določene zadeve v času predsedovanja odvijale tudi na
               terenu, ne samo v Ljubljani oziroma na Brdu. In smo bili aktivni s predstavniki služb
               pa ministrstev, ki so zadolženi za tako imenovano logistiko, nekateri so bili tudi že
               na terenu. In nekako smo tudi dobili neka zagotovila, da bi pa določene aktivnosti se
               res peljale na terenu, seveda tiste, ki jih je tudi praktično možno izvesti. Zato
               imam tu en predlog, seveda je to samo moj predlog, da bi se to srečanje odvijalo v
               Rogaški Slatini oziroma v Rogatcu. Glede na to, da prav gotovo Rogaška Slatina
               razpolaga z infrastrukturo, temu ustrezno infrastrukturo, mislim pa, da tudi v
               Rogatcu preveč ne zaostajamo.</p>
            </sp>
            <sp xml:id="SDT4-Skupna-2007-10-16.sp20">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Mikolič. Če si drznem reči to, kar je dejstvo - je že dogovorjeno, da
               bo to v Ljubljani, v Državnem zboru. Žal je tako malo časa in drugi problemi,
               povezani s stroški in logistični problemi, da enostavno drugega izhoda ni bilo. To je
               samo enodnevno srečanje in gre pravzaprav za ure in minute in bo težko v tistem času
               v dopoldanskem delu in popoldne, vmes je samo kosilo, cel program dejansko
               realizirati. Tako da ta tvoj predlog spoštujem, se strinjam z njim, ampak bi moral
               veljati ali pa ga uveljaviti kje pri kakšni drugi zadevi, ki se bo dogajala v okviru
               predsedovanja. Ne mislim samo na parlamentarne dogodke, teh ne bo dosti, ampak bo
               veliko vladnih, kot vemo, in je treba to debato sprožiti in potem videti, kaj se da
               narediti. Kolega Petan, če imaš ti kakšno drugačno mnenje, izvoli.</p>
            </sp>
            <sp xml:id="SDT4-Skupna-2007-10-16.sp21">

               <speaker>PREDSEDNIK RUDOLF PETAN:</speaker>

               <p>Ne, s tem se strinjam. Samo to bi rekel, tisti, ki ste že bili na kakšnih takšnih
               srečanjih, veste, da če iz vsake države prideta, recimo, eden do dva, sta to že dva
               avtobusa. Tako da je to treba upoštevati, pač število in logistiko. Je pa dogovor že,
               tako da tudi če bi mi hoteli, je dogovor, kje bodo stvari potekale, tako kot je tudi
               bilo v drugih državah in je že nekje ustaljena praksa. Tako da seveda nimam nič proti
               takemu predlogu, ampak žal je že praktično določeno. Tako da tu nam vsaj glede tega
               ni treba imeti razprave in preglasovanj, kje bi zadeva bila. Toliko.</p>
            </sp>
            <sp xml:id="SDT4-Skupna-2007-10-16.sp22">

               <speaker>PREDSEDNIK FRANC (FERI) HORVAT:</speaker>

               <p>Kolega Mikolič.</p>
            </sp>
            <sp xml:id="SDT4-Skupna-2007-10-16.sp23">

               <speaker>MARTIN MIKOLIČ:</speaker>

               <p>Hvala lepa za to obrazložitev, saj jo akceptiram tudi. Bi pa nekako dal na znanje ali
               pa vas prosil, če bo pa še mogoče v času predsedovanja Odbora za gospodarstvo ali pa
               Odbora za okolje in prostor kakšna podobna zadeva, da bi pa nekako imeli tudi v
               mislih to lokacijo izven Ljubljane. Hvala lepa.</p>
            </sp>
            <sp xml:id="SDT4-Skupna-2007-10-16.sp24">

               <speaker>PREDSEDNIK FRANC (FERI) HORVAT:</speaker>

               <p>Hvala. Sprejemava to pobudo. Želi še kdo? Ja, kolega Krivec.</p>
            </sp>
            <sp xml:id="SDT4-Skupna-2007-10-16.sp25">

               <speaker>DANIJEL KRIVEC:</speaker>

               <p>Hvala za besedo. Z vsemi predhodniki se strinjam glede pomembnosti te problematike.
               Me pa nekaj zanima, eno vprašanje imam. Ko navajamo primere dobre prakse in navajamo
               tu notri gradbeno dovoljenje za polje vetrnih elektrarn v Volovji rebri, pa me
               zanima, ali je <stage type="mag"/><stage>(Nadaljevanje)</stage> to v tem
               dokumentu primerno kot dobra praksa ali bi to mogoče ven vrgli, no. Samo vprašanje.
           </p>
            </sp>
            <sp xml:id="SDT4-Skupna-2007-10-16.sp26">

               <speaker>PREDSEDNIK RUDOLF PETAN:</speaker>

               <p>Ja, jaz mislim, da je to dobra praksa, kako se ne sme delati. Seveda je to popolnoma
               umestno.</p>
            </sp>
            <sp xml:id="SDT4-Skupna-2007-10-16.sp27">

               <speaker>PREDSEDNIK FRANC (FERI) HORVAT:</speaker>

               <p>Kolega Sušnik.</p>
            </sp>
            <sp xml:id="SDT4-Skupna-2007-10-16.sp28">

               <speaker>FRANC SUŠNIK:</speaker>

               <p>Hvala. No, tudi ko sem na hitro preletel, sigurno je usmeritev dobra, vendar mi
               manjka mogoče poudarek, ki bi povezal izrabo obnovljivih virov z razvojem podeželja
               in priložnost v kmetijstvu. Tako da bi najbrž kazalo na to temo še kaj zapisati
               zraven oziroma kaj pripraviti, da se kaj reče na to zadevo. Hvala.</p>
            </sp>
            <sp xml:id="SDT4-Skupna-2007-10-16.sp29">

               <speaker>PREDSEDNIK FRANC (FERI) HORVAT:</speaker>

               <p>Zdaj, ali imaš kakšen predlog kar v amandmajski obliki ali pa, da ga vzamemo kot
               idejo oziroma kot predlog, pa vidimo potem, kdaj - ja, pa itak bomo še dopolnjevali
               ta papir, pa da potem vidimo, kakšna naj bi bila prava dikcija.</p>
            </sp>
            <sp xml:id="SDT4-Skupna-2007-10-16.sp30">

               <speaker>PREDSEDNIK RUDOLF PETAN:</speaker>

               <p>Mislim, gospod Sušnik, da je ideja prav gotovo dobrodošla. Seveda, če se strinjate,
               in ti tudi kot predlagatelj, da, ne vem, ko bomo koordinirali, da to nekako skušamo,
               ko bomo bolj detajlirali, to nekako tudi vpeti v ta malo širši okvir. V tem kontekstu
               lahko tudi, ne vem, kakšnega predlagatelja, mislim, diskutanta angažiramo točno v tej
               smeri. Tako da mislim, da bi se to dalo.</p>
            </sp>
            <sp xml:id="SDT4-Skupna-2007-10-16.sp31">

               <speaker>PREDSEDNIK FRANC (FERI) HORVAT:</speaker>

               <p>Ja, kolega Sušnik.</p>
            </sp>
            <sp xml:id="SDT4-Skupna-2007-10-16.sp32">

               <speaker>FRANC SUŠNIK:</speaker>

               <p>Mislim, da se vsaj v razpravi zapiše ta moja pripomba, da pa le gre kaj v to smer
               tudi malo bolj.</p>
            </sp>
            <sp xml:id="SDT4-Skupna-2007-10-16.sp33">

               <speaker>PREDSEDNIK FRANC (FERI) HORVAT:</speaker>

               <p>Prav. Še kdo? Kolega Gantar.</p>
            </sp>
            <sp xml:id="SDT4-Skupna-2007-10-16.sp34">

               <speaker>DR. PAVEL GANTAR:</speaker>

               <p><stage>/Govori brez mikrofona!/</stage></p>
            </sp>
            <sp xml:id="SDT4-Skupna-2007-10-16.sp35">

               <speaker>PREDSEDNIK FRANC (FERI) HORVAT:</speaker>

               <p>Zdaj, ali je sploh treba pisati, da je bilo izdano in razveljavljeno, ampak se črta
               enostavno stavek ven.</p>
            </sp>
            <sp xml:id="SDT4-Skupna-2007-10-16.sp36">

               <speaker>DR. PAVEL GANTAR:</speaker>

               <p>Saj sem rekel, celo alinejo ven...</p>
            </sp>
            <sp xml:id="SDT4-Skupna-2007-10-16.sp37">

               <speaker>PREDSEDNIK RUDOLF PETAN:</speaker>

               <p>Da se to črta, ja, da se to črta. Jaz sem...</p>
            </sp>
            <sp xml:id="SDT4-Skupna-2007-10-16.sp38">

               <speaker>PREDSEDNIK FRANC (FERI) HORVAT:</speaker>

               <p>Da ne bi zgledalo, da prinašamo nek domač problem na evropsko raven. Še kdo? Če ne,
               potem bi predlagal, da odbora sprejmeta v enakem besedilu naslednja sklepa <stage>(vsak bo
               ločeno glasoval)</stage>: Odbor za gospodarstvo in Odbor za okolje in prostor sprejemata
               predlog tem in vsebinskih izhodišč, ki sta jih za srečanje predsednikov delovnih
               teles držav članic Evropske unije in Evropskega parlamenta, ki ga 21. januarja 2008
               organizirata Odbor za gospodarstvo in Odbor za okolje in prostor, pripravila
               Ministrstvo za gospodarstvo in Ministrstvo za okolje in prostor. S tem, da pa moramo
               še posebej potem glasovati verjetno o amandmaju na ta stavek, ki bi ga črtali, ali ni
               potrebno, se ga kar popravi? Prav.</p>
               <p>Dajem tak predlog sklepa v razpravo. Ne želi nihče razpravljati. Predlagam, da
               glasujemo, člani Odbora za gospodarstvo.</p>
               <p>Kdo je za tak sklep? <stage>(13 članov.)</stage> Je kdo proti? <stage>(Nihče.)</stage></p>
               <p>Sklep je sprejet.</p>
               <p>Rudi, izvoli.</p>
            </sp>
            <sp xml:id="SDT4-Skupna-2007-10-16.sp39">

               <speaker>PREDSEDNIK RUDOLF PETAN:</speaker>

               <p>Sedaj moramo enak sklep, ki ga ne bi ponovno bral, sprejeti tudi člani Odbora za
               okolje in prostor. Vem, da ste v glavnem vsi v dvojni vlogi, pa sprašujem, ali mogoče
               po naši plati želi kdo razpravljati o tem sklepu? <stage type="mag"/><stage>(Nadaljevanje)</stage> Vidim, da nihče. Dajem takšen sklep na glasovanje.</p>
               <p>Kdo soglaša z vsebino takšnega sklepa? <stage>(13 članov.)</stage> Je kdo proti? <stage>(Nihče.)</stage></p>
               <p>Ugotavljam, da je tudi Odbor za okolje in prostor sprejel predlagani sklep.</p>
            </sp>
            <sp xml:id="SDT4-Skupna-2007-10-16.sp40">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Rudi. S tem lahko zaključiva skupno sejo obeh odborov, z ugotovitvijo,
               da bomo sprejete teme in vsebinska izhodišča posredovali predsedniku Državnega zbora.
               Potem sledi obravnava na Odboru za zadeve Evropske unije kot pristojnem delovnem
               telesu in novembra še na plenarnem zasedanju Državnega zbora. Kolega Gantar,
               izvoli.</p>
            </sp>
            <sp xml:id="SDT4-Skupna-2007-10-16.sp41">

               <speaker>DR. PAVEL GANTAR:</speaker>

               <p><stage>/Brez mikrofona!/</stage> ... zato ker nastopam v dveh odborih in se počutim... Jaz sem
               vendarle predlagal nek sklep ali priporočilo. Priporočilo sem predlagal, ne vem, ali
               je bilo preslišano, da bi vendar priporočili tako Odboru za zunanjo politiko kot
               kolegiju, da bi se vendarle te konference o podnebnih spremembah na Baliju udeležila
               dva poslanca Državnega zbora. Mislim, da je to potrebno. Jaz sem posebej opozoril na
               to, da bomo imeli težko delo in tudi naporno. Tako da mislim, da bi bilo dobro, da bi
               s tem seznanili, če tako menite. Če pa mislite, da ni potrebno, za mene je tudi tako
               v redu.</p>
            </sp>
            <sp xml:id="SDT4-Skupna-2007-10-16.sp42">

               <speaker>PREDSEDNIK RUDOLF PETAN:</speaker>

               <p>Kolega Gantar, jaz sem to razumel, da bomo to upoštevali kot smernico. Lahko o tem
               glasujemo, ampak jaz niti ne bi zaprl številke 2. Kaj pa, če bi se za 3 dogovorili?
               <stage>/Oglašanje v ozadju./</stage> Ja, v tem kontekstu, to je seveda sprejemljivo. Midva z
               gospodom Horvatom sva že prej povedala, da je to akceptabel in nisva mislila dati
               posebej nobenega. Lahko pa, ni problem. Jaz si pa ne bi zapiral z dvema, kaj pa, če
               se bomo za tri, glede na pomembnost, mogoče, ne vem, tudi štiri se verjetno ne bi
               svet podrl, glede na pomembnost pa kaj nas čaka. Tako da to bi potem dorekli. Je pa
               takšen predlog, ne vem, osvojen, bi rekel, kot neka podlaga za razpravo takrat, ko se
               bomo o tem odločali. Hvala, gospod Gantar.</p>
               <p>Potem mi pa dovolite, da še jaz ugotovim, da smo tudi mi v Odboru za okolje in
               prostor zadevo v bistvu pripeljali do konca. Sklep je bil sprejet. Ali je treba še
               mogoče kaj dodati? Če ne, tudi jaz ugotavljam, da smo izčrpali dnevni red 21. seje
               Odbora za okolje in prostor. S tem tudi zaključujem to sejo.</p>
            </sp>
            <sp xml:id="SDT4-Skupna-2007-10-16.sp43">

               <speaker>PREDSEDNIK FRANC (FERI) HORVAT:</speaker>

               <p>Zaključujemo tudi sejo Odbora za gospodarstvo. Lepo popoldne in večer! Prosil bi pa
               predstavnike obeh ministrstev, če se lahko za trenutek še zadržimo in še nekaj
               konkretnih stvari v zvezi z nadaljnjim delom rečemo.</p>
            </sp>
            <sp xml:id="SDT4-Skupna-2007-10-16.sp44">

               <speaker>PREDSEDNIK RUDOLF PETAN:</speaker>

               <p>Zahvala tudi v mojem imenu.</p>
               <stage>(Skupna seja je bila končana 16. oktober 2007 ob 15.55.)</stage>
            </sp>
         </div>
      </body>
   </text>
</TEI>

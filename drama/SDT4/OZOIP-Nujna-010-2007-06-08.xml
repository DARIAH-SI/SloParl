<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZOIP-Nujna-010-2007-06-08">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za okolje in prostor</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">25C9B4F90A3117AAC12572E900421188</idno>
               <idno type="custom" subtype="day">8A544123124C78F9C12572FA002CB9B3</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=8A544123124C78F9C12572FA002CB9B3</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZOIP-Nujna-010-2007-06-08.OZOIP" n="010">
               <name>Nujna</name>
               <date when="2007-06-08"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZOIP-Nujna-010-2007-06-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZOIP-Nujna-010-2007-06-08.OZOIP">
                        <orgName key="OZOIP">Odbor za okolje in prostor</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA OKOLJE IN PROSTOR</stage>
            <stage type="session">10. nujna seja</stage>
            <stage type="date">(8. junij 2007)</stage>
            <stage type="chairman">Sejo je vodil Rudolf Petan, predsednik odbora.</stage>
            <stage type="time">Seja se je pričela ob 9.01.</stage>


            <sp xml:id="SDT4-OZOIP-Nujna-010-2007-06-08.sp1">

               <speaker>PREDSEDNIK RUDOLF PETAN:</speaker>

               <p>... Gospod Gantar kot predlagatelj te izredne seje ima tudi zdajle sejo o varnostni
               in obveščevalni službi, katere član sem tudi sam, ampak jaz sem odšel, ampak kot
               vodja bom počasi zaključil. Tako da predlagam, da mogoče kako minuto še počakamo,
               drugi sopredlagatelj je sicer že tu, ampak to je pač izjemen slučaj. Pa prosim, če to
               sprejmete z razumevanjem.</p>
               <p>Preden bi začeli, mogoče samo obvestilo, da gospoda Matjaža Hana nadomešča gospod
               Aurelio Juri in Danijela Krivca gospa Eva Irgl. Oba lepo pozdravljam!</p>
               <stage type="time">(Seja je bila prekinjena ob 9.03 in se je nadaljevala ob 9.06.)</stage>
            </sp>
            <sp xml:id="SDT4-OZOIP-Nujna-010-2007-06-08.sp2">

               <speaker>PREDSEDNIK RUDOLF PETAN:</speaker>

               <p>Dobro, zdaj je pa že šest minut čez in mislim, da bo tudi Komisija za nadzor
               varnostnih in obveščevalnih služb zaključila, tako je bilo vsaj dogovorjeno, da bo
               seja prekinjena. Predlagam, da pričnemo našo 10. nujno sejo Odbora za okolje in
               prostor.</p>
               <p>Kot sem vas že obvestil glede nadomeščanja, gospoda Matjaža Hana nadomešča gospod
               Aurelio Juri in gospoda Danijela Krivca gospa Eva Irg. Še enkrat obema lep pozdrav!
               Nihče me ni obvestil, da danes ne bi mogel priti na sejo.</p>
               <p>Prehajamo na določitev dnevnega reda.</p>
               <p>Kot ste bili obveščeni z vabilom, sta to nujno sejo zahtevala dva predlagatelja, in
               sicer, najprej ste dobili zahtevo za sklic, na kateri so bili podpisani dr. Matej
               Lahovnik v imenu dr. Gantarja in gospod Miran Potrč. Se pravi, da sta to poslanski
               skupini Socialnih demokratov in Nepovezanih poslancev. Na mojo zahtevo, da je treba
               dopolniti gradivo v skladu s poslovnikom, so tudi to posredovali, tako da ni bilo
               nobenih zadržkov več za sklic te nujne seje. Tako je določen dnevni red: informacija
               o stališčih in aktivnostih Vlade Republike Slovenije v zvezi z načrtovano gradnjo
               terminalov za utekočinjen zemeljski plin v Tržaškem zalivu in njegovem obalnem
               območju in točka razno.  Med
               tem časom sem kontaktiral z ministrstvi, ki bi naj bila še posebej vključena v to
               zadevo, to je Ministrstvo za okolje in prostor, Ministrstvo za gospodarstvo in
               Ministrstvo za zunanje, s tem sem osebno kontaktiral. Na sejo so pa poleg teh
               ministrstev vabljeni tudi predstavniki drugih ministrstev, to je za promet, za
               kmetijstvo, gozdarstvo in prehrano, za kulturo, Ministrstvo za zdravje in Ministrstvo
               za obrambo.</p>
               <p>Predlagam, da preidemo na <title>1. TOČKO DNEVNEGA REDA</title>, ki sem jo že prebral.</p>
               <p>Medtem bi vas želel informirati, da je včeraj pozno popoldan prišlo tudi 5. poročilo
               o delu medresorske delovne skupine za oblikovanje stališč Republike Slovenije do
               problematike plinskih terminalov v Tržaškem zalivu in njegovem obalnem območju.
               Mislim, da ste to že vsi tudi prejeli na klopi, ker drugače enostavno ni šlo. To je
               bila najhitrejša varianta, tako da imamo tudi to poročilo danes pred sabo.</p>
               <p>Sedaj mi pa dovolite, ker je eden od predlagateljev zahteve med nami, to je gospod
               Juri, vsaj on je bil imenovan, ali želite besedo v uvodu? Izvolite.</p>
            </sp>
            <sp xml:id="SDT4-OZOIP-Nujna-010-2007-06-08.sp3">

               <speaker>AURELIO JURI:</speaker>

               <p>Hvala, predsednik. Mi smo to zahtevo vložili zaradi tega, ker mineva eno leto od
               takrat, ko smo se prvič podali v zgodbo morebitnih terminalov v Tržaškem zalivu. V
               enem letu kljub našim naporom, s strani Vlade, s strani Državnega zbora, da bi
               vplivali na cel postopek na italijanski strani v zvezi z gradnjo oziroma postavitvijo
               teh dveh ali pa vsaj enega od teh objektov, kolikor je bilo v zraku, so se stvari na
               italijanski strani nadaljevale, vsi postopki so šli dalje in je prišlo v zadnjem času
               celo do - najprej do predvidenega stališča deželne vlade, ki je stranka v postopku,
               ni odločilna, pa vendar je pomembna, da bi se naj pozitivno opredelili do enega izmed
               uplinjevalnikov, pri čemer se je videlo, da ni bilo kaj dosti upoštevano
               nasprotovanje Slovenije, ki je bilo strokovno utemeljeno in tudi posredovano.</p>
               <p>V zadnjih tednih, morda zavoljo volitev v Italiji, je prišlo do ponovnega zasuka
               stvari, ko se je deželna vlada končno izrekla brez mnenja in prepustila italijanski
               vladi, da sama o tem odloča. V tem času je prišlo celo do presenetljivih vesti, da bi
               naj nekdo v Kopru si zaželel tak terminal <stage>(govorimo vedno o uplinjevalniku
               zemeljskega plina)</stage>, sicer z drugačno tehnologijo, pa vendar s strani vlade in s
               strani gospodarskega ministrstva je prišlo do izrazov naklonjenosti do takega
               terminala, v kolikor bi se zanj odločili, kot zanimiva priložnost za to, da bi
               nekoliko posle okrepili in tudi okrepili naše energetsko stanje.</p>
               <p>Na vse to smo slišali nekaj odzivov s strani Ministrstva za okolje, skladno z
               dosedanjimi stališči, da v Tržaškem zalivu  zavoljo njegovih specifik ni prostora za tak terminal.
               Tudi s strani direktorja Luke Koper oziroma predsednika uprave, potem ko je sam
               označil tovrstno možnost za dober posel, je prišlo do nasprotne izjave, da ni takega
               terminala zaenkrat v predvidenem državnem lokacijskem načrtu, zaenkrat, in da niti ni
               prostora na območju Luke Koper. Pa kljub temu smo tudi razbrali iz medijev, da bi naj
               predstavnik neke pomembne multinacionalke, ki se je že pogovarjal z našimi
               ministrstvi, tudi najavil junija, torej v tem mesecu, konkretno ponudbo.</p>
               <p>Zato smo smatrali, da je prav, da izvemo zelo jasno na Odboru za okolje in prostor,
               torej v Državnem zboru, s strani Vlade, s strani vseh predstavnikov Vlade, torej
               ministrstev, kako smo pri teh rečeh. Ali obstaja interes, kaj je bilo, in to smo
               zapisali v vrsto vprašanj, kaj je bilo v pogovorih ponujeno morebitnim interesentom
               za tak terminal, če danes prihajajo ponovno oziroma naj bi prišli ponovno s konkretno
               ponudbo; kaj je bilo storjeno v zvezi s postopki za postavitev terminalov na
               italijanskih strani, v Žavljah in na morju. In izvedeli smo nazadnje, zato bi prosili
               tudi za odgovor, kaj se dogaja v Luki Koper, ko se brez ustreznih dovoljenj, brez
               državnega lokacijskega načrta, ki naj bi zagledal luč sveta enkrat jeseni, in brez
               gradbenega dovoljenja, brez okoljevarstvenega soglasja že gradijo temelji za
               kerozinski terminal, ki je tudi močan poseg v prostor in zagotovo tudi varnostni
               problem, brez javne razprave, brez javne razgrnitve, ali je kdo pri tem kakorkoli že
               ukrepal. Tako da o vsem tem bi radi izvedeli kaj več, da se bomo vsaj v prizadetem
               okolju pomirili s tem. Nas seveda veseli, da je na italijanski strani dežela
               Furlanija-Julijska krajina odstopila od tistega gorečega zagovarjanja enega od dveh
               terminalov in prepustila odločitev italijanski vladi; je pa zanimivo, ali bo
               italijanska vlada tokrat tudi zavoljo interesov lokalnega okolja upoštevala nekoliko
               bolj naš jasen <q>"ne"</q>.</p>
               <p>Tako da to so vsa vprašanja, ki smo jih zapisali. Predlagali smo tudi vrsto sklepov,
               s katerimi pritrjujemo temu, kar je bilo že enkrat rečeno in bi bilo dobro, da danes
               to ponovimo, in seveda upamo, da bomo dobili tukaj pomirljive odgovore s strani
               ministrstva, ki bodo enoznačni, ki ne bodo kontroverzni, kajti signali, ki prihajajo
               iz enega ministrstva, mislim Ministrstvo za gospodarstvo, so nekoliko drugačni kot
               tisti, ki prihajajo z Ministrstva za okolje. Zato bi bilo dobro, da Vlada jasno pove
               našemu odboru, kako pri tem stojimo. Zaenkrat toliko. Hvala.</p>
            </sp>
            <sp xml:id="SDT4-OZOIP-Nujna-010-2007-06-08.sp4">

               <speaker>PREDSEDNIK RUDOLF PETAN:</speaker>

               <p>Hvala. Ker drugega sopredlagatelja še nimamo, bomo predali besedo ministru. Bi vas pa
               želel mimogrede še seznaniti, da smo do sedaj v zvezi s to tematiko sprejeli že 23
               sklepov na štirih sejah našega odbora, in sicer, najprej na 6. nujni seji 18.4.2006,
               kjer smo sprejeli 5 sklepov, potem na 7. nujni seji 26.5.2006, kjer smo sprejeli 4
               sklepe, pardon, tam smo sprejeli 7 sklepov.  Ti sklepi so bili tudi podlaga za izredno sejo Državnega
               zbora, kjer smo te sklepe potrdili in malenkostno dopolnili. Potem smo sprejeli še 3
               sklepe na naši 16. seji 23.1., pa še eno sejo smo imeli, 12. redno sejo, 22.9.2006,
               kjer smo tudi sprejeli 4 sklepe. Tako da vse skupaj je, 23 plus 7, 30 sklepov bilo
               sprejetih na to temo. To samo informativno. Sedaj pa mislim, da bo začel minister za
               okolje in prostor, ki mu dajem besedo. Izvolite, minister.</p>
            </sp>
            <sp xml:id="SDT4-OZOIP-Nujna-010-2007-06-08.sp5">

               <speaker>JANEZ PODOBNIK:</speaker>

               <p>Hvala lepa, gospod predsednik. Spoštovana poslanka in poslanci, spoštovani kolegi z
               Vlade, vsi prisotni! Gospod predsednik, strinjam se z vami, da je odbor, ki ga
               vodite, v zadnjem letu dni si vzel veliko časa za obravnavo tematike, ki je danes na
               izredni seji vašega odbora. Sprejel je številne vsebinske sklepe; kot član Vlade
               lahko tu zagotovim, da jih je Vlada tudi izvrševala in jih še izvršuje. Bomo pa danes
               z veseljem detajlno pojasnili vse aktivnosti, ki so se zgodile, morda še posebej od
               zadnje seje odbora, ko je obravnaval to problematiko.</p>
               <p>Dovolite mi, da najprej uvodoma kot minister za okolje in prostor povem, katera
               izhodišča predvsem z okoljskega vidika so bila tista, ki so mene kot ministra in
               potem tudi Vlado, saj je Vlada vse predloge, ki sem jih v tem kontekstu skupaj s
               strokovno skupino predlagal, tudi sprejemala. Tako bi rad povedal, da je medresorska
               delovna skupina za oblikovanje stališč Republike Slovenije do problematike plinskih
               terminalov v Tržaškem zalivu in njegovem obalnem območju zelo delovna. Da ji mag.
               Starman kot njen predsednik in kot dober poznavalec te problematike daje še poseben
               pečat, ampak v tej delovni skupini sodelujejo predstavniki vseh kompetentnih in
               pristojnih resorjev. In se vam zahvaljujem, predsednik, da ste razdelili članom
               odbora 5. poročilo; takoj, ko ga je Vlada včeraj sprejela, smo ga tudi vam
               posredovali. V vsebini tega poročila je kar nekaj odgovorov in pojasnil na vprašanja,
               ki sta jih predlagatelja te izredne seje v pisni obliki tudi pripravila.</p>
               <p>Torej, katera so izhodišča z okoljskega vidika. Ministrstvo za okolje in prostor v
               zvezi s posegi v Tržaški zaliv od vsega začetka dosledno izhaja iz celovite
               obravnave. In ta temelji na upoštevanju ekosistemskega pristopa pri načrtovanju
               razvoja v ekoregiji Jadrana. Pri tem poudarjamo, da je Republika Slovenija evropska
               obalna država Sredozemskega morja, ki vodno telo in ekoregijo Jadrana deli z ostalimi
               obalnimi državami, z Italijo, Hrvaško, Bosno in Hercegovino, Črno goro in Albanijo.</p>
               <p>Drugo izhodišče. Drugo izhodišče Ministrstva za okolje in prostor ter Vlade
               Republike Slovenije pri tem ravnanju temelji na uveljavljanju načel in meril
               evropskega pravnega reda, to je Evropska vodna direktiva, potem je Pomorska
               strategija Evropske unije, vključno z upoštevanjem Regionalne konvencije o varstvu
               Sredozemskega morja <stage>(ta je bolj znana kot Barcelonska konvencija)</stage> in tudi njenih
               številnih protokolov.</p>
               <p>Tretje izhodišče. Ministrstvo za okolje in prostor pri nastopih v vseh mednarodnih
               telesih Evropske unije, v IMU, v Mednarodni pomorski organizaciji, v Organizaciji
               združenih narodov za okoljski program, UNEP/MAP, v bilateralnih telesih med Republiko
               Slovenijo in Republiko Italijo, v slovensko-italijansko-hrvaški komisiji za varstvo
               Jadranskega morja in obalnih območij,  pred onesnaženjem dosledno izhaja iz stališč, ki jih je obravnavala
               Vlada Republike Slovenije in Državni zbor Republike Slovenije in jih nadgrajuje z
               najnovejšimi spoznanji slovenske ter mednarodne stroke oziroma znanosti. Med
               slovensko še posebej omenjam Fakulteto za pomorstvo in promet s katero zelo dobro
               sodelujemo, prav tako pa tudi morsko-biološko postajo oziroma Nacionalnim inštitutom
               za biologijo. Tudi z njim zelo tesno sodelujemo.</p>
               <p>Spoštovane poslanke in poslanci! Stališča Republike Slovenije v zvezi z načrtovano
               gradnjo terminalov za utekočinjeni zemeljski plin v Tržaškem zalivu in njegovem
               obalnem območju se niso spremenila. Dodatna gradiva, sprejeta s strani Republike
               Italije, niso pomenila bistvenega izboljšanja projektov ali pomembnih popravkov. To
               pomeni, da je stališče Vlade Republike Slovenije negativno. Študijo slovenskih
               strokovnjakov in stališča samo posredovali pristojnemu ministrstvu Republike Italije
               že, lahko rečem že, 6. januarja 2007. Od sprejema zadnjih stališč, sprejetih v okviru
               obravnave četrtega poročila medresorske delovne skupine na Vladi, je potem Vlada
               enkrat ponovno o njih razpravljala. Pri tem poudarjam, da je pomembno, da to
               vprašanje enotno zastopamo na različnih srečanjih vsi člani Vlade.</p>
               <p>V zvezi z gradivom, ki je bil pripravljen v Državnem zboru, velja poudariti, da je
               prišlo med tem tudi do splošnih stališč, ki so bila podana na konkretna vprašanja, če
               omenim še posebej gradnjo plinskih terminalov v Luki Koper. To je izraz, ki je laičen
               izraz in ga bomo potem nekoliko bolj jasneje pojasnili, in v javnosti do le-ta imela
               negativni odziv oziroma kot je povedal gospod poslanec Juri, so povzročila določeno
               vznemirjenje.</p>
               <p>Kot minister pristojen za okolje in prostor bi rad dodal pojasnilo glede
               prostorskega urejanja Luke Koper. Imam tudi zelo detajlno pripravljeno, če bo kakšno
               dodatno zanimanje, nekatera vprašanja, ki so vezana na sedanji trenutek priprave
               celovitega državnega prostorskega načrta za Luko Koper. Pred nekaj dnevi sem bi
               seznanjen s tem gradivom in vam lahko rečem, da gredo pripravljavci v smer na tem
               občutljivem področju, da bo Luka Koper z vsemi sosednjimi objekti resnično postala
               moderna zelena evropska luka, ki bo upoštevala vse elemente trajnostnega razvoja v
               smislu luške dejavnosti.</p>
               <p>Trenutno je ta prostorski načrt v fazi izdelave strokovnih podlag. Zelo prav smo se
               odločili, da smo izvedli in tudi zaključili mednarodni javni natečaj in na podlagi
               tega izbrali, po našem mnenju, zelo dobro prvo nagrajeno rešitev, ki je sedaj skupaj
               s priporočili komisije tudi osnova za nadaljnje delo. Dokler ne bo sprejeta uredba o
               državnem prostorskem načrtu lahko Luka Koper na tem območju gradi v skladu z
               veljavnimi prostorskimi akti. Ministrstvo za okolje in prostor se ob tem zavzema za
               celovito rešitev mednarodnega javnega pristanišča v Kopru, še posebej, kot sem že
               povedal, v okoljskem smislu pomeni izboljšanje stanja. Zelo pomembna informacija, ki
               sem jo kot minister že velikokrat povedal in jo ponovno povem in jo posebej
               poudarjam, v pobudi za pripravo, ki jo je podalo Ministrstvo za promet ni bila podana
               pobuda za umestitev plinskih terminalov ali kot se reče uplinjanje tekočega plina. V
               pobudi pa je dana postavitev rezervoarjev za naftne derivate. Ti so tudi objekt po
                   SEVESU<stage>(?)</stage> direktivi.
               Ministrstvo za okolje in prostor bo v okviru postopka celovite presoje vplivov na
               okolje vse prostorske ureditve proučilo in presodilo v skladu z zakonodajo. Torej, še
               enkrat. V okviru veljavnega postopka in gradiva, priloga same pobude ni pobude za
               umestitev plinskih terminalov na območju Luke Koper.</p>
               <p>Dovolite mi še nekaj informacij, ki so vezane na dejavnost medresorske delovne
               skupine. Medresorska delovna skupina deluje skladno s sklepi Državnega zbora. V času
               od zadnjega poročila Vladi, to je 4. januar 2007, je bila zelo aktivna. Nadaljevala
               je aktivnosti na bilateralni ravni, ...<stage>/Nerazumljivo./</stage> na ravni generalnih
               direktorjev za okolje, med Ministrstvom za okolje in prostor Italijanske Republike in
               Republike Slovenije, pa tudi aktivnosti na Evropski komisiji. Slovenija je v postopki
               čezmejne presoje vplivov predlaganih energetskih objektov že pristopila k oblikovanju
               metodologije in ocen trenutnega stanja. Zato je bilo v okviru medresorske komisije za
               oblikovanje stališč do problematike plinskih terminalov v Tržaškem zalivu in njegovem
               obalnem območju dogovorjeno, da se izvedejo aktivnosti tudi širše. Tako, da
               Ministrstvo za gospodarstvo in Ministrstvo za okolje in prostor pripravita pregled
               obstoječega stanja energetske infrastrukture in načrtovanih objektov na območju
               severnega Jadrana z okoljskim poročilom. Iz gradiva poročila je tudi razvidno, da je
               medresorska delovna skupina do danes imela že 15 sej. V letošnjem letu pa je bilo pet
               zelo pomembnih aktivnosti. 29. januarja letos sestanek generalnih direktorjev za
               okolje Republike Italije in Republike Slovenije v Trstu. 16. februarja letos sestanek
               državnega sekretarja z Evropsko komisijo. 16. aprila letos sestanek delovnega omizja
               za energetiko Slovenija, Furlanija-Julijska krajina. 8. maja letos sestanek državnega
               sekretarja z Ministrstvom za okolje Republike Italije v New Yorku in 14.5. letos zelo
               pomemben dogodek podpis memoranduma med Vlado Republike Slovenije in Vlado
               Italijanske Republike. Če bi člane odbora vsebina memoranduma zanimala ga lahko še
               dodatno posredujemo, je pa javno objavljen, imamo pa ga tudi s seboj. Poleg navedenih
               aktivnosti v zvezi s plinskimi terminali Vlada Republike Slovenije uresničuje tudi
               sedmi sklep Državnega zbora z dne 29.5. lani, ki je povezan z že začetimi pogovori o
               določitvi celotnega območja severnega Jadrana za ekološko občutljivo ter zaščiteno
               območje <q>"Particulary sensitive area"</q>. Ministrstvo za okolje in prostor Republike
               Slovenije je v okviru delovanja slovensko-italijansko-hrvaške komisije za varstvo
               Jadranskega morja, ta deluje v okviru mednarodnega sporazuma o varstvu Jadranskega
               morja vzpodbudila aktivnosti, ki se bodo nadaljevale že 4. in 5. julija letos, ko bo
               ta komisija imela redno sejo v Trstu. Pri izdelavi strokovnih podlag za načrt
               ravnanja v primeru onesnaženja zaradi nesreče v morju, načrt upravljanja z balastnimi
               vodami, kot sem že prej uvodoma omenil, dejavno sodeluje Fakulteta za pomorstvo in
               promet. Na podlagi tega bo pripravljen tudi program dejavnosti za razglasitev območja
               za ekološko občutljivo območje. Poudarjam, tukaj ima slovenska stroka, pa tudi
               slovenska politika vodilno vlogo. Na pobudo Slovenije je za obravnavo te vsebine
               predvideno sodelovanje tudi ostalih jadranskih držav kot opazovalk na trilateralnem
               zasedanju v Trstu, povabljene bodo Bosna in Hercegovina, Črna Gora in Albanija.
               Ministrstvo za okolje in prostor Republike Slovenije je sprožilo tudi aktivnosti za
               povezavo gospodarstva in civilne družbe jadranskih držav za vzpostavitev partnerstva
               za Jadran, ki ga koordinira regionalni okoljski center REC v Portorožu. Srečanje je
               bilo lani v Portorožu, ab grate je letos v Sarajevu. Pri tem se uveljavlja
                  celovit pristop upravljanja
               z morskim ekosistemom in obalnimi območji tudi, poudarja, tudi v okviru uveljavljanja
               hrvaško ekološke, ribolovne cone. Na sestankih predstavnikov Slovenije, Hrvaške,
               Italije in Evropske komisije Bruselj letos dve srečanji marca in aprila pa smo
               predstavniki ministrstva za okolje in prostor izrecno izpostavljali pomen in potrebo
               po celostnem subregionalnem pristopu za opravljanje ekoregij Jadrana, ki ga
               upravljavska enota v okviru evropske morske strategije tudi upošteva tako imenovana
               marin strategy.</p>
               <p>Nekoliko bolj detajlneje sem bil pri teh okoljskih aspektih tega vprašanja, ki
               dokazujejo, da je Vlada Republike Slovenije in v njem menim Ministrstvo za okolje in
               prostor in njeni eksperti v zadnjem obdobju še posebej državni sekretar mag. Bricel
               uveljavila načela okoljskega mednarodnega prava kot dobra pravna in vsebinska podlaga
               pri oblikovanju stališč in aktivnosti Vlade Republike Slovenije v zvezi z načrtovalno
               gradnjo terminalov za utekočinjen zemeljski plin v Tržaškem zalivu in njegovem
               obalnem območju.</p>
               <p>O samih vprašanjih za današnjo sejo je bilo še nekaj drugih tem. Ena od vprašanj se
               je dotikalo tudi manjših posegov na območju Luke Koper pa dovolite gospod predsednik,
               da morda že sedaj dam kratek komentar. Prav tako imamo pripravljeno bolj jasno bi
               rekel celovito informacijo o samem, še bolj detajlno, če koga zanima o pripravi
               državnega prostorskega načrta za celovito prostorsko ureditev pristanišča za
               mednarodni javni promet v Kopru, potem postopek celovite presoje vplivov na okolje in
               seveda tudi nekatera vprašanja, če bo kogarkoli zanimalo glede ureditve obrežnih
               mokrišč in školjčnih sipin pri pomolu Svete Katarine. Lahko že tukaj z enim stavkom
               povem, da je stik z Ankaranom, z ohranjanjem dela školjčne sipine in ureditvijo
               športne rekreacijske cone zelo subtilen in v predlaganih rešitvah te strokovne
               skupine je pač tako predvideno, da se bo ohranila odprtost proti zalivu Svetega
               Nikolaja. Prav tako je posebna občutljivost dana Rižani in njenemu izlivu. Prav tako
               se daje poseben poudarek tehnološkim rešitvah glede pomena iz enega sistema ob
               pristanišču ter povezovanja širšega območja z zgodovinskim mestnim jedrom Kopra in
               tudi kot že povedano novim turističnim območje pri Ankaranu po poti, ki poteka deloma
               ob meji Luke Koper deloma pa skozi območje pristanišča.</p>
               <p>Na streha garažnih hiš bi želeli izkoristiti tudi nove tehnološke rešitve v okviru
               fotovoltaike, da bi bilo to pristanišče res, bi rekel, trajnostno tudi z vidika čim
               večje energetske samooskrbe. Imam tudi podatek glede Inšpektorata za okolje in
               prostor. Investitor Luka Koper z zemljino iz zemeljskih izkopov nasipava površino ob
               ankaranskem obrobnem kanalu z namenom izdelave platoja za začasno skladiščenje
               avtomobilov. Za izdelavo tega nasipa je investitor izgradil tudi provizorični most
               čez kanal, preko katerega dovaža nasipno zemljino za plato. Investitor je za
               postavitev mostu sicer pridobil informacijo o pogojih gradnje, katero je izdala
               Agencija Republike Slovenije za okolje in prostor ne pa tudi dovoljenja za gradnjo,
               zato je gradbeni inšpektor investitorju z odločbo naložil odstranitev nelegalno
               izgrajenega mostu. Rok, do katerega mora investitor ta most odstraniti pa mislim, da
               v teh dneh še ni potekel.</p>
               <p>V zvezi z nasipanjem zemljine je Inšpektor za okolje ugotovil, da investitor ni
               pridobil za dovoljenja za vnos zemeljskega vkopa v tla kot bi ga potreboval na
               podlagi Zakona o varstvu okolja in Pravilnika o obremenjevanju tal z vnašanjem
               odpadkov, zato  je uvedel
               inšpekcijski postopek. Ker predstavlja nasipavanje zemljišča z namenom izgradnje
               parkirišča gradbeno inženirski objekt po določbah Zakona o graditvi objektov bi moral
               investitor pridobiti gradbeno dovoljenje torej kot povedano, ker gradbenega
               dovoljenja ni pridobil je gradbeni inšpektor uvedel postopek. To je odgovor na eno
               samo vprašanje, ki so ga predlagatelji za to izredno sejo v gradivu tudi postavili.</p>
               <p>Gospod predsednik, jaz bi zaključil s ponovno ugotovitvijo, da Vlada deluje enotno,
               da se je izkazala kot zelo dobra rešitev, da smo ustanovili medresorsko delovno
               skupino, ki je zelo aktivna in da torej različen resor vsak svojega aspekta strokovno
               pač pripravljajo gradiva in da Vlada tudi ažurno poroča Državnemu zboru oziroma
               pristojnemu delovnemu telesu za okolje in prostor in da tudi v celoti sledi sklepom,
               ki jih je na izredni seji sprejel Državni zbor, so sklepi, ki so povezani s
               problematiko, ki jo danes obravnavamo. Sedaj mislim, če bi želeli se lahko oglasijo
               tisti kolegi iz različnih resorjev, ki bi dodali še kakšen dodaten aspekt pri mojem
               uvodu.</p>
            </sp>
            <sp xml:id="SDT4-OZOIP-Nujna-010-2007-06-08.sp6">

               <speaker>PREDSEDNIK RUDOLF PETAN:</speaker>

               <p>Hvala. To se pravi, iz te razprave smo lahko ugotovili eno pomembno zadevo, tisto,
               kar je verjetno najpomembnejše.</p>
               <p>Naša zadnja seja je bila 23.1.2007, 16. seja Odbora za okolje in prostor, se pravi,
               tam smo sprejeli ene zelo ostre sklepe, mislim, da takih nismo nikoli sprejeli kot na
               tej seji. To se pravi, po tistem Vlada ni naredila nobenega koraka, ki bi nekako
               anulirali te sklepe, ki bi spremenili stališče, ki ga je Vlada vedno zagovarjala, to
               je osnovni pristop, da ni prišlo do nobenih sprememb stališč. Minister, ali to drži?
           </p>
            </sp>
            <sp xml:id="SDT4-OZOIP-Nujna-010-2007-06-08.sp7">

               <speaker>JANEZ PODOBNIK:</speaker>

               <p>Odgovor je da.</p>
            </sp>
            <sp xml:id="SDT4-OZOIP-Nujna-010-2007-06-08.sp8">

               <speaker>PREDSEDNIK RUDOLF PETAN:</speaker>

               <p>V redu. Hvala lepa. Se pravi, to je pomemben temelj, na katerem lahko danes delamo
               naprej. Sedaj sprašujem predstavniku tudi drugih ministrstev, vidim, da se je javil
               gospod Kokalj iz Ministrstva za zunanje zadeve. Izvolite, imate besedo.</p>
            </sp>
            <sp xml:id="SDT4-OZOIP-Nujna-010-2007-06-08.sp9">

               <speaker>DR. ROBERT KOKALJ:</speaker>

               <p>Hvala lepa, gospod predsednik. Spoštovane poslanke, poslanci. Dovolite, da predstavim
               letošnje dejavnosti Ministrstva za zunanje zadeve in ministra dr. Rupla za krepitev
               partnerskih odnosov z Italijo.</p>
               <p>Začel bi z uradnimi pogovori obeh ministrov v Sloveniji januarja, ko je bila
               izpostavljena potreba po ustanovitvi medministrske, meddržavne, delovne,
               organizacijske skupine za skupno naslavljanje energetskih, okoljskih, prometnih in
               vseh drugih gospodarskih vprašanj na območju severnega Jadrana. Na tej osnovi smo z
               italijansko stranjo uskladili memorandum o poslovanju med vladama, ki sta ga oba
               zunanja ministra podpisala 14. maja v Bruslju, pri čemer velja poudariti, da je namen
               memoranduma tako krepitev partnerskih odnosov, sporazumno reševanje vprašanj kot tudi
               povečanje gospodarskega sodelovanja med državama. V tem smislu memorandum določa
               ustanovitev koordinacijskega odbora ministrov, gre za široko telo pristojnih
               ministrov za zunanje zadeve, gospodarstva, energetiko, okolje, infrastrukturo, promet
               pa tudi za kmetijstvo, univerze in znanstveno raziskovanje.  Pričakujemo, da bodo postopki ratifikacije
               memoranduma na slovenski strani zaključeni do konca meseca, podobnega se nadejamo
               tudi z italijanske strani. Po naši oceni memorandum prinaša nov pomemben pozitivni
               moment v sodelovanju med državama, ki smo ga dolžni zadrževati in razvijati. Ker je
               cilj našega ministrstva in zunanjega ministra, ki vodi koordinacijski odbor čim prej
               uresničiti ta memorandum, smo 25. maja sklicali prvi medresorski sestanek na ravni
               generalnih direktorjev, kjer je bilo dogovorjeno, da v skladu s sklepi medresorske
               delovne skupine, ki so sedaj tudi predlagani kot sklepi Vlade, MOP in Ministrstvo za
               gospodarstvo čim prej, poudarjam čim prej izdelate pregled in vrednotenje vse
               obstoječe in načrtovane energetske infrastrukture. S sestankom bomo nadaljevali že
               sredi julija, saj v ministrstvu želimo, da bi prišlo do realizacije srečanja prvega
               koordinacijskega odbora ministrov obeh držav še poleti letos. Naj dodam še, da se
               načrtuje tudi obisk gospoda Miloša Budina, državnega podsekretarja na Ministrstvu za
               trgovino in evropske zadeve v juliju še pred predvidenim prvim sestankom
               koordinacijske skupine.</p>
               <p>Naj v zaključku tega uvoda dodam še to, da priprave na gradnjo na italijanski strani
               ne potekajo neovirano, na to kaže tudi sklep deležnega odbora dežele Furlanije
               Julijske krajine, ki je 1. junija sprejel stališče, da ne daje pozitivnega mnenja
               glede okoljske skladnosti za oba projekta plinskih terminalov, saj tudi oni
               ugotavljajo, da dodatna dokumentacija, ki sta jo posredovala investitorja obeh
               projektov ni odpravila zaskrbljenosti tudi na italijanski strani glede varstva
               okolja. Hvala lepa.</p>
            </sp>
            <sp xml:id="SDT4-OZOIP-Nujna-010-2007-06-08.sp10">

               <speaker>PREDSEDNIK RUDOLF PETAN:</speaker>

               <p>Hvala lepa. K besedi se je javil gospod Starman.</p>
            </sp>
            <sp xml:id="SDT4-OZOIP-Nujna-010-2007-06-08.sp11">

               <speaker>DANIJEL STARMAN:</speaker>

               <p>Najlepša hvala za besedo, gospod predsednik. Jaz sem želel samo dodati, situacija
               naše aktivnosti od zadnje seje, kot je že bilo povedano, so se tudi stopnjevale,
               iskali smo nove in nove načine kako ugotoviti pravi potek dogajanja, predvsem pa kako
               se v teh vprašanjih dvigniti na nivo dobrih praks Evropske unije. Kot veste je
               razprava med slovensko in italijansko stranjo glede obveznosti, ki jih ima Italija v
               zvezi z obveščanjem in sodelovanjem s Slovenijo pri umeščanju teh terminalov šele na
               začetku. Mi smo ta postopek čezmejne presoje pričeli s prvim sestankom na začetku
               letošnjega leta in nameravamo v tem kontekstu nadaljevati. Mislim, da je še
               pomembneje to, da je na podlagi pobude medresorske nastala ta celovita študija, ki
               prvič na tem območju se obravnavajo tako okoljska, prometna kot varnostna vprašanja
               na enem mestu. Sedaj smo tudi metodološko bistveno bolj opremljeni tudi za pogovore v
               okviru možnosti, ki nam jih da novi podpisan memorandum in  to je bila tudi glavni motiv, ko smo skupaj z
               italijansko stranjo se pogovarjali o memorandumu in zato je recimo v 1. členu
               memoranduma na treh mestih omenjeno predvsem sodelovanje na okoljskem področju. In na
               tem odboru na zadnji seji smo ravno ta aspekt poudarili in sicer, da če govorimo o
               razvoju na tem območju je kot izhodišče potrebno postaviti omejitve, ki nam jih daje
               tako okoljski kot varnostni in prometni aspekt. Tako, da jaz bi želel samo poudariti,
               da na vseh nivojih, ki nam omogoča sodelovanje tako znotraj Vlade kot zunaj iščemo
               prave načine zato, da v končni fazi dejansko bo to en vzročen primer kako se tudi da
               razvojna vprašanja reševati v kontekstu trajnostnega pogleda in okoljskih standardov,
               predvsem pa dobrih praks z vidika EU, ker EU je tukaj še vedno v določenih segmentih
               zadržana, ta aspekt o celoviti presoji vplivov na okolje se še ni povsod zelo
               podrobno in dosledno uveljavil in ambicije, čeprav na papirju zelo velike včasih
               imajo večji, včasih manjši domet. Naš cilj je, da gledamo na ta vprašanja
               dolgoročnejše in da kot novi člani si privoščimo predvsem to, da jemljemo Evropo
               morda še malo bolj zares kot jo stari člani jemljejo. Tako, da če želimo resnično
               nekaj narediti se pa moramo neposredno z italijansko stranjo o tem dogovoriti,
               kakorkoli že obračamo bo do pravega razvoja prišlo tudi v okoljskem smislu ob
               sodelovanju. In še eno stvar. Ravno vsa ta aktivnost, ki je pripeljala do tega, da se
               je končno pregledalo kaj v severnem Jadranu oziroma kaj v našem morju vse vpliva tako
               na okolje, varnost kot zdravje, s temi dodatnimi podatki nam je zdaj tudi lažje
               ocenjevati kakršnekoli pobude tudi z naše strani. Tako, da pobuda, da bi se v Luki
               Koper nekaj naredilo v tem kontekstu je prva reakcija ravno ta, če zahtevamo takšne
               standarde od italijanske strani se jih moramo mi toliko bolj držati, zato so celotni
               aspekti tako varnostni kot okoljski in prometni relevantni za našo stran tako kot za
               italijansko. Tako, da je bilo naše stališče vedno enotno, ko preidemo na višji
               standard se moramo vsi na enak način obnašati. Hvala.</p>
            </sp>
            <sp xml:id="SDT4-OZOIP-Nujna-010-2007-06-08.sp12">

               <speaker>PREDSEDNIK RUDOLF PETAN:</speaker>

               <p>Hvala lepa. K besedi se je javil gospod Bricelj. Izvolite.</p>
            </sp>
            <sp xml:id="SDT4-OZOIP-Nujna-010-2007-06-08.sp13">

               <speaker>MAG. MITJA BRICELJ:</speaker>

               <p>Hvala lepa, gospod predsednik. K povedanemu samo še v obrazložitev nekaj dejstev.
               Minister je povedal in citiral dva sestanka v Bruslju, kjer poteka pogovor med
               evropsko komisijo, Italijo in Sloveniji v uveljaviti napovedane ekološko ribolovne
               cone Hrvaške v Jadranu in želel bi povedati, da je Slovenija na teh sestankih edina
               oziroma prva sprožila pomembno vprašanje, da ribolovna cona temelji oziroma mora
               upoštevati širše okoljske dejavnike. Pri tem nas je tudi evropska komisija ne tako od
               začetka razumela, pa vendar so potem razširili prav na podlagi slovenske intervencije
               pogled na uveljavljanje ribolovnih meril, togih ribolovnih meril in standardov v
               Jadranu pri presoji hrvaške pobude, tako da ocenjujem in to je razvidno tudi iz
               zapisnikov tega telesa dosegli zaznaven premik v vrednotenju napovedanega posega za
               upravljanje Jadranskega morja iz ribolovnih,  ribjih fondov tudi na okoljske vidike, ki so seveda izhajajo iz
               ekosistemskega pristopa. Skratka tu je Slovenija dejavno prispevala k razširitvi
               vrednot, ki naj bi bile odločilne za upravljanje z Jadranom. Slednje izhajajo iz
               naših prizadevanj v okviru že omenjene Barcelonske konvencije, Slovenija je v okviru
               tega telesa januarja letos predsedovala prvem sestanku izvedencev za aplikacijo
               oziroma uveljavitev ekosistemskega pristopa v mediteranskem akcijskem programu. Ob
               tej priliki vam tukaj tudi predajam prispevek in uraden zapisnik tega telesa. Gre za
               pravzaprav dejaven odziv mediteranskega akcijskega plana za uvajanje načel
               ekosistemskega pristopa v ekoregiji sredozemskega morja, ki je v skladu z izvajanjem
               Evropske pomorske strategije potrebno definiranje sredozemskih meril in standardov za
               poseganje pri načrtovanju v obalne prostore in ravnanje z morskimi viri. In Slovenija
               je predsedovala temu telesu in ga vodila tako, da so tudi tukaj naša izhodišča in
               izkušnje imele pomembno vlogo pri postavljanju vrednot in ravnanj v prihodnje.</p>
               <p>Prav tako je Slovenija dejavna pri nastajanju protokola o upravljanju z obalnimi
               območji, ki je prav v času našega mandata predsedovanju Barcelonskih konvenciji
               pravzaprav se začel in upamo, se bo tudi končal s sprejetjem decembra leto. Tako tudi
               kaže in bo Slovenija v času svojega predsedovanja, tudi pomembno s sprejetim
               protokolom o upravljanju obalnih območji v Sredozemlju pravzaprav naredila premik v
               regiji in upamo predvsem v Jadranu, v izogib tem ravnanjem, ki imajo tudi v okviru
               evropskega pravnega reda za enkrat še šibko točko pri usklajevanju, kot smo videli,
               čezmejnih posegov v obalnih območjih, ki so še posebej občutljiva v tako zaprtih
               morjih, kot je Jadran oziroma Tržaški zaliv. S tem sodimo, da smo uveljavili tudi
               tisto načelo o katerih je minister govoril v začetku, v mednarodnih telesih, ki nam
               bodo seveda služili v oporo pri celovitejšemu načrtovanju razvoja ob skupnem morju.
               Hvala.</p>
            </sp>
            <sp xml:id="SDT4-OZOIP-Nujna-010-2007-06-08.sp14">

               <speaker>PREDSEDNIK RUDOLF PETAN:</speaker>

               <p>Hvala želi še kdo besedo od predstavnikov Vlade? Gospod Pregelj, izvolite.</p>
            </sp>
            <sp xml:id="SDT4-OZOIP-Nujna-010-2007-06-08.sp15">

               <speaker>GOSPOD PREGELJ:</speaker>

               <p>Hvala za besedo. Iz Ministrstva za promet.</p>
               <p>Jaz bi samo eno majhno dopolnitev, da ne bo mogoče nesporazumov. Že po sedanjih
               prostorskih dokumentih, ureditvenem načrtu za pristanišče Koper je možno pretovarjati
               tudi gospodinjski naftni plin, v Koprskem pristanišču in do v manjših količinah za
               potrebe Slovenije, da ne bi potem bilo mogoče kakšnih nesporazumov, ker se smatra, da
               se to lahko izvaja v okviru terminala za naftne derivate.</p>
            </sp>
            <sp xml:id="SDT4-OZOIP-Nujna-010-2007-06-08.sp16">

               <speaker>PREDSEDNIK RUDOLF PETAN:</speaker>

               <p>Hvala. Se opravičujem, ker sem imel medklic. Tako, če naftni plin tako ali tako po
               železnici, cele kompozicije prevažamo, recimo 1000 ton na enkrat, vsaj pozimi zato,
               ker nimamo ustreznih rezervoarjev in pozimi je poraba bistveno večja in cele vlakovne
               kompozicije <q>"furajo"</q> skozi Ljubljano tako, da bi bilo bistveno boljše, če bi imeli
               ene velike rezervoarje ali pa, zdaj bom grdo rekel, terminal za tekoči naftni plin,
               ne takšen LNG, to je druga zadeva. Tako, da stvar je večplastna. Hvala za
                  pojasnilo. Želi še kdo od
               predstavnikov Vlade? Če ne, dajem besedo članom odbora. Gospod Juri, želeli ste
               besedo.</p>
            </sp>
            <sp xml:id="SDT4-OZOIP-Nujna-010-2007-06-08.sp17">

               <speaker>AURELIO JURI:</speaker>

               <p>Hvala predsednik in hvala predstavnikom Vlade.</p>
               <p>Pogrešam še odziv Ministrstva za gospodarstvo. Spregovorili so: zunanja politika,
               okolje in prostor, promet in volvirani so v zgodbo tudi Ministrstvo za gospodarstvo
               in bi ob tem, preden se kdo oglasi, še nekaj dodal k temu, kar sem uvodoma
               povedal.</p>
               <p>Mene veseli, da smo tako aktivni in pozdravljam vse aktivnosti, ki so bile sprožene
               v skladu z dosedanjimi sprejetimi sklepi v Državnemu zboru in tudi več, kajti vidim,
               da je precej inovativnosti v samem iskanju poti k temu, da bi res zaščitili naše
               interese in to gre pozdraviti. To ohrabruje, to pomirja. Ob enem pa se nam dogajajo,
               in to je naša skrb, neke druge dejavnosti, ne s strani Vlade ampak tudi delno s
               strani Vlade, s strani poslovnega sveta, ki se ravnajo po tem, kot da bi vse to, kar
               mi počnemo, kot država seveda, bilo nekaj nepomembnega. Jaz sem napovedal, in to so
               mediji zapisali, k nam prihaja pomembna ponudba za postavitev takšnega
               uplinjevalnika, bodo pogovori, nihče ni demantiral, da se to ne bo dogajala. Morda bo
               jutri ves, da je ponudba prišla in da je vredna razmisleka in ustrezne ocene. Ne gre
               za nek objekt, ki bi se postavil kjerkoli. Tovrstno uplinjevanje se lahko dogaja samo
               ob morju, kajti to se prevaža z ladjami in vemo kaj to pomeni. To da se takšne plovne
               poti zgodijo, v kolikor do tega pride, je eden od naših argumentov tudi z neplinskim
               terminalom tam čez, torej severni Jadran, ker je občutljiv zavoljo prostorskih
               specifik, gospodarskih in drugo. Tako, da bi radi res izvedeli ali smo mi sposobni na
               osnovi dosedanjih sprejetih stališč in sklepov, odsloviti vsakogar, ki prihaja,
               seveda vljudno, s tovrstnimi izzivi. To je eno.</p>
               <p>Drugo; ni bilo odgovorjeno, minister Podobnik, ko ste govorili o tem, da je
               inšpektor res zaukazal rušenje nekega mostu na območju Luke Koper, ki naj bi bil
               postavljen zaradi terminala za avtomobile. Nisem pa zasledil še odgovora ali je
               gradnja temeljev za kerozemski terminal, ki zdaj poteka, o čemer so mediji poročali,
               da je brez gradbenega dovoljenja, v skladu z obstoječimi prostorskimi akti. Pisalo se
               je, da naj bi bilo to predvideno v novem državnem prostorskem načrtu. Tako, da nas
               zanima ali je že v skladu z obstoječimi, veljavnimi akti in ali če ni ali je
               inšpektorat posegel in zaustavil gradnjo? Kajti tam se pospešeno to gradi, tudi neka
               slika je bila. Jaz nisem bil na tem prostoru, nisem videl.</p>
               <p>Tretje; kar je zelo pomembno. Jaz pozdravljam  memorandum o sodelovanju, in upam, da ga bomo čim prej
               dobili in čim prej ratificirali, bi radi videli vsebino, pa ne danes tu, ampak
               Ministrstvo za zunanje zadeve bo verjetno posredovalo tudi Odboru za zunanjo
               politiko, ta memorandum o sodelovanju z Italijo. In to je pravi pristop. Seveda, gre
               za sodelovanje zlasti na okoljskem področju, ki naj zajame jutri tudi Hrvaško,
               zagotovo, to mora biti tropartnersko sodelovanje, zato da se sploh koncipirajo vse
               energetske poti v tem prostoru, zaščita tega prostora, prometne poti, ki lahko na to
               zaščito vplivajo. In pozdravljam tudi to Jadransko partnerstvo, ki naj bi nastalo.
               Seveda, civilna družba se je sama oglasila in že predlagala in pozvala vse vlade, da
               naj skupno izdelajo energetsko politiko tega prostora in poiščejo tudi lokacijo za
               morebiten uplinjevalnik zemeljskega plina, ki bi naj zadovoljil vse tovrstne potrebe
               v tem prostoru, ampak na bolj varni lokaciji; celo neke indikacije so, kje naj bi to
               bilo. Vse to so zelo pomembne stvari, ampak vprašanje sledi, kaj, če bi vlada Romana
               Prodija jutri ali pojutrišnjem navkljub stališčem dežele Furlanije-Julijske krajine
               odločila, da začne s postopki za postavitev terminala za zemeljski plin v Žavljah.
               Ali bi Slovenija odreagirala in ocenila, da je to kršitev določil tega memoranduma.
               In nazadnje, Furlanija-Julijska krajina ni dala pozitivnega mnenja, tega smo vsi
               veseli, zaradi tega, ker je pridobila neke dodatne dokumentacije, ki niso dajale s
               strani investitorjev morebitnih ustreznih zagotovil. Ampak se sprašujem, ali je tudi
               upoštevala pri svojem mnenju stališča Republike Slovenije, to je pa drugo. In to se
               mi zdi, da je pomembno, da se mora zgoditi, ali s strani dežele, ki je stranka v
               postopku, še bolj pa s strani italijanske vlade. Hvala.</p>
            </sp>
            <sp xml:id="SDT4-OZOIP-Nujna-010-2007-06-08.sp18">

               <speaker>PREDSEDNIK RUDOLF PETAN:</speaker>

               <p>Hvala lepa. Preden bom zaprosil predstavnika Vlade za odgovore, mi dovolite, da
               preberem 2. sklep z naše 16. seje od 23.1.: <q>"Odbor Državnega zbora Republike
               Slovenije za okolje in prostor se je seznanil s strokovnim poročilom o čezmejnih
               vplivih projektov plinskih terminalov v Tržaškem zalivu in njegovem obalnem območju.
               Odbor ugotavlja, da imata projekta plinskih terminalov v Tržaškem zalivu bistvene
               čezmejne vplive in da je vpliv tudi uničujoč ter zato škodljiv. Odbor podpira Vlado
               Republike Slovenije, da na ustrezne načine s tem stališčem seznani pristojne
               institucije Italijanske Republike in Evropske komisije ter nadaljuje s prizadevanji
               za preprečitev realizacije projekta."</q> Ker sem ministra prej izrecno vprašal, ali se
               je med tem časom kaj spremenilo, in minister je odgovoril, da ne, se pravi, da ta naš
               sklep še vedno velja. In jaz tu ne vidim, zakaj bi imeli posebno skrb, kaj bi, če bi.
               V glavnem, naše stališče je tako, Vlada ga spoštuje, in še vedno je to temelj za delo
               in relacije napram tem projektom.</p>
               <p>Drugo pa, jaz sem seveda tudi ta sklep podprl, tako da je to tudi moj sklep, tako da
               jaz za tem še vedno stojim, za to vsebino. Ampak nekaj pa moramo biti realni. Gospod
               Juri, omenili ste prevoz, prevoz s tankerji po Jadranskem morju, LNG, to se pravi,
               tekočega zemeljskega plina, ki ima kalorično vrednost, ne vem, po starem bom rekel,
               9.500 kilokalorij ali 40.000 kilojoulov. Večji problem je prevoz tekočega naftnega
               plina, ki ima pa kalorično vrednost  29.000 kilokalorij ali preko 100.000 kilojoulov, to se pa
               vozi po železnicah po celem svetu, po Evropi in tudi po Sloveniji, predvsem pozimi,
               še posebej pa tam, kjer nimajo dodatnih rezervarjev. Če bi mi imeli, ne vem,
               rezervarje, tako kot je bilo predvideno, da bi imeli podzemne rezervarje, če bi to
               naredili, potem verjetno ne bi bilo treba voziti cele vlakovne kompozicije, kjer jih
               je nekaj ton, nekaj tisoč ton, ampak samo kamione z jeklenkami s 35 ali pa 10
               kilogrami, je to nekaj drugega. Ampak to so dejstva, mimo tega ne gre. Rabi se tekoči
               naftni plin, ki ima 2,7-krat večjo kurilno vrednost, in to so dejstva. Tako da čisto
               strogo obravnavati, da je vse treba prepovedati, verjetno ne gre. Pa morate me
               razumeti, zato sem na začetku prebral ta sklep, ki ga tudi podpiram, tako da jaz sem
               tudi na tej strani. Ampak določena dejstva pa so, mimo katerih ne moremo.</p>
               <p>Glede na to, kar sem že tudi na začetku omenil, da smo sprejeli zelo ostre sklepe,
               in ta sklep, ki sem vam ga prebral, to je zelo oster sklep; jaz sem se bal, da bi
               lahko bili tudi kaki odzivi od kod drugod. Ampak, dobro, zadeva se je izšla in jaz
               pričakujem pač odgovor od predstavnikov Vlade na tisto, kaj bo, če bo vlada Romana
               Prodija ali pa katerakoli druga vlada, saj ni važno ime, sprejela drugačen sklep.
               Več, kot smo tu sprejeli, mi ne moremo. In tudi naši drugi vladni organi ali kakšne
               druge službe ne morejo nič drugega narediti; upam, da veste, na kaj namigujem, zato
               raje tega ne bom omenjal. Tako da mi lahko delamo po diplomatskih poteh. Danes smo
               slišali, kaj je Vlada po tej naši 16. seji naredila, kako tečejo prizadevanja na tej
               ravni, na kateri je pač normalen dialog med vladami. Po drugi strani se pa strinjam z
               vsemi, ki ste govorili tudi že malce naprej, o tem, da bodo verjetno vse jadranske
               države v taki ali drugačni obliki morale sprejeti neko strategijo o preskrbi z
               naftnimi derivati in vsem, kar je s tem povezano, z energenti. Kajti mislim, da je že
               več kot samo razmišljanje, kje bi naj bili določeni terminali, kje bi naj potekale
               določene trase plinovodov in naftovodov. In ne se sprenevedati, naši severni sosedje,
               mislim, da je že njihova multinacionalka podpisala pogodbo v vrednosti 22 milijard
               evrov za dobavo ravno tega LNG iz neke ne bližnjevzhodne, ampak daljnovzhodne države,
               ki je - dobro, to ni odbor za zunanjo politiko, zato sem bom tega komentarja vzdržal.
               Zadeve potekajo resno, res pa je, da ni v Tržaškem zalivu, je pa v nekem drugem
               zalivu v Jadranskem morju in gre za velike projekte. Mi se bomo morali tudi nekje
               uvrstiti, da bomo verjetno preskrbljeni z energenti. V preteklosti, si upam trditi,
               da je bila narejena napaka, pa zdaj pustimo, v katerem času je bilo, ko nismo
               zgradili podzemnih rezervarjev za tekoči naftni plin in imamo danes težave s tistim
               prevozom po železnici pozimi, pa še cena je dvakratna, zato ker kupujemo na tem trgu.
               Tako da moramo najti nek kompromis med sprejemljivostjo tveganja za okolje in med
               potrebami, ne željami, med potrebami, ki - ne gospodarstvo, gospodarstvo se tudi ne
               napaja s tistim, ampak predvsem gospodinjstva, kjer so ti energenti  potrebni. Treba je najti sprejemljiv
               kompromis. In o tem govorim. Ne, da nasprotujem sklepom, saj sem jih podprl, ampak
               moramo biti pa realni.</p>
               <p>Zdaj pa, gospod Juri, vem, da ste se javili k besedi. <stage>/Oglašanje v ozadju./</stage> Dobro,
               okej. Potem pa najprej replika, potem pa odgovor.</p>
            </sp>
            <sp xml:id="SDT4-OZOIP-Nujna-010-2007-06-08.sp19">

               <speaker>AURELIO JURI:</speaker>

               <p>Da smo si na jasnem, gospod predsednik. Vi ste dejali, da ste na tej strani. Vsi smo
               na isti strani, tu ni dvoma. Sklepi so bili enotno sprejeti, jih realizira Vlada,
               vprašanje je samo, koliko smo pozorni, koliko smo na preži, koliko se odzivamo
               promptno na izzive, ki nasprotujejo tem sklepom. To je tisto vprašanje. Jaz še vedno
               čakam odgovor Ministrstva za gospodarstvo, ki vodi pogovore o takem izzivu. Tisti
               izziv, ki je pač zaskrbel domačo, pa tudi slovensko javnost v medijih in ki se bo
               ponovil. Tako da tukaj je poanta naše zahteve, kajti vemo, da bomo vselej na preži
               med izzivi, po gospodarskem razvoju, po varovanju okolja, po varnosti in tako naprej,
               vedno bomo v izzivih. Se strinjam, predsednik, da bo vedno treba iskati kompromise,
               ampak bi radi, da v tem mandatu, dokler smo mi, ki smo sprejeli take sklepe, nas ne
               bi vznemirjala nova dejanja in nove vesti, kaj se nam lahko zgodi. Zato moramo biti
               na to pozorni. Hvala.</p>
            </sp>
            <sp xml:id="SDT4-OZOIP-Nujna-010-2007-06-08.sp20">

               <speaker>PREDSEDNIK RUDOLF PETAN:</speaker>

               <p>Hvala. Tu se z vami strinjam, ne bi pa želel, da bi nas, ne vem, v naslednjem mandatu
               pa opozorili, vi pa niste naredili tega in zdaj smo prikrajšani za, ne vem, nek
               energent. To sem zelo ostro povedal, pa vzemite tu nekje vmes. Tako kot danes lahko
               rečemo, da tisti pred nami niso naredili tega podzemnega terminala za tekoči naftni
               plin, ki ne bi nobenega ogrožal, nam bi pa zdaj prihranil in denar in nevarnost,
               ekološko nevarnost, ki se dogaja predvsem pozimi, ko se vlakovne kompozicije tega
               plina vozijo po slovenskih železnicah, skozi mesta, skozi naselja. V tem je problem,
               o tem jaz govorim, ne pa da nismo na isti strani. Gospod minister, misli, da ste
               želeli besedo. Izvolite.</p>
            </sp>
            <sp xml:id="SDT4-OZOIP-Nujna-010-2007-06-08.sp21">

               <speaker>JANEZ PODOBNIK:</speaker>

               <p>Na kratko bi rad samo par stvari odgovoril oziroma pojasnil.</p>
               <p>Že ta vaša razprava in vaše razmišljanje, pa tudi odziv gospoda Jurija pač pove, da
               je situacija zapletena in je treba pristopati zelo vsebinsko, premišljeno, strokovno
               in tudi iskati političen konsenz. In če kje, bi si slovenska vlada na tem področju
               zaslužila priznanje, da je šla po pravi poti. Uporabila je stroko, in to dobro,
               uporabila je načela mednarodnega, tudi okoljskega prava, in to dobro, postala je
               iniciativna. Vodenje Barcelonske konvencije je izkoristila, da je pravzaprav dala
               neke nove pobude, ki so še posebej dobro bile sprejete na območju Severnega Jadrana.
               In v zadnjem obdobju, kot je mag. Bricelj povedal, smo deležni vedno večje pozitivne
               naklonjenosti tudi naši aktivnosti na tem področju. In ko bom decembra predal vodenje
               španski kolegici Kristini Narbonne, bom lahko mirno nekatere konkretne projekte tam
               in rešitve tudi njej predal. Tu je bil mag. Bricelj izredno aktiven na tem področju.</p>
               <p>Gospod Juri, smo na preži. Smo na preži, kjerkoli je mogoče. Seveda smo na preži v
               okviru orodij, ki jih imamo kot Vlada, kot Državni zbor. Prav je, in ta mandat
               Državnega zbora skupaj z Vlado - sklepi, ki jih je sprejel, so in bodo ostali, kot
               dokument časa in prostora, in mi se jih držimo.</p>
               <p>Na hipotetično vprašanje, kaj bi se zgodilo, če bi se italijanska vlada odločila
               tako, kot bi se odločila, bom odgovoril podobno, kot je prej gospod Kokalj že povedal
               in mag. Starman. Če pogledamo 1. člen Memoranduma o sodelovanju med Vlado Republike
               Slovenije in Vlado Italijanske Republike,  pričakujemo, da bo prišlo že v tem mesecu do prvega
               zasedanja koordinacijskega odbora, se že pripravljamo nanj, tudi sam sem član tega
               odbora. Ampak v 1. členu jasno govori, s kakšnim namenom obe vladi ustanavljata
               koordinacijski odbor ministrov, pristojnih, če ponovim, za zunanje zadeve. Tu moram
               povedati tudi, da zelo dobro sodelujemo z Ministrstvom za zunanje zadeve in njihovimi
               eksperti, potem gospodarstvo, energetika, okolje in potem naprej. In po potrebi in v
               dogovoru z drugo stranjo se področje delovanja lahko tudi razširi na druga področja
               interesov obeh držav in nato se zaključi. Posebna pozornost se posveti oblikovanju
               severnojadranskega razvojnega pola, tudi ob upoštevanju oblik usklajevanja in
               skupnega upravljanja regionalnih virov in varstva okolja z vidika severnojadranskega
               partnerstva v okviru instrumentov okoljskega prava in dobrih praks Evropske unije.
               Mislim, da smo prav to rešitev <q>"dobrih praks Evropske unije"</q> v teh pogajanjih
               vztrajali in smo potem tudi dosegli, da je ta sintagma prišla v ta memorandum, na
               pobudo odbora, ki ga vodi mag. Starman. Tako da tu je naš odgovor na vaše
               vprašanje.</p>
               <p>Pred seboj imam tudi zapisnik, zelo vsebinski zapisnik srečanja direktorjev
               direktoratov, mag. Tavzes je prišel kasneje, kjer je razvidno, kako vsebinsko in
               detajlno se je slovenska - zapisnik je tudi javen, če ga želite videti -, kako je
               slovenska stran pristopila, ko je utemeljevala, kje so in zakaj so dokazljivi
               čezmejni vplivi na okolje pri teh obeh projektih. In kako je potem tudi prepričala,
               da so potrebni sestanki na tehničnem nivoju, s poudarkom na varnosti in tveganju ter
               okoljski problematiki. In da bosta obe strani na naslednjem srečanju, upam, da bo
               prišlo čim prej do njega, prioritetno proučili specifične metodologije za ocenjevanje
               in zastavili skupna merila glede varnosti in čezmejnih vplivov na okolje. Če je
               prišlo to v zapisnik, <q>"čezmejnih vplivov na okolje"</q>, to de facto vendarle pomeni, da
               nas je italijanska stran v tem primeru sprejela v ta postopek presojanja čezmejnih
               vplivov na okolje. Res pa je, da se je treba dogovoriti o tej metodologiji
               ocenjevanja, to je tudi strokovno vprašanje.</p>
               <p>Še vprašanje, ki je vezano - morda nekoliko skačemo, določene teme so strateške,
               imajo drugačno dimenzijo, potem so pa nekatere bolj konkretne, ki se dotikajo
               aktualnih dejavnosti v okviru Luke Koper. Še enkrat bom povedal, dokler ne bo
               sprejeta Uredba o državnem prostorskem načrtu, lahko Luka Koper na tem območju gradi
               v skladu z veljavnimi prostorskimi akti; to smo že večkrat tudi povedali. Prav tako
               sem že prej povedal, da v pobudi za državni prostorski načrt, takrat smo ga še
               imenovali Državni lokacijski načrt, vmes je prišlo do spremembe zakonodaje, ki bo,
               mimogrede, postopke skrajšala, kar je dobro. V tej pobudi je tudi pobuda za
               postavitev rezervoarjev za naftne derivate, ki pa so objekt ...konvencije oziroma
               direktive. To pomeni, da bo v okviru postopka celovite presoje vplivov na okolje,
               proučiti in presoditi 
               eventualna postavitev rezervara za naftne derivate v skladu s to zakonodajo, to so
               rezervarji za naftne derivate, da se ne bo spet napačno interpretiralo. To seveda
               niso nobeni plinski vplinjevalniki.</p>
               <p>Drugače pa še na vaše vprašanje, če sem ga delno razumel pravilno glede pomola dva.
               Mi govorimo o naftnih derivatih ima podatek in lahko me kdo dopolni, če ima kdo kaj
               več, Ministrstvo za okolje in prostor oziroma Agencija Republike Slovenije Urad za
               upravljanje z vodami na agenciji do sedaj še ni izdal nobenega vodnega soglasja za
               zasipanje pomolov oziroma za pripravljalna dela za kakršnokoli bi rekel v tem smislu,
               ko so povedali podaljšanje, če je to vaše vprašanje pomolov. Potrebno je povedati, da
               so bile Luki Koper izdane ločene informacije o pogojih gradnje za podaljšanje obale
               na pomolu dva in za gradnjo premostitvenega objekta čez ankaranski obrobni kanal za
               potrebe gradnje povezovalne javne pristaniške infrastrukture, ta pa obsega dovozno
               cesto, železniške tire ter instalacijsko komunalno omrežje in tudi so tudi določene
               parcelne številke zemljišča, investitor pa še ni podal vloge za pridobitev vodnega
               soglasja. Seveda pridobitev vodnega soglasja je pa najverjetneje pogoj, da se, potem
               sploh lahko gre v pridobitev tudi gradbenega dovoljenja sem pa že uvodoma povedal,
               kakšna je bila reakcija pristojne inšpekcije na tem področju. To so podatki, ki jih
               imam danes jaz tukaj o tej temi.</p>
            </sp>
            <sp xml:id="SDT4-OZOIP-Nujna-010-2007-06-08.sp22">

               <speaker>PREDSEDNIK RUDOLF PETAN:</speaker>

               <p>Hvala. Gospod Gantar.</p>
            </sp>
            <sp xml:id="SDT4-OZOIP-Nujna-010-2007-06-08.sp23">

               <speaker>DR. PAVEL GANTAR:</speaker>

               <p>Hvala lepa, gospod predsednik. Hkrati sem tudi pobudnik te seje, eden od pobudnikov,
               se opravičujem za zamudo, imel sem neki drugi odbor, verjetno je predsednik o tem
               obvestil. Jaz bi ob tem, kar sem sedaj slišal in kar smo dobili napisano na mizo bi
               povedal par besed.</p>
               <p>Prva zadeva kar zadeva terminale na italijanski strani ali priobalni terminal ali
               morski terminal bi lahko rekli, da se nič sodnega ni zgodilo, potem ko je
               ..<stage>/Nerazumljivo./</stage>.. ponovno potegnila zavoro. Če jo ne bi, bi bili v nekih usodnih
               zgodbah, ki še niso razrešene. Očitno v Italiji poteka neki pluralistični proces
               umešanja teh terminalov, zaradi tega se ne ve, kdaj bo končan.</p>
               <p>Iz tega poročila, ki je bilo petega, lahko razberemo, da stiki med italijanskimi
               strokovnjaki in upravnimi bi rekel ravni obstajajo, da je glavni konflikt na temo, po
               katerem, ali gre za strateško presojo vplivov na okolje ali gre za projektno presojo
               in da se tam ne moremo sporazumeti in da bodo o tem pridobili mnenje Evropske
               komisije. Jaz bi prosil, sestanek je bil 29.1.2007, jaz upam, da je bilo na tem kaj
               narejeno, uradni dokument, itd., upam da ste to poslali in da bo to mnenje prišlo,
               čeprav že smemo domnevati iz odgovora na vprašanje Mojce ..<stage>/Nerazumljivo./</stage>.., kakšno
               bo to stališče komisije. O tem ne bi več govoril.</p>
               <p>Dejstvo je, da v tem trenutku mi v tej presoji vplival na okolje ne na eni in ne na
               drugi ravni nismo vključeni, čeprav so Italijani prišli do tega, da pač Slovenija je
               na neki način, da jo bodo o vsem obvestili, vendar načeloma čisto konkretno ta
               pripravljenost, da je v postopku presoje čisto neposredno vključena še ni popolnoma
               razvidna iz teh dokumentov, ampak dobro. Vlada je na pravi poti.  V načelu glede na četrto poročilo lahko
               rečemo, da je na pravi poti, ampak bi rekli na pravi poti vendarle s pospeškom in bi
               rekel tistim korektivom, ki ga je opravila opozicija, spomnite se, da smo mi morali
               predlagati in zahtevati vključitev presoje vplivov na okolje, itd. Da, so bili
               sprejeti sklepi, ki jih je predlagal ta odboru tudi na pobudo predvsem opozicije in
               da je to v redu, se strinjam da je to v redu, vendar Vladi pri tej pravi poti močno
               pomaga Državni zbor, kar je v redu, v Državnem zboru pa ima opozicija kar pomembno
               vlogo, ampak pustimo to.</p>
               <p>Bolj me sedaj skrbi in tukaj vidim, da bomo šli naprej po tem težavnem in
               konfliktnem procesu Italija, kaj se presoja, kaj se ne presoja še naprej po tej poti.
               Bolj me skrbi zgodba na slovenski strani. Tukaj bi od Vlade res pričakoval, da v
               zvezi s temi stvarmi govori enotni jezik in enotno stališče. Ko je prišla ta zgodba o
               terminalu, podobnih oziroma manjših kapacitet, 5 milijard kubičnih metrov je bilo
               stališče Vlade oziroma resorjev zelo kontraverzno, eni se pogovarjajo, drugi imajo
               dobre želje, tretji zanikajo, četrti ne vedo in peti naj gredo k drugemu vprašati.
               Tukaj je stališče bilo vedno jasno in bi moral eden povedati to, kar je Državni zbor
               tudi povedal. V Sloveniji menimo, da Tržaški zaliv ni primeren za objekte te
               kapacitete in pravimo, da severni del Jadranskega morja takšnih objektov verjetno ne
               more imeti, tega nismo povedali, povedali pa smo, da v Tržaškem zalivu, teh kapacitet
               po našem mnenju glede na to kar imamo naprej niso primerni.</p>
               <p>Jaz bi predvsem, res želel, da bi Vlada tukaj spregovorila enotno mnenje ne pa
               pravzaprav dala dvoumne informacije kot vidimo iz intervjuja, ki je to delal in
               hkrati tudi seveda s tem odpira prostor bi rekel nerazumevanju na drugi italijanski
               strani. Zakaj ne nasprotujete ne, če sami pravzaprav se pogovarjate o možnostih
               takšnega terminala pa dobrih željah za takšen terminal, karkoli že?</p>
               <p>Druga zadeva, minister res, jaz bi vas res opozoril, da izvedbeni akt ali kakorkoli
               se imenuje, lokacijski načrt, sedaj podroben prostorski načrt vi ste kmalu po nastopu
               še v letu 2004 ob koncu leta obljubili nov lokacijski načrt za celotno luko tako
               rekoč v 18-24 mesecih. Ta rok je že zdavnaj presežen in vi sedaj seveda pravite, da
               se bodo postopki skrajšali pri načrtu, ki bi seveda že moral biti zdavnaj sprejet.
               Jaz mislim, da ima luka probleme, zaradi tega in jaz prosim, da nam tukaj res
               sporočite rok, do katerega menite, da boste lahko ta sedaj državni, prostorski načrt,
               ne vem katere stopnje, predložili Vlade v sprejem, občina bo tako ali tako dala samo
               mnenje. Hvala.</p>
            </sp>
            <sp xml:id="SDT4-OZOIP-Nujna-010-2007-06-08.sp24">

               <speaker>PREDSEDNIK RUDOLF PETAN:</speaker>

               <p>Hvala. Gospod Koren.</p>
            </sp>
            <sp xml:id="SDT4-OZOIP-Nujna-010-2007-06-08.sp25">

               <speaker>DRAGO KOREN:</speaker>

               <p>Lep pozdrav tudi z moje strani. Jaz moram povedati, da sem kar vesel, da se je danes
               odbor ponovno sestal na to temo, ker je  že kar nekaj časa od takrat, tudi jaz sem šel pred tem današnjo sejo
               odbora malo pogledati, doslej opravljene seje, sprejete sklepe tako tega našega
               odbora kot Državnega zbora in se mi zdi, da je bilo potrebno, da danes dobimo zopet
               informacijo kako se zadeve odvijajo naprej, ali gredo po teh usmeritvah katere smo
               tudi mi nekje tu predlagali pa sprejeli. Ko sem prebiral te sklepe, moram reči, da so
               se tudi meni zdeli res kar zelo zahtevni in zavezujoči in moram reči, da sem danes
               vesel, ko je minister Podobnik povedal, da Vlada stoji na teh sklepih, da nadaljuje
               po tej poti in da na tej poti ni nobene spremembe. Jaz mislim, da je tu potrebno
               pohvaliti, tudi jaz bom predvsem pohvalil Ministrstvo za okolje in prostor, ker
               mislim, da je v tej zadevi res to ministrstvo ta gonilna sila, ki skuša trasirati,
               rezati to pot tudi po tej naši usmeritvi tega našega odbora.</p>
               <p>Mogoče je danes zanimivo to, da se ta tematika res razširja, da prehajamo iz
               prejšnjih odborov, ko smo v glavnem govorili samo o italijanski strani, tudi na svojo
               stran, da je prav, da tudi na to temo spregovorimo. Najprej sem mislil reči samo kar
               se tiče italijanske strani. Jaz sem prepričan, da naša Vlada dela in da skuša storiti
               vse, da uveljavi te naše interese tudi na njihovi strani. Je pa res, da se meni
               osebno zelo postavlja vprašanje koliko močni smo, ali bomo uspeli te naše interese
               dejansko tudi uveljaviti na njihovi strani. Zdaj so nekje zavrli ta Furlanija
               Julijska krajina, vsaj za določen čas, mislim pa, da zadeve s tem niso ustavljene. In
               mogoče mene glih na tem odnosu do italijanske strani zanima ali je samoiniciativno
               obveščanje italijanske strani kaj se tam dogaja ali so samo odgovori na naše zahteve
               in pritiske. Namreč, tu imam jaz res eno bojazen, da se bo zgodilo to psi lajajo,
               karavana pa gre dalje. Je pa res, no, jaz ne vem ali je možno, da bi vseeno slovenska
               stran še storila kaj več. Jaz mislim, da Ministrstvo za okolje in prostor naredi vse,
               ali pa je potem tudi zunanje ministrstvo dovolj uspešno, pa moram reči, da ne morem
               zdaj ocenjevati. Zdi se mi pozitivno, se pravi, da se ta memorandum pripravlja in da
               se jadransko partnerstvo pripravlja, ker je to potrebno. Sam danes pogrešam, da se,
               zdaj pa preidem na našo stran, da se ni oglasilo Ministrstvo za gospodarstvo. Namreč,
               jaz...<stage>/izklop mikrofona./</stage>.. mogoče je škoda, da se ni še prej preden je bila razprava
               poslancev....namreč, jaz skušam biti zelo realen. Jaz nisem eno usmerjen, se pravi
               ali samo naravovarstveno ali samo  gospodarsko in to tehtanje in balansiranje med enim in drugim in
               iskanje tiste optimalne poti je res zelo zahtevno, da je potrebno tu iskati, se pravi
               se boriti tako med interesi, jaz bom rekel kar gospodarstva, pa ta
               še...<stage>/nerazumljivo./</stage>... da je bolj ta pritisk ali pa zahteve kapitala kadar se samo
               ta pojavi, ta pa je lahko zelo nevaren, ta nevarnost ..<stage>/nerazumljivo./</stage>. vse pred sabo
               in se mu ni mogoče zoperstaviti pa je lahko zelo težak in da je treba, bi rekel, da
               mora Slovenija iskati pravo pot med energetskimi, gospodarskimi interesi in pa
               naravovarstvenimi na drugi strani, kajti jaz bom rekel, na obeh področjih mi včasih
               gremo v določene skrajnosti, recimo ta ...<stage>/nerazumljivo./</stage>... ki so imele določene
               zahteve...<stage>/nerazumljivo./</stage>... ko se sedaj pogovarjam z ljudmi pri nas in od zunaj, da
               gremo z določenimi stvarmi v pretirano skrajnost tudi kar se tiče Nature 2000, jaz
               pravim je zelo dobra zadeva ali pa je takšna površina kot je, imamo tudi prevelika in
               ovira določen možen razvoj, je pa tudi jasno, jaz bi rekel trenutno zelo podpiram
               delo Ministrstva za okolje in prostor in želim, da na tej poti nadaljujejo, da pa se
               moramo vsi skupaj potruditi, da bomo na zadeve res gledali kolikor se da celovito, ne
               enostransko, ne z ene ali z druge strani, ampak da najdemo tisto optimalno rešitev,
               ki je tu možna.</p>
               <p>Če samo pri Luki Koper še se ustavim z dvema stavkama. Jaz mislim, da je prav in da
               je interes Slovenije, da se luka razvija, ampak da se razvija v možnostih, ki jih to
               okolje dopušča, ki jih to okolje lahko še prenese. Sem pa proti temu, da bi pa zdaj s
               temi okoljevarstvenimi zahtevami pa skušali zavirati vsakršen razvoj. Hvala lepa.</p>
            </sp>
            <sp xml:id="SDT4-OZOIP-Nujna-010-2007-06-08.sp26">

               <speaker>PREDSEDNIK RUDOLF PETAN:</speaker>

               <p>Hvala. Dali ste prej dober primer o gnojnih jamah. Gospod Prelog iz težko
               pričakovanega Ministrstva za gospodarstva.</p>
            </sp>
            <sp xml:id="SDT4-OZOIP-Nujna-010-2007-06-08.sp27">

               <speaker>URBAN PRELOG:</speaker>

               <p>Se opravičujem. Prej sem se poskušal javiti k besedi, pa nekako ni šlo. Stališče
               Ministrstva za gospodarstvo v bistvu je že praktično vse povedal minister Podobnik. S
               strani Ministrstva za gospodarstvo ni prišla nobena pobuda za spremembo prostorskih
               planov v zvezi z gradnjo plinskih terminalov v Kopru. Jaz mislim, da je s tem vse
               povedano. Seveda takšne različne pobude obstajajo za gradnjo različnih energetskih
               objektov. Delo Ministrstva za gospodarstvo je, da se s takšnimi pobudami ukvarja, ker
               mora skrbeti tudi za drugo plat zgodbe, za energetsko oskrbo Slovenije in slovenskega
               gospodarstva. Seveda je pa treba jasno povedati, da noben energetski objekt ne more
               biti zgrajen niti umeščen v prostor brez postopka umeščanja v prostor. Ti postopki so
               dolgi, zahtevni, jasni in tudi kar se severnega  Jadrana tiče mislim, da je tukaj več ali manj vse jasno. Je
               pa treba mogoče opozoriti na to, kar je bilo danes že povedano nekajkrat na to, da se
               je treba zavedati, da je treba tudi Slovenijo oskrbovati z energijo, da noben
               energetski objekt ni prostorsko nevtralen. Tu imamo elektrarne, premogovne, plinske,
               jedrske, plinovode, naftovode, daljnovode. Vsi objekti zelo težko pridejo v prostor.
               Ne nazadnje vetrne elektrarne, ki naj bi bile del odgovora na energetski problem in
               tudi del odgovora na klimatski problem, klimatskih sprememb. Celo te elektrarne
               trčijo v problem umeščanja v prostor. Seveda bo treba tu najti slej ko prej neke
               kompromise. V nasprotnem primeru bomo to čutili in na zanesljivosti oskrbe in še
               veliko bolj na ceni te oskrbe, ki utegne postati zelo draga, če nekaterih objektov
               vendarle ne bomo uspeli umestiti v prostor, tudi v Sloveniji in ne nazadnje je mogoče
               treba omeniti, da zanesljivost oskrbe v Sloveniji ni odvisna samo od tega kaj se v
               Sloveniji gradi.</p>
            </sp>
            <sp xml:id="SDT4-OZOIP-Nujna-010-2007-06-08.sp28">

               <speaker>PREDSEDNIK RUDOLF PETAN:</speaker>

               <p>Gospod Pregelj.</p>
            </sp>
            <sp xml:id="SDT4-OZOIP-Nujna-010-2007-06-08.sp29">

               <speaker>GOSPOD PREGELJ:</speaker>

               <p>Če dovolite bi dal nekaj pojasnil in sedaj umeščanja tega kerozinskega terminala v
               prostor. Verjetno vam je poznano, da ima Luka Koper d.d. z državo sklenjeno najemno
               pogodbo od leta 2000. Na podlagi določil te najemne pogodbe je dolžna, še en podatek,
               vsa zemljišča v Luki so državna, večina, nekaj je še problemov, ampak večina so
               državna in mora dobiti Luka Koper d.d. soglasje Vlade Republike Slovenije za
               kakršnokoli investicijo, ki jo gradi. V ta namen je bilo pred enim letom ta najemna
               pogodba razširjena z aneksom 1 v katerim je dobila Luka Koper dovoljenje za gradnjo
               šestih rezervoarjev po 12.500 kubičnih metrov kapacitete, to je neto kapacitete za
               plinsko in kurilno olje. Potem smo pa dobili na ministrstva v postopku priprave
               dokumentacije za izdajo gradbenega dovoljenja smo dobili pobude za izdajo pogojev. Te
               pogoje pri prometu izdaja Uprava za pomorstvo in so pogoj, ki so vezani na prometno
               stroko, na pomorske zahteve in podobno. Na podlagi teh pogojev in tudi ostalih
               ministrstev je bila pripravljena okoljevarstvena študija, ki je podlaga za izdajo
               okoljevarstvenega dovoljenja oziroma za oceno vplivov na okolje. Ta postopek še ni
               končan, je še v teku. Gradbenega dovoljenja še nimajo in je verjetno bilo ravnanje
               inšpektorja popolnoma pravilno. Luki se zelo mudi za ta terminal. Bo pa potrebno pred
               tem formalno, ker je sedaj spet v postopku priprave aneks 2 k najemni pogodbi urediti
               nove razmere. Nove razmere so predvsem v drugačni kapaciteti rezervoarjev in jasna
               opredelitev, da gre za kerozin. Kerozin je v bistvu nekje med nafto in super
               bencinom, tako po vnetljivosti kot po eksplozivnosti. Je mešanica različnih naftnih
               derivatov s prevladujočim kerozinom. Njegova naloga je, da ne zmrzne prehitro, zato
               se ga uporablja v letalstvu. V bistvu formalno ni nekaj popolnoma novega. Je pa
               potrebno. Pretovor se ne bo odvijal na že obstoječem terminalu za naftne derivate, ki
               je zlasti pri instalaciji, to je mešanje družbe Istrabenza in Petrola, ampak bo to v
                   režiji luke v drugačnih
               lastniških odnosih, zato se tudi gradi nov privez, ki bo v bistvu del priveza za
               silos. Zdaj na upravi za pomorstvo najbolj zadovoljni s to rešitvijo niso bili, jo pa
               razumejo kot rešitev dokler ne bo prostorski načrt podal tiste rešitve, ki je v
               natečaju, v natečaju je pa bila zmagovita rešitev z novimi privezi na čelu drugega
               pomola, kjer bodo nekakšni bazeni za tankerje, popolnoma ločeni od drugega bazena, ki
               je univerzalni bazen in se ga uporablja tako za silo, za pretovor fosfatov, glinice,
               kemičnih tekočih tovorov in tudi živine. In ravno pretovor živine je tukaj moteč
               zato, ker so to običajno ladje, večinoma arabskega izvora in v dokaj slabem stanju.
               In v bistvu prometne varnosti in tudi ...<stage>/nerazumljivo./</stage>.. varnosti je, da na teh
               ladjah ni elektromotorjev, ki iskrijo, kajti pri pretovoru so vedno možna določena
               hlapljenja in zaradi tega uprava za pomorstvo predpisuje vedno enega vlačilca več, da
               v primeru česarkoli lahko takoj posežejo in to je breme za drugega uporabnika, to je
               najožji bazen, samo 200 metrov širok. Tudi pri izdelavi državno lokacijskega načrta
               obstaja posebna dilema. Priporočilo natečajne komisije je bilo, da bi se vsi
               rezervoarji tekočih tovorov umaknili proti Serminu. To je smiselno zato, ker je
               skladišče naftnih derivatov na Serminu izredno dobro ekološko urejeno. Je najboljše
               na Jadranu in tudi daleč v Sredozemlju. Edino, ki ima vse certifikate v primerjavi s
               sosednjimi podobnimi skladišči. Problem tega je koncentracija določenih količin. Mi
               ne smemo samo govoriti o neki snovi, moramo tudi govoriti v kakšni količini je ta
               snov. Dosedanje okoljevarstvene presoje so zelo pozorne na to, v primeru nezgode,
               kakšen obseg doseže recimo požar in stremi se k temu, da se na primer požar na
               kerozinskem terminalu ne more razširiti do terminala, kjer je privezan na primer
               tanker s super bencinom ali pa na drugi strani manjši tanker z neko nevarno
               kemikalijo. To so dileme, ki jih strokovno še rešujemo in se bodo dokončno rešile s
               tem novim prostorskim načrtom. Kar se tiče zemljskega plina, pa se moramo nekaj
               zavedati, teoretično je plovba takšnih tankerjev v koprskem zalivu popolnoma možna in
               varna. Problem nastane, ker je naše pristanišče univerzalno pristanišče in sorazmerno
               relativno majhno, čeprav za severni Jadran veliko, ampak v resnici majhno
               pristanišče. Mi včasih v šali rečemo, da smo clio, ker imamo vse kar imajo veliki,
               ampak bolj stisnjeno vse skupaj. In zato je treba tukaj paziti v primeru plovbe
               takšnih tankerjev pa tudi mogoče tankerja, mi smo mislili imeti zelo majhne tankerje
               za naftni plin, to je tam do 15.000 kubikov, medtem ko te za zemljski plin so preko
               100.000 kubikov, tudi 130.100, 150.000 se delajo. Zakaj so tako veliki? Zato, ker je
               to edini garant, da je ta prevoz ekonomičen. Na prometu veliko razmišljamo o tem s
               kakšnim prometnim sredstvom določene stvari prevažati. Za vse tekočine in plinaste
               energente, ki se lahko utekočinijo je znano, da je najcenejši transport po cevovodih.
               Šele za ta sekundarni razvoz, za distribucijo, mikrodistribucijo se uporablja cestni
               ali železniški prevoz, tako da vsekakor ni sprejemljivo, da bi mi plin in nafto v
               zaledje vozili z vlaki, tudi zato ne, ker v Kopru, kot veste, imamo premogovni  terminal. Premogovni terminal
               zajema 40% do 50% celotnega pretovora v pristanišču. Mi smo za letos prišli, v
               lanskem letu na 14 milijonov ton, ampak 5, 6 milijonov ton vsako leto je samo
               premoga. In to je količina, ki zlahka, bom rekel, zapolni kapacitete te proge, ki jo
               imamo ob tem, da imamo tudi dva milijona ton naftnih derivatov je to že 60%, 70% vse
               količine, ki gredo skozi pristanišče. In če želimo, kot je vladna nekje usmeritev, da
               bomo pretovorili, sedaj imamo recimo 200.000 kontejnerjev, na leto milijon
               kontejnerjev, to pomeni takoj 100 dodatnih vlakov na dan, zdaj jih pa peljemo komaj
               30 do 40, zato je nujna izgradnja potem dvotirne proge in s tem tudi ustreznih
               kapacitete. Koprsko pristanišče, čeprav majhno, to smo dobili večkrat priznanja s
               strani naših zahodnih partnerjev, ko so se prihajali pozanimati kakšne so možnosti za
               kontejnerske terminale, je izredno atraktivno, izredno pomembno, ker ima izredno
               geografsko lego, Koper in Trst, ampak Koper ima tukaj prednost, ker ima boljši dostop
               v zaledje, je najgloblje v srednji Evropi in najbližje obema koridorjema; petemu in
               desetemu. In zato smo mi izredno zanimivo pristanišče za distribucijo kontejnerjev,
               avtomobilov, se pravi takšnih tovorov, ki jih ne moreš po ceveh pošiljati. Zato je
               potreben tukaj en strateški premislek, kaj bomo v tem pristanišču tovorili in kaj nam
               bo prinašal en varen dohodek in kaj lahko prepustimo sosedom. In v tej luči je
               razmišljanje o zemljskem plinu strateško zelo potrebno natančno preučiti. Pretovor
               tega plina je po cevovodih, recimo po 2000 kilometrih se cenovno, to če gre za
               cevovod, ki je pod morje, se izenači s tovorom ladij, kajti plin, ki ga je treba
               najprej ohladiti in potem nekam pripeljati ustvarja neke dodatne stroške in ti
               stroški so v začetku zelo veliki, na večjih razdaljah se potem izenačijo s stroški
               transporta po plinovodu, ker je treba stalno vzdrževati določen transportni pritisk.
               Pri kopenskih plinovodih pa šele po 4000 kilometrih. Torej, mi imamo zdaj oskrbo s
               plinom iz dveh virov, iz alžirskega in iz ruskega, ki sta približno v razdalji 2000
               kilometrov, torej tukaj je to sigurno, če ne bi šlo za neko politiko na katero promet
               nima vpliva, to je politika držav vzhoda, predvsem Rusije proti zahodu, potem bi
               moral biti njihov plin vedno cenejši kot tisti od...<stage>/nerazumljivo./</stage>. dežel. Seveda iz
               stališča neke varnosti je prav, da imamo še nek tretji vir, ampak, če ga umestimo v
               Koper je to problem za transport, kajti mi imamo izkušnje, ki smo nekako se seznanili
               s strani Amerike, ki ima največ takšnih tankerjev in običajno kadar pripluje plinski
               tanker je treba naftne in druge tankerje umakniti in to na razdaljo več milj, tudi do
               2. milj. ...<stage>/nerazumljivo./</stage>.. za plovbo naj bi bila odmaknjenost pol milje. Gre za
               enostavno posledico, da tanker z zmrznjenim plinom nima visokega pritiska, se pa ne
               sme segreti in če pride do eksplozije naftnega tankerja, ta pa lahko razvije določeno
               temperaturo glede na količine, ki jih vozijo in vemo, da v Tržaškem zalivu imamo
               povprečno tri do štiri velike tankerje, vsak ima najmanj po 200.000 ton, tako da je
               blizu milijon ton na morju, najmanj 2 milijona ton nafte je v skladiščih v dolini pri
               Trstu in imeli smo že primere, ko  pade cena nafte, pa pade dolar, da imamo naenkrat do
               deset takih, enajstih takih tankerjev in tudi po dva milijona ton nafte v Tržaškem
               zalivu. In to so parametri, ki jih je treba pri tem upoštevati. Hvala lepa.</p>
            </sp>
            <sp xml:id="SDT4-OZOIP-Nujna-010-2007-06-08.sp30">

               <speaker>PREDSEDNIK RUDOLF PETAN:</speaker>

               <p>Hvala. No, imeli smo tudi primer, ko je že eden gorel, kajne, v tistih najbolj norih
               časih terorizma.</p>
            </sp>
            <sp xml:id="SDT4-OZOIP-Nujna-010-2007-06-08.sp31">

               <speaker>GOSPOD_____:</speaker>

               <p>Takrat so pa goreli rezervoarji v dolini. Šlo je za diverzijo palestinskih komandosov
               in so najprej dva vžgali, potem se je pa drugi dan še tretji, je bilo več min.</p>
            </sp>
            <sp xml:id="SDT4-OZOIP-Nujna-010-2007-06-08.sp32">

               <speaker>PREDSEDNIK RUDOLF PETAN:</speaker>

               <p>Dobro, hvala. Še želi kdo besedo? Na kratko, dobro, gospod minister Podobnik,
               izvolite.</p>
            </sp>
            <sp xml:id="SDT4-OZOIP-Nujna-010-2007-06-08.sp33">

               <speaker>JANEZ PODOBNIK:</speaker>

               <p>Ja, zelo na kratko. Rad bi odgovoril poslancu dr. Gantarju na vprašanje, ki je vezano
               na državni lokacijski načrt oziroma na stališče Vlade. Iz nastopa gospoda Preloga z
               Ministrstva za gospodarstvo je bilo jasno vidno, da tu Vlada govori z enim jezikom.
               Da tudi sledi usmeritvam in sklepom Odbora Državnega zbora in Državnega zbora na
               izredni seji. Tako da bi bilo tudi korektno s strani opozicije, če smem temu tako
               reči, da bi tudi javno to povedali, da ne bi govorili o neki neenotnosti Vlade; s tem
               se nam pogajalska in druga izhodišča v odnosu do sosednjih držav nikakor ne
               izboljšujejo. Pa še res ni, še res ni.</p>
               <p>Tudi to glede podpore opozicije, da glede tega instrumenta presoje čezmejnih vplivov
               na okolje, ta podpora je hvalevredna.</p>
               <p>Glede prvenstva je pa stvar diskutabilna. Spominjam se prve seje zbora na to temo,
               mi smo takrat že prišli z zelo jasnim izdelanim strokovnim stališčem, da bomo
               absolutno, in to prvič seveda, v Sloveniji uveljavili ta instrument. In smo potem
               pokazali, da imamo tudi potrebno znanje, da smo ga uveljavili, sam postopek in
               strokovno utemeljitev le-tega. Je pa res, da nas je potem opozicija takoj podprla.</p>
               <p>Še nekaj bi rad povedal. To, kar je prej gospod Prelog povedal, bi še enkrat
               ponovil, da ne bi bilo nesporazuma. Mi na našem ministrstvu vodimo postopek priprave
               državnega lokacijskega načrta za koprsko pristanišče. Letošnjega aprila je stopil v
               veljavo nov zakon o prostorskem načrtovanju. Mi bomo po tem postopku priprave
               končali, po določbah tega zakona, imenoval se bo državni prostorski načrt. Ampak
               moram torej še enkrat povedati, plinski terminal za predelavo oziroma uplinjanje ali
               utekočinjenje plina se v koprskem pristanišču ne načrtuje. Ali lahko še kaj več
               povem?</p>
            </sp>
            <sp xml:id="SDT4-OZOIP-Nujna-010-2007-06-08.sp34">

               <speaker>PODPREDSEDNIK DR. PAVEL GANTAR:</speaker>

               <p>V tem trenutku prevzemam za kratek čas vodenje odbora. Želel sem imeti repliko, potem
               pa ima gospod Juri besedo.</p>
               <p>Pri repliki bi rekel tole. Glejte, gospod minister, ne bomo se prepirali, kdo je bil
               prvi. Dokumenti so, vsakdo, ki to želi, lahko pogleda. Nimamo časa, da bi se
               prepirali, kdo je boljši, kdo je prvi, dokumenti so. Vlada ob primeru pobude
               podjetnika okoli terminala v Sloveniji ni govorila sprva z enotnim jezikom. To je
               dejstvo, ker so mediji, ker imamo dokumentacijo iz medijev. Ministrstvo za okolje je
               v prvi fazi govorilo drugače kot na gospodarstvu in tako naprej, ampak o tem nima
               smisla. Jaz samo želim, da sedaj govori Vlada z enotnim jezikom. Sicer pa se o tem
               nima smisla prepirati, ker so tudi dokumenti, pa se zdaj ne bova prepirala.</p>
               <p>Tisto, kar me pa zanima, pa je točno to, namreč, da ste povedali, da se priprava
               lokacijskega načrta oziroma izvedbenega akta, bomo rekli, iz prejšnjega  zakona, in bi se akt imenoval
               Državni lokacijski načrt, ... <stage>/nerazumljivo/</stage> po novem zakonu, in to je zdaj državni,
               podrobni in ne vem kakšen prostorski plan, kakorkoli se že imenuje. Ampak vseeno
               vprašanje: Kdaj boste končali? Namreč, po obljubah, kot ste rekli, naj bi končali v
               24 mesecih. Zdaj je mimo že 24 mesecev, plus 6 mesecev, torej vprašanje moje je samo,
               kdaj boste po kateremkoli postopku ta sprejem končali oziroma načrtujete, da bo šel
               na Vlado. Zamujate 6 mesecev. To je moja replika na to, kar ste rekli.</p>
               <p>Sicer pa, predsednik, dajem besedo potem Juriju.</p>
            </sp>
            <sp xml:id="SDT4-OZOIP-Nujna-010-2007-06-08.sp35">

               <speaker>PREDSEDNIK RUDOLF PETAN:</speaker>

               <p>Dobro. Aja, mogoče še odgovor... <stage>/Medsebojni pogovor./</stage> Gospod minister, imate besedo,
               pa dokončajte.</p>
            </sp>
            <sp xml:id="SDT4-OZOIP-Nujna-010-2007-06-08.sp36">

               <speaker>JANEZ PODOBNIK:</speaker>

               <p>Seveda sem tudi na to vprašanje hotel odgovoriti, ampak je bilo tako, simpatično,
               simpatično je dr. Gantar, bi rekel, prevzel vodenje odbora in pač še dodatno postavil
               vprašanje.</p>
               <p>Torej, kot rečeno, plinski terminal za predelavo oziroma uplinjanje ali
               utekočinjanje plina se v koprskem pristanišču ne načrtuje. Še naslednji podatek.
               Plinski terminal za predelavo plina ni določen niti v programu priprave državnega
               lokacijskega načrta, ta je bil sprejet avgusta 2006. Od takrat naprej se lahko tudi
               roki štejejo, o katerih ste govorili. Bistveno krajši bodo tudi zato, ker smo vmes,
               hvala bogu, sprejeli spremembo zakona. Torej, od avgusta 2006 smo šli v pripravo tega
               pomembnega prostorskega akta. Prav tako pa plinski terminal ni načrtovan v idejnih
               rešitvah, ki so še v izdelavi in so bile sprejete pri tistih, ki so zmagali na
               mednarodnem javnem natečaju za pridobitev celovite urbanistične rešitve koprskega
               pristanišča. Ta natečaj se je zaključil marca 2007. Od samega začetka priprave takrat
               še državnega lokacijskega načrta namera v zvezi z načrtovanjem plinskega terminala za
               predelavo plina na območju koprskega pristanišča ni bila izražena, niti v sami pobudi
               za pripravo, ki jo je po zakonu v tem primeru podalo Ministrstvo za promet, niti v
               smernicah za pripravo državnega lokacijskega načrta, ki jih je pa v tem primeru
               podalo Ministrstvo za gospodarstvo. Torej, tu v celoti igramo transparentno in z
               odkritimi kartami. Nobeden od ministrov, mi ni poznano, da bi kakorkoli dal
               kakršnokoli izjavo, da bi šel torej v spremembe ali da bi spremenil smernice v tem
               postopku.</p>
               <p>Glede samega roka. Torej, kot rečeno, novi zakon o prostorskem načrtovanju v
               prehodnih določbah določa, da se začeti postopki priprave DLN-ja nadaljujejo in se
               končajo po določbah novega zakona, kot državni prostorski načrt v okviru vsebine
               sprejetega programa priprave. Tega ne bomo spreminjali, pričeli smo ga avgusta lansko
               leto. Sedaj smo v postopku izdelave strokovnih podlag. Izdeluje se idejni projekt in
               intenzivno se dela na okoljskem poročilu. Jaz bom storil vse, gospod predsednik,
               člani odbora, da bo ta zelo pomemben prostorski akt sprejet v okviru seveda veljavnih
               postopkov čim prej.</p>
            </sp>
            <sp xml:id="SDT4-OZOIP-Nujna-010-2007-06-08.sp37">

               <speaker>PREDSEDNIK RUDOLF PETAN:</speaker>

               <p>Hvala. Ja, zdaj pa mislim, da je gospod Juri. <stage>/Oglašanje v ozadju./</stage> Ali bi mogoče kot
               dopolnilno vprašanje? <stage>/Oglašanje v ozadju./</stage> Ne, ne, mislim, če je dopolnilno
               vprašanje, potem to gre. Okej, hvala. Gospod Juri.</p>
            </sp>
            <sp xml:id="SDT4-OZOIP-Nujna-010-2007-06-08.sp38">

               <speaker>AURELIO JURI:</speaker>

               <p>Glejte, ko govorimo o tem, da je Vlada enotna in da je doslej govorila en sam jezik v
               zvezi s tem izzivom, je treba malo pogledati nazaj, kar so poročali  mediji, in se umestiti v tisti prostor,
               tisti čas in v vlogo prizadete javnosti. Najprej slišimo predsednika uprave Luke
               Koper, ki spregovori, in je človek, ki ga je postavila Vlada, ki spregovori o tem, da
               bi bil tak terminal za Luko Koper dober posel. Sledi izjava, da zaenkrat predlog
               državnega prostorskega načrta takega objekta ne predvideva. Potem ministrstvo
               ustrezno odgovori, seveda, umestitev plinskih terminalov v Tržaškem zalivu kot tudi v
               Kopru ni sprejemljiva zaradi okoljskih omejitev, in to pomiri. Sledi spet izjava
               predstavnika Ministrstva za gospodarstvo, da stališče Ministrstva za gospodarstvo,
               Direktorata za energetiko je, da je tretja točka za dotok zemeljskega plina v
               Slovenijo dobrodošla - vprašanje, kje bo ta tretja točka -, <q>"ker to poveča energetsko
               varnost v Sloveniji, in doda "</q>z energetskega stališča je plinski terminal ob
               slovenski obali dobrodošel."</p>
               <p>Vse te informacije seveda pričajo o tem, da vsak pripoveduje o določenem interesu in
               ne o skupnem stališču. To je tisto, kar je zaskrbelo prizadeto javnost in kar nas je
               vodilo k temu, da tudi danes dobimo jasne odgovore na vse to. Kajti zdaj prihaja
               predstavnik te multinacionalke, tako je napovedano, pa nihče ni tega demantiral, in
               me zanima, kaj bo Vlada odgovorila, ko bo opravil pogovore na osnovi konkretne
               oblikovane ponudbe za tovrstni terminal, ki predvideva, kot je v napovedih, tudi
               termocentralo. Okej, toliko o tem.</p>
               <p>Drugo pa še, jaz se zahvaljujem gospodu Preglju za dodatno utemeljitev naših strok
               in našega skupnega stališča, da tak terminal za zemeljski plin nima mesta v našem
               prostoru. Ampak še nisem dobil odgovora, ali je - in tu si sam odgovarjam, da odločba
               inšpektorja v zvezi s sedanjimi gradnjami v Luki Koper, bodisi za terminal oziroma za
               dodatne rezervoarje za naftne derivate bodisi za tisti most, da v roku enega tedna
               ali bodo ustavljena ali bodo sledili ustrezni ukrepi. Tako jaz razumem stvar. Kajti
               gradbenega dovoljenja za te posege zaenkrat ni, drži? Torej pričakujemo, da se bo
               nekaj zgodilo, ali v smislu ustavitve postopkov ali v smislu klicev na odgovornosti,
               pač tistih, ki to vodijo. Hvala.</p>
            </sp>
            <sp xml:id="SDT4-OZOIP-Nujna-010-2007-06-08.sp39">

               <speaker>PREDSEDNIK RUDOLF PETAN:</speaker>

               <p>Hvala. No, preden dam besedo naprej, bi pa vseeno rekel, da terminal, tak ali
               drugačen, je še vedno dober posel za vsako luko, pa tudi za energetsko oskrbo neke
               države je to dobra zadeva. Drugo pa je to, o čemer se pa mi pogovarjamo, na osnovi
               teh sklepov, da je to nesprejemljivo. To je druga zadeva. Ampak to pa še vedno drži,
               da če nek poslovnež izjavi, da je to dober posel, je prav gotovo dober posel, in to
               bo veljalo vedno, tudi ko njega mogoče več ne bo, pa bo kdo drug prišel pa bo isto
               razmišljal, da je to dober posel za firmo. Drugo pa je, če je to sprejemljivo. In na
               osnovi tega, kar smo mi sprejeli, in minister je posebej na moje vprašanje, če še
               ostajajo pri tistih sklepih, izjavil, da ostajamo, potem je to nesprejemljivo. In
               kolikor vem, v pripravi aktov za Luko je to tudi tako opredeljeno. Tako da to sta
               zdaj dve stvari, ki  ju pač
               moramo razmejiti.</p>
               <p>Zdaj pa... Kdo se je zdaj javil za besedo? Ja, gospod Gantar za razpravo.</p>
            </sp>
            <sp xml:id="SDT4-OZOIP-Nujna-010-2007-06-08.sp40">

               <speaker>DR. PAVEL GANTAR:</speaker>

               <p>Za razpravo, ja. Hvala lepa, gospod predsednik. Najprej, spoštovani gospod minister,
               vi polemizirate z mano oziroma tudi z gospodom Jurijem na točki, o kateri jaz in
               mislim, da tudi gospod Juri, ne bom pa govoril v njegovem imenu, pravzaprav Vladi ne
               očitamo tega, s čimer vi polemizirate. Mi ne očitamo Vladi, da načrtuje, da v okviru
               izdelave državnega prostorskega načrta za Luko Koper načrtuje plinske terminale za
               utekočinjen naftni plin v teh dimenzijah, kot so bile pobude v tej neformalni sferi,
               kakorkoli že rečemo. Mi tudi vemo, in tega ne očitamo nobenemu, da ni takšna pobuda
               bila dana s strani Ministrstva za gospodarstvo in tako naprej. Torej, v zvezi s tem
               mi nimamo - vam ne očitamo in ne polemiziramo v zvezi s tem. Jaz bi samo povedal to
               in še enkrat poudaril, da v prvi fazi teh pogovorov smo slišali zelo različen jezik s
               strani različnih ministrstev, pa tudi nekaj sprenevedanja. Ampak pustimo to.</p>
               <p>Dejstvo je, kar me je pa zaskrbelo, je pa to, da ste vi zdaj oziroma Vlada in
               ministrstvo in minister svoje obljube, v kolikem času bo Luka Koper dobila ustrezen
               prostorski akt, zelo podaljšali. In sicer, prvič, se dobro spomnim, je bil rok 18 do
               24 mesecev od začetka postopka priprave, ki naj bi bil v začetku leta 2005, pa danes
               smo slišali, da je ta rok začel teči sredi leta 2006. In to pomeni, seveda, da bo
               Luka Koper še dolgo brez ustreznega prostorskega akta, to pa me skrbi. Prvič, te
               obljube niso izpolnjene, in drugič, mislim, da bo to pomenilo za Luko Koper določen
               problem in da bo Luka Koper soočena z velikimi skušnjavami, da bi tu pa tam naredila
               nekaj že zdaj, ker to rabi nujno, za to, da bi obdržala svojo konkurenčnost. Moram
               reči, da ste me v tem seveda razočarali. In menim, da je ta rok zdaj dol, predolg in
               da bodo nastopili problemi za sicer normalen razvoj Luke Koper. In še enkrat, mislim,
               da to ni dobro. Hvala.</p>
            </sp>
            <sp xml:id="SDT4-OZOIP-Nujna-010-2007-06-08.sp41">

               <speaker>PREDSEDNIK RUDOLF PETAN:</speaker>

               <p>Hvala. No, omenili ste eno zanimivo besedo, konkurenčnost. Mislim, da bomo potem tudi
               sprejeli tisti vaš sklep o čimprejšnjem sprejetju tega načrta, tako da bomo skušali
               to rešiti. Gospod Sušnik se je javil k besedi.</p>
            </sp>
            <sp xml:id="SDT4-OZOIP-Nujna-010-2007-06-08.sp42">

               <speaker>FRANC SUŠNIK:</speaker>

               <p>Hvala. Poglejte, če jaz pravilno berem današnjo točko dnevnega reda, govorimo o
               stališčih in aktivnostih Vlade Republike Slovenije v zvezi z načrtovano gradnjo
               terminalov za utekočinjeni zemeljski plin. In po vaših navedbah, predlagatelji, je to
               vse v redu. Soglašate z ukrepi Vlade, se strinjate s tem, da so bile aktivnosti in
               stališča skladna oziroma da sledijo sklepom Državnega zbora. Zaradi tega pa jaz ne
               razumem, kako zdaj, gospod Gantar, še posebej nerazumno je, da to vi počnete, ki ste
               podpredsednik tega odbora in poznate poslovnik, spreminjate temo in zdaj vsiljujete
               in posiljujete ministra z vprašanjem začetka in dokončanja prostorskega načrta za
               Luko Koper. Poglejte, to že meji na dober okus in na  sklepi Državnega zbora. To je lahko kvečjemu danes
               zaključek tega sestanka, ničesar drugega ne more biti; to sledi tudi iz vaše
               razprave; sicer pa mislim, da je ta sklep nepotrebno sprejemati, se pa postavlja
               upravičenost sklica današnje seje oziroma utemeljitev za sklic izredne seje ste sami
               povozili s tem, da ste ugotovili, da je vse v redu. Niti ene navedbe ni, ki bi šla v
               nasprotju s sklepi in stališči Državnega zbora, niti enega očitka Vladi niste
               navedli, ki bi nakazal na kakršnokoli pomanjkljivost pri tem delovanju, na
               kakršnakoli odstopanja od sprejetih sklepov. Smo v Odboru za okolje in prostor
               Državnega zbora in zaradi tega mislim, da je dejansko treba narediti črto pod to in
               se še enkrat vprašati ali je in v koliko je bila utemeljena današnja seja. Hvala
               lepa.</p>
            </sp>
            <sp xml:id="SDT4-OZOIP-Nujna-010-2007-06-08.sp43">

               <speaker>PREDSEDNIK RUDOLF PETAN:</speaker>

               <p>Hvala. Ja, lepo po vrsti. Jaz se strinjam ja, počasi bomo zaključili, ker vidim, da
               se zdaj že prehaja na nevsebinske zadeve ampak včasih tudi ne škoduje.</p>
               <p>Najprej se je javil gospod Jurij, vas sicer ni imenoval, gospoda Gantarja je tako,
               da jaz bi dal prednost gospodu Gantarju. Izvolite gospod Gantar.</p>
            </sp>
            <sp xml:id="SDT4-OZOIP-Nujna-010-2007-06-08.sp44">

               <speaker>DR. PAVEL GANTAR:</speaker>

               <p>... v funkciji pobudnika in podpredsednika. Poglejte gospod Sušnik, če bi prebral
               zahtevo za sklic nujne seje odbora, potem bi seveda videli, da je v tej zahtevi, da
               ne bi preveč ponavljal, so vsaj tri vprašanja in vsaj en sklep vezani na dogodke v
               zvezi z nameravano, domnevno, kakorkoli rečemo iniciativo pobudo, formalno, predvsem
               neformalno v zvezi s plinskim terminalom na slovenski strani morja oziroma na
               slovenski strani tega Tržaškega zaliva v širšem pogledu, kot pravimo. Tako, da iz
               tega vidika je zadeva jasna. Ta zadeva se je razširila tudi na to in o tem smo
               razpravljali. Iz tega vidika je tudi vprašanje, ki je bilo direktno naslovljeno, kdaj
               bo narejen državni lokacijski načrt, zdaj smo približno izvedeli kdaj bo.</p>
               <p>Kar pa zadeva stališče slovenske Vlade in Državnega zbora do gradnje terminalov na
               italijanski strani, jaz mislim, da je ključno četrto poročilo. Peto poročilo je
               povedalo, da so se nekatere stvari dogajale, izvedeli smo tudi, da se v Italiji
               odpira in blokira ta zadeva in pričakujemo predvsem to, da bo Vlada dobila, čim prej
               stališče komisije v zvezi s tem po katerem postopku naj bi šla ta čezmejna presoja,
               ali strateška ali posameznih programih in projektov in o tem seveda nismo imeli ne
               prej, ne zdaj problemov s stališči v zvezi z Vlado in o tem sploh ni tekel konflikt
               in tudi ni bilo danes konflikta, če prav razumem. Tako, da so vaša vprašanja
               neupravičena. Še enkrat pa bi rekel, da pričakujemo dejansko aktivno, agilno vlogo
               države in da se končno seveda zapre to zgodbo s tako imenovanim terminalom na
               slovenski strani. Hvala.</p>
            </sp>
            <sp xml:id="SDT4-OZOIP-Nujna-010-2007-06-08.sp45">

               <speaker>PREDSEDNIK RUDOLF PETAN:</speaker>

               <p>Hvala. Gospod Jurij, potem pa gospod Černač.</p>
            </sp>
            <sp xml:id="SDT4-OZOIP-Nujna-010-2007-06-08.sp46">

               <speaker>AURELIO JURI:</speaker>

               <p>Mi je skrajšal moj odgovor sam kolega Gantar.</p>
            </sp>
            <sp xml:id="SDT4-OZOIP-Nujna-010-2007-06-08.sp47">

               <speaker>PREDSEDNIK RUDOLF PETAN:</speaker>

               <p>Fino.</p>
            </sp>
            <sp xml:id="SDT4-OZOIP-Nujna-010-2007-06-08.sp48">

               <speaker>AURELIO JURI:</speaker>

               <p>To sem mislil tudi jaz
               odgovoriti kolegu Sušniku, da ni dovolj prebrati samo prvo stran sklica, da je treba
               malo prebrati tudi celo gradivo in vedeti, kot je Gantar dejal, nismo bili v
               konfliktu z Vlado ampak smo zahtevali ustrezne odgovore na vse signale, ki so se v
               tem času dogajali. Te odgovore smo danes tudi dobili, pretežno pomirjevalna in jaz
               pričakujem, da v nadaljevanju izziva o katerem govorimo tudi v zvezi z idejo o nekem
               terminalu pri nas, bo stališče enotno, bo jasen ne in kdorkoli bo že prišel bo to
               slišal, da se ne bo v javnosti še naprej pojavljal sum, dvom, strah, da bi šli po tej
               poti tudi mi. In da bo na Italijanski strani; mene veseli, da je dežela Furlanija
               julijska krajina odstopila od dosedanjega gorečega zagovarjanja tega terminala,
               prispevala k temu, da bo tudi italijanska vlada odstopila od ideje po enem ali dveh
               terminalih v Tržaškem zalivu in pristopila skladno z našim memorandumom o katerem je
               bilo danes govora k nekemu delovnemu, strokovnemu omizju o iskanju poti tretjega
               skrbnika, seveda tovrstnega energenta v severnem Jadranu na bolj sprejemljivi
               lokaciji. Če bomo na preži še vedno vsi skupaj, seveda se nam ni treba bati, ali pa
               moramo ostati na preži in ne se medsebojno obtoževati ali je ta sklic smiseln ali ne.
               Mene je veselilo nekaj razprav, ki so pritrdile temu, da je bil ta sklic tega odbora
               koristen. Ker po enem letu vedeti iz prve roke kaj se dogaja znotraj vladnih krogov
               in znotraj našega parlamenta in političnih strank in ugotoviti, da smo še vedno vsi
               na isti strani, seveda to pomirja. Ampak če ne bi bilo te seje bi ta dvom še vedno
               obstajal. Hvala.</p>
            </sp>
            <sp xml:id="SDT4-OZOIP-Nujna-010-2007-06-08.sp49">

               <speaker>PREDSEDNIK RUDOLF PETAN:</speaker>

               <p>Hvala. Gospod Černač.</p>
            </sp>
            <sp xml:id="SDT4-OZOIP-Nujna-010-2007-06-08.sp50">

               <speaker>ZVONKO ČERNAČ:</speaker>

               <p>Hvala lepa. Tudi z moje strani lep pozdrav vsem prisotnim.</p>
               <p>Kakorkoli obračamo to zadevo, če ste želeli odgovore na vprašanja je bilo mesto
               včeraj, ko je bila sklicana redna seja Odbora za okolje in prostor in je bila točka
               vprašanja in odgovori. Resnično ni bilo, kolega Juri in kolega Gantar, nobene potrebe
               za sklic te nujne seje, razen ustvarjanja medijskega šova, ki ste ga itak dosegli
               preden se je ta seja danes sploh zgodila. Ampak temu bomo pač priča v naslednjem letu
               toliko večkrat in se moramo na to navaditi. Vprašanja in odgovori so bili včeraj, na
               pravočasno sklicani redni seji in vprašanje, ki ga imamo danes tukaj na mizi je eno
               izmed tistih, ki bi nanj lahko dobili odgovore, katere že vnaprej poznate, včeraj.
               Konec koncev so ljudje, ki so bili že v vaši opciji vodili Luko Koper kar nekaj let
               in ti strateški dokumenti se v zadnjem obdobju niso spremenili, ki govorijo o tem kaj
               je strateškega pomena za to podjetje. Danes smo to že večkrat slišali in slišali smo
               to tudi takrat, ko smo se pogovarjali o tej zadevi na izredni seji Državnega zbora.</p>
               <p>Jaz menim, da so sklepi, ki so predlagani, razen enega in to je drugi, kar se mene
               tiče sprejemljivi, čeprav zadnji sklep odstopa od tistega zaradi česar je bila ta
               nujna seja sklicana. Pritrjujem pa temu, da je prav, da se državni prostorski načrt,
               zdaj po novem, če sem prav rekel, čim prej uresniči, ker mislim, da je to v interesu
               vseh. Interesu države in interesu Luke Koper, v interesu pozicije, kot opozicije
               tako, da mislim, da to je prav, ni pa neposredno povezano s to temo, ki ste jo odprli
               na tej nujni seji. Glede
               medijske pozornosti, kolega Juri, pa ne vem ali je to resno mislil ali se je hecal.
               Lahko naredimo analizo kdo in na kakšen način. Tukaj, da se jaz sedaj v zadnjem času
               večkrat pojavljam, pa nisem zaslužen jaz, ampak vaše kolegice in kolegi. Hvala lepa.
           </p>
            </sp>
            <sp xml:id="SDT4-OZOIP-Nujna-010-2007-06-08.sp51">

               <speaker>PREDSEDNIK RUDOLF PETAN:</speaker>

               <p>Hvala. Ugotavljam, da lahko počasi preidemo k oblikovanju sklepov. Pred tem bi pa še
               samo omenil to, da to kar se dogaja v zvezi s terminali, to smo že tako ali tako
               opredelili, tako da danes smo izvedeli samo kaj se je novega zgodilo, pa naša zadnja
               sreča, kar mislim, da je v redu. Bi pa rekel, da se je v vso to dogajanje odpletlo
               tudi, tudi so določene stvari, ki se jih da smatrati tudi tako, kot da se apriorij
               nasprotuje vsemu kar se dogaja v Luki Koper. To pa mislim, da ne bi bilo dobro,
               pozitivno, ker vemo za velike načrte naših konkurentov na Reki, železniško povezavo,
               ne bi govori o Trstu. Tako, da sem vesel, da je prevladal določen poslovniški vidik,
               in da skušamo krmariti med okoljem in pa med konkurenčnostjo in pa med potrebami
               državljanov države itn. Tako, da mislim, da to smo danes tudi razčistili. Sedaj pa k
               sklepom. Mislim, da ta prvi sklep, jaz ga ne bi popravljal, čeprav bi se dalo bolj
               enostavno, ampak jaz bi tukaj samo še dodal sledeče. Naj ostane tako kot je. Tukaj v
               imenu Vlade, ko je tukaj vejica narejena, bi naredili piko, pa bi napisali; Odbor za
               okolje in prostor se je seznanil s petim poročilom medresorske delovne skupine za ...
               stališče, mislim to poročilo, ki smo ga dobili tudi na mizo in je minister o tem tudi
               govoril o svojem poročilu, tako da to lahko dodamo in razširimo tak sklep, ni
               nobenega problema.</p>
               <p>Kar se pa tiče drugega in tretjega sklepa, pa bi rekel takole. Težko bi mi
               ugotovili, da na italijanski strani nemoteno potekajo priprave. Poleg tega pa tudi
               skupaj drugi in tretji sklep, sta bistveno vsebinsko manj težka kot je tisti drugi
               sklep iz 23.1. letošnjega leta. In mislim, da tisti sklep pokriva bistveno več kot pa
               ta dva oba skupaj in to bi bilo samo podvojevanje teh tridesetih sklepov, ki smo jih
               že sprejeli in mislim, da nista niti potrebna. Kar se tiče pa tega četrtega vašega,
               ki bi bil po tem v mojem predlogu drugi, minister se tudi s tem strinja, s tem, da
               tudi to lahko naredimo, da lokacijski načrt zamenjamo za prostorski načrt. To boste
               predlagali. Tukaj ne vidim nobenega problema. S tem, da bi pa Odbor za okolje in
               prostor ne poziva, ker tega ne moremo, predlaga Vladi Republike Slovenije, to je
               tisto, kar lahko v Državnem zboru naredimo, da ne bi prišli v situacijo, ko
               sprejemamo stvari, ki jih ne moremo ali pa ne smemo. Tako, da smo... Bi pa dodal še
               en sklep, ki bi se pa glasi, lahko ga tudi popravimo; Odbor za okolje in prostor
               predlaga Vladi, da še naprej tekoče obvešča Odbor za okolje in prostor o aktivnosti v
               zvezi s plinskimi terminali v Tržaškem zalivu. Mislim da, to je pa sedaj kontinuiteta
               za naprej od današnje seje. To so moji predlogi. Dajem to v razpravo. Gospod Gantar
               se je javil.</p>
            </sp>
            <sp xml:id="SDT4-OZOIP-Nujna-010-2007-06-08.sp52">

               <speaker>DR. PAVEL GANTAR:</speaker>

               <p>Jaz se v bistvu strinjam, z vašim predlogom popravka prvega sklepa se strinjam. Pri
               drugem sklepu bi ga jaz obdržal, prav zaradi tega, kar sem sam predlagal, namreč da
               bi zadnji stavek nadomestili s stavkom, ob tem ugotavljam, namreč odbor, da če ni
               doseženo soglasje med slovensko-italijansko stranjo o načinu vključenosti Slovenije v
               postopku čezmejnega vpliva na okolje. To je pomembno poudariti, kar izhaja tudi iz
               petega poročila in daje nek temelj Vladi, da na tem tudi naprej dela, se mi zdi
               smiselno, se mi zdi nekaj takega, ker bi Černač rekel <q>"dodana vrednost"</q>. Jaz se strinjam s tem, da bi lahko tretji
               sklep, ki ponovno opozarja in ponavlja že sprejete sklepe, preprosto izpustili,
               črtali, ga ne, ker je dejansko ponovitev tega kar je bilo že sprejeto. Pri četrtem
               sklepu, kot je sedaj predlagan, se s tem strinjam kar ste rekli. Novi sklep, ki ga
               predlagate, ima pa enako funkcijo kot tretji. Namreč tudi to smo Vladi že naročili in
               je s tega vidika nepotreben. Ponovno ponavljam to kar smo že rekli. Tako, da bi
               predlagal, da gremo na ta prvi sklep, tako kot ste rekli, na drugi sklep z
               modifikacijo, ki sem ga jaz predlagal in na četrti sklep z modifikacijo kot je bila
               predlagana.</p>
            </sp>
            <sp xml:id="SDT4-OZOIP-Nujna-010-2007-06-08.sp53">

               <speaker>PREDSEDNIK RUDOLF PETAN:</speaker>

               <p>Dobro. Besedo je želel še gospod minister. Izvolite.</p>
            </sp>
            <sp xml:id="SDT4-OZOIP-Nujna-010-2007-06-08.sp54">

               <speaker>JANEZ PODOBNOK:</speaker>

               <p>Hvala lepa. Preden boste glasovali, bi rad dve stvari še navedel. Prvo je, da bi
               vas, predsednik odbora, pa člane povabil na zaključno konferenco programa celostnega
               opravljanja z obalo, ki bo prav na podlagi tudi prejšnje razprave, torej v sredo 20.
               junija v Portorožu. Predsednik, vas bomo tudi uradno povabili. Tematika je vezana
               zelo na vsebino današnje izredne seje.</p>
               <p>Drugič. Glede četrtega sklepa, ki govori o čim krajšem možnem času za pripravo
               državnega lokacijskega načrta oziroma kot smo rekli, prostorskega načrta, absolutno
               to, to je naša zaveza in delamo in da ne bo nesporazuma, marca letos je bila zbrana
               na mednarodnem tenderju rešite na podlagi katere delamo. Mislim, da je to zelo dobra
               rešitev in bodimo korektni, od tistega trenutka naprej, ko dobiš na mednarodnem
               tenderju najboljšo strokovno rešitev za novo zeleno pristanišče, ki bo Luka Koper, na
               podlagi nje lahko delaš naprej. Je bilo tudi objavljeno v medijih. Mislim, da so to
               zelo dobre rešitve in tukaj bi pravzaprv tudi pričakoval neko korektnost v
               interpretaciji možnih rokov. Imamo nov zakon, imamo rešitev na katero sedaj in zelo
               intenzivno delamo. Veste, to je projekt generacije. Jaz sem pravzaprav počaščen, da
               bom lahko kot minister morda tisti, ki bom zaključil ta velik projekt, da se bo na
               nov celosten način rešilo vprašanje Luke Koper, ne samo Luke Koper, tudi nekaterih
               drugih vprašanj.</p>
               <p>Kar se pa tiče vaših sklepov, jaz se v njih ne vtikam. Sklep številka 2, z vidika
               neke dinamike in motivacije, jaz ne bi kot odbor ugotavljal, da na italijanski strani
               potekajo neki procesi pripravi za izgradnjo. To se mi zdi, da nam v dinamiki
               popolnoma nič ne koristi. Edino kar bi predlagal, da bi to, kar je dr. Gantar
               dopolnil, ugotovitve, da še ni doseženo soglasje med obema stranema, s tem stavkom
               lahko dopolnite prvi sklep, kajti v prvem sklepu je jasno, da ste v tem poročilu to
               videli, sicer pa menim, da sklep številka 2, kot tak se mi ne, ... ga tako
               preoblikoval.</p>
            </sp>
            <sp xml:id="SDT4-OZOIP-Nujna-010-2007-06-08.sp55">

               <speaker>PREDSEDNIK RUDOLF PETAN:</speaker>

               <p>Hvala. Predlagam, da če ne drugače, gremo na glasovanje. Vsak posebej. To se pravi,
               ugotovili smo, da tretji; ne bi se o njem pogovarjali. Jaz tudi umikam tisti predlog,
               ki sem ga dal za ponoven poziv. O.K., to se pravi imamo v bistvu tri sklepe. Se pravi
               prvi, drugi in pa četrti vaš. Gospod Gantar, izvolite.</p>
            </sp>
            <sp xml:id="SDT4-OZOIP-Nujna-010-2007-06-08.sp56">

               <speaker>DR. PAVEL GANTAR:</speaker>

               <p>Se opravičujem, ampak ta ideja gospoda ministra, kolega Jurij, mi ni dobra. Mi lahko
               izpustimo drugi sklep, če stavek <q>"ob tem ugotavlja, da če ni doseženo soglasje med
               slovensko-italijansko stranjo o načinu vključenosti Slovenije v postopek čezmejnem
               vplivu na okolje"</q>, če damo to k prvemu sklepu, lahko 2. člen, sklep gladko črtamo.
                  
               </p>
            </sp>
            <sp xml:id="SDT4-OZOIP-Nujna-010-2007-06-08.sp57">

               <speaker>PREDSEDNIK RUDOLF PETAN:</speaker>

               <p>Ne vem, če mi to lahko tako ugotavljamo čisto enostavno.</p>
            </sp>
            <sp xml:id="SDT4-OZOIP-Nujna-010-2007-06-08.sp58">

               <speaker>DR. PAVEL GANTAR:</speaker>

               <p>Jaz mislim, da je iz gradiva razvidno in mislim, da je to dobro tudi za Vlado naprej.
               Da je to tisto...</p>
            </sp>
            <sp xml:id="SDT4-OZOIP-Nujna-010-2007-06-08.sp59">

               <speaker>PREDSEDNIK RUDOLF PETAN:</speaker>

               <p>Jaz predlagam potem sledeče. Da je to, če želite, novi drugi sklep, pa bomo o njem
               glasovali, pa če bo šel skozi, bo šel skozi... Jaz sem povedal, da ga ne podpiram,
               podpiram tega prvega, tako kot smo se dogovorili, četrtega, tako kot je bil...</p>
            </sp>
            <sp xml:id="SDT4-OZOIP-Nujna-010-2007-06-08.sp60">

               <speaker>DR. PAVEL GANTAR:</speaker>

               <p>...<stage>/Ni vključen, nerazumljivo./</stage>...</p>
            </sp>
            <sp xml:id="SDT4-OZOIP-Nujna-010-2007-06-08.sp61">

               <speaker>PREDSEDNIK RUDOLF PETAN:</speaker>

               <p>Gospod Juri, izvolite.</p>
            </sp>
            <sp xml:id="SDT4-OZOIP-Nujna-010-2007-06-08.sp62">

               <speaker>AURELIO JURI:</speaker>

               <p>Mi odstopamo od drugega, tako kot je predlagan. Predlagamo, da se tukaj ugotovi, da
               ni doseženega soglasja. To, kar je tudi v lanem<stage>(?)</stage> poročilu. Tukaj pa smo ugotovili.
               Zdaj, to ugotovitev priključimo prvemu sklepu ali ločeno v drugem sklepu. Tukaj se
               moramo dogovoriti...</p>
            </sp>
            <sp xml:id="SDT4-OZOIP-Nujna-010-2007-06-08.sp63">

               <speaker>PREDSEDNIK RUDOLF PETAN:</speaker>

               <p>Potem jaz predlagam, da je to ločen drugi sklep. Pa bomo o njem glasovali, jaz
               mislim, da mi nismo tega ugotovili, ampak dobro. Seveda bomo glasovali, tako da tukaj
               ne bom nič omejeval, da bo čista zadeva, da se ne bi zapletli v tisto, kar je že
               sprejemljivo, pa bi še nekaj zraven dali, kar je mogoče tako ali drugače. Potem bi
               prešli na prvi sklep, je takšen, kot ste ga predlagali, na koncu s piko in pa da se
               je odbor seznanil tudi s petim poročilom, s tistim dolgim. Potem dajem to na
               glasovanje.</p>
               <p>Kdo podpira tak sklep, prosim, da potrdi z dvigom roke? <stage>(10 članov.)</stage> Mislim, da je
               to soglasno.</p>
               <p>Se pravi, ugotavljam, da je ta sklep sprejet.</p>
               <p>Drugi sklep naj ostane takšen, kot ste ga vi predlagali, spremenjen ali tak kot ste
               ga predlagali, spremenjen?</p>
            </sp>
            <sp xml:id="SDT4-OZOIP-Nujna-010-2007-06-08.sp64">

               <speaker>DR. PAVEL GANTAR:</speaker>

               <p>Tako, kot smo predlagali spremenjen.</p>
            </sp>
            <sp xml:id="SDT4-OZOIP-Nujna-010-2007-06-08.sp65">

               <speaker>PREDSEDNIK RUDOLF PETAN:</speaker>

               <p>Dobro. Potem o tem glasujemo...</p>
               <p>Kdo podpira takšen sklep, prosim, da to potrdi z dvigom roke? <stage>(4 člani.)</stage> Kdo
               nasprotuje? <stage>(6 članov.)</stage></p>
               <p>Ugotavljam, da sklep ni sprejet.</p>
               <p>Smo pri četrtem, tako kot je bil predlagan s spremembo: "Odbor za okolje in prostor
               predlaga Vladi in pa namesto lokacijski načrt prostorski načrt. Dajem na glasovanje.</p>
               <p>Kdo podpira takšen sklep, prosim, da potrdi z dvigom roke? <stage>(10 članov.)</stage> Ugotavljam, da soglasno, sklep je
               sprejet.</p>
               <p>Potem smo pa izčrpali predloge sklepov. In ugotavljam tudi, da smo končali s to
               točko.</p>
               <p>Smo še pri točki <title>RAZNO.</title>
               </p>
               <p>Želi še kdo besedo? Gospod Gantar.</p>
            </sp>
            <sp xml:id="SDT4-OZOIP-Nujna-010-2007-06-08.sp66">

               <speaker>DR. PAVEL GANTAR:</speaker>

               <p>Gospod predsednik, jaz bi dal neko pobudo ministru, če je pripravljen sprejeti in to
               je, da bi zainteresirani člani odbora, pa tudi mogoče še koga drugega organiziral ali
               pa omogočil ogled obnove napisov na morju. Mene pravzaprav res zanima, kako je to
               narejeno. Moram reči, da me čista radovednost in zanimanje, za to bi si rad ogledal
               te rešitve in verjetno še kdo do članov odbora in če bi lahko ministra zaprosili, da
               nam to organizira, ker ima veliko ljudi na razpolago in tako naprej, čeprav vem, da
               delajo, bi bil zelo hvaležni recimo v začetku julija, je tudi termin, ki je v redu.
           </p>
            </sp>
            <sp xml:id="SDT4-OZOIP-Nujna-010-2007-06-08.sp67">

               <speaker>PREDSEDNIK RUDOLF PETAN:</speaker>

               <p>Dobro, jaz mislim, da je to sprejemljivo. Lahko naredimo kot neko zunanjo terensko
               sejo, da se seznanimo z nečim v tem kontekstu. Jaz mislim, da je to za sprejeti.
               Gospod minister.</p>
            </sp>
            <sp xml:id="SDT4-OZOIP-Nujna-010-2007-06-08.sp68">

               <speaker>JANEZ PODOBNIK:</speaker>

               <p>Hvala lepa. Torej, to pobudo sprejemamo. Če bomo v dobri kondiciji, bi lahko morda na
               tem srečanju še rekli kakšno besedo o trajnostnem upravljanju z reko Muro.</p>
            </sp>
            <sp xml:id="SDT4-OZOIP-Nujna-010-2007-06-08.sp69">

               <speaker>PREDSEDNIK RUDOLF PETAN:</speaker>

               <p>Hvala. Vidim, da ni več razpravljavcev, potem zaključujem to sejo in se vam
               zahvaljujem za udeležbo in pa za prispevek. Hvala lepa.</p>
               <stage type="time">(Seja je bila zaključena 8. junija 2007 ob 11.26.)</stage>
            </sp>
         </div>
      </body>
   </text>
</TEI>
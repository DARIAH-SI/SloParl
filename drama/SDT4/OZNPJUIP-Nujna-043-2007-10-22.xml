<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZNPJUIP-Nujna-043-2007-10-22">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">AC06FBA41B947BF4C1257376004B6B6F</idno>
               <idno type="custom" subtype="day">B7020DCA41037D62C125737C003E0D8F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=pmagdt&amp;uid=B7020DCA41037D62C125737C003E0D8F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZNPJUIP-Nujna-043-2007-10-22.OZNPJUIP" n="043">
               <name>Nujna</name>
               <date when="2007-10-22"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZNPJUIP-Nujna-043-2007-10-22.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZNPJUIP-Nujna-043-2007-10-22.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">43. nujna seja</stage>
            <stage type="date">(22. oktober 2007)</stage>
            <stage type="chairman">Sejo je vodil Srečko Hvauc, podpredsednik Odbora za notranjo politiko, javno
            upravo in pravosodje.</stage>
            <stage type="time">Seja se je pričela ob 8.22.</stage>


            <sp xml:id="SDT4-OZNPJUIP-Nujna-043-2007-10-22.sp1">

               <speaker>PODPREDSEDNIK SREČKO HVAUC:</speaker>

               <p>Če dovolite, bi začeli. Se opravičujem za zamudo, ki je nastala po moji krivdi.
               Očitno je dve uri in pol premalo časa, da pridem iz Maribora do Ljubljane. Torej,
               pozdravljam vse članice in člane odbora, vabljene ter ostale prisotne, pozdravljeni.
               Pričenjam 43. nujno sejo Odbora za notranjo politiko, javno upravo in pravosodje. Ker
               k dnevnemu redu seje ni bilo predloga za razširitev oziroma za umik točke je dnevni
               red določen tako kot je bil predlagan s sklicem.</p>
               <p>Prehajamo na <title>1. TOČKO DNEVNEGA REDA - UGOTAVLJANJE STANJA IN MOREBITNE
                  ODGOVORNOSTI ZA OPUSTITEV DOLŽNEGA RAVNANJA ODGOVORNIH OSEB MINISTRSTVA ZA
                  NOTRANJE ZADEVE, KI JE LAHKO VPLIVALA NA TRAGIČNO SMRT OBISKOVALCA NOČNEGA LOKALA
                  "GLOBAL" DNE 7.10.2007.</title> Razprava bo potekala na zahtevo Poslanske skupine
               Socialnih demokratov za sklic nujne seje odbora z dne 15.10.207. S sklicem ste
               prejeli naslednje gradivo, in sicer zahtevo Poslanske skupine Socialnih demokratov za
               sklic nujne seje s predloženim gradivom z dne 15.10.2007 in resolucijo Študentske
               organizacije Univerze v Ljubljani o problematiki varnostnih služb z dne 15.10.2007,
               dodatno še gradivo Poslanske skupine Socialnih demokratov z dne 17.10.2007, poziv
               župana Mestne občine Ljubljana z dne 17.10.2007 in predlog Poslanske skupine
               Socialnih demokratov z dne 19.10.2007. Dodatno ste dobili še danes na klop predloge
               sklepov za današnjo sejo, in sicer, ki so jih pripravile poslanske skupine SDS, NSi,
               SLS in DeSUS. Današnja seja bo potekala na podlagi 58. člena v povezavi z 48. in 32.
               členom Poslovnika. Za uvod bi besedo predal predstavniku vlagateljev zahteve iz
               Poslanske skupine Socialnih demokratov, gospod Potrč. Izvolite.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp2">

               <speaker>MIRAN POTRČ:</speaker>

               <p>Hvala lepa. Gospod minister, gospod direktor direktorata, kolegice in kolegi!
               Slovenija je vse manj varna država. Povečuje se število kaznivih dejanj z elementi
               nasilja. Vse večja sta tudi negotovost in strah ljudi. Povečuje se nasilje v šolah in
               med mladino, vse več je tudi primerov, ko so v kazniva dejanja vpleteni tisti, ki bi
               morali zagotavljati našo varnost, saj policija ne uspeva v zadostni meri preventivno
               delovati. Če vse to kar sem pravkar rekel ne potrjuje vsaka decimalka v statistiki je
               pa gotovo to splošno mnenje med ljudmi. Ni zato redko slišati, da starše skrbi
               varnost njihovih otrok v šolah,
               na cesti, posebej tudi ob zabavi. Ni čudno, saj je vse več primero kriminalnih
               ravnanj tudi pred in v mladinskih nočnih klubih. In policija ter Ministrstvo za
               notranje zadeve namesto, da bi moglo in učinkovito ukrepalo, namesto, da bi jemalo
               resna opozorila javnost in stroke, pa tudi rezultate poizvedovanj med policisti na
               podlagi anket iščeta razloge s katerimi bi krivdo prevalili na druge. In takšno je
               bilo tudi ravnanje Ministrstva za notranje zadeve, ministra in generalnega sekretarja
               direktorata mag. Srečka Jarca, ki sta krivdo za nesrečo pred nočnim lokalom "Global"
               hotela naprtiti zavrnitvi sprememb in dopolnitev Zakonu o zasebnem varovanju, še več
               direktna sta želela okriviti Državni svet, pa tudi tiste poslanke in poslance, ki
               nismo podprli zakona. In da bi bilo še bolj nesprejemljivo sta za takšne trditve
               uporabljala očitne neresnice. Trdila sta, da Ministrstvo za notranje zadeve ni imelo
               nikakršnih pooblastil za ukrepanje v zvezi z začasnim odvzemom licence, pri čemer je
               treba povedati, da je to eno od vprašanj, ki že dalj časa ostaja različno v pogledih
               stroke in trditi, da pooblastil ni je ravno tako ne res ali res kot trditi, da
               pooblastila so in že zdavnaj bi bilo mogoče ta vprašanja razčistiti in drugo trdila
               sta, kar je še bolj groba neresnica in ni dostojna za ravnanje ministra in
               ministrstva, da bi spremenjeni zakon ta pooblastila spremenil. Vemo namreč, da je
               spremenjeni zakon predlagal črtanje 40. člena in da v tem primeru policija in
               ministrstvo ne bi imela nikakršnih pooblastil za začasni odvzem licence in zato
               trditi, da bi to pomagalo k rešitvi je neresnica, ki si jo ministrstvo ne bi smelo
               dovoliti. Zaradi tega in predvsem zaradi tega, da bi se ugotovilo dejansko stanje in
               morebitna odgovornost za opustitev dolžnega ukrepanja smo v Poslanski skupini
               Socialnih demokratov predlagali izredno sejo. Pripravili smo predlog sklepov, ki
               najprej ugotavlja nekatero stanje in kasneje predlaga nekatere ugotovitve. Kar zadeva
               ugotovitev stanja bom vesel, če bo kdorkoli uspel dokazati, razen seveda z dodatnimi
               neresnicami, da vse štiri ugotovitve, ki smo jih zapisali niso točne. V 40. členu
               namreč nikjer ni zahteve po pravnomočni odločbi, nikjer in da ta ni nujna kaže zadnji
               predlog, ki ga daje ministrstvo, ki izrecno za ukrepanje po 40. členu oziroma za
               začasni odvzem licence predvideva, da se lahko ukrepa tudi brez pravnomočne odločbe,
               torej priznava, da to je eno od vprašanj, ki je lahko tako ali drugače urejeno in da
               si je iskalo ministrstvo alibi na eni točki. Drugo, imate gradivo in nesporno je, da
               je zbornica za zasebno varovanje opozorila na stanje v spornem podjetju družbi VIP
               varovanje in predlagala ministrstvu ukrepanje. Ali je ministrstvo smelo, lahko,
               moglo, vendar je zelo, zelo formalistično odgovorilo, nimamo pristojnosti. Moram
               reči, da se ni zelo poglobilo v zadevo. In če tako komunicira, to pomeni, da je na
               komunikaciji dveh še vedno po zakonu odgovornih služb za družbe za varovanje in tudi
               za varnost, ki jo opravlja, ta komunikacija izredno slaba in nesprejemljiva, da je
               lahko krivda za to na obeh straneh, vendar prav gotovo tudi na ministrstvu, ki ni
               pripravljeno sprejeti resne razprave. Kot tretje, da je ministrstvo v predlogu
               sprememb in dopolnitev zakona predlagalo ponovno inštitut odvzema licence, ki ga v
               svojem predlogu iz spomladi ni imelo več in ga predlagalo točno na način kakor
               zbornica za zasebno varovanje trdi, da bi ga bilo treba uporabljati že doslej, se
               pravi tudi v primeru nepravnomočne odločbe o prekršku, ker sicer čakati na
               pravnomočno odločbo pomeni čakati tako dolgo, da začasni ukrep zgubi svoj neposredni
               smisel. To je ugotovilo zdaj tudi ministrstvo, zato nam takšen predlog zakona
               predlaga.  In mislim, da so to
               takšnega ugotovitve, ki so nesporne, in ki nam v Poslanski skupini Socialnih
               demokratov utrjujejo prepričanje, da je tudi opustitev dolžnega ravnanja v
               ministrstvu lahko razlog za to, da je prišlo do tragične nesreče. Ne govorim o
               subjektivni krivdi, ne govorim o odgovornosti, vendar ne priznati, da bi pravočasno
               ukrepanje lahko pripomoglo k drugačnemu stanju, je neobjektivno. Mi smo danes,
               verjetno bo o tem še govora, dobili predloge sklepov štirih koalicijskih poslanskih
               skupin. Predlogi so pričakovani in ne gredo v ugotavljanje stanje in resnice, ampak
               gredo v splošno ugotovitev, da je vsako ravnanje, tudi kadar je nesprejemljivo, treba
               s koalicijsko večino v Državnem zboru pokriti. Hvala lepa.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp3">

               <speaker>PODPREDSEDNIK SREČKO HVAUC:</speaker>

               <p>Hvala lepa gospod Potrč. Obvestil bi vas, da poslanca Davorina Terčona nadomešča dr.
               Pavel Ganter.</p>
               <p>Želijo besedo predstavniki Ministrstva za notranje zadeve. Izvolite gospod minister.
           </p>
            </sp>
            <sp xml:id="SDT4-OZNPJUIP-Nujna-043-2007-10-22.sp4">

               <speaker>DRAGUTIN MATE:</speaker>

               <p>Hvala lepa predsedujoči. Lepo pozdravljeni! Spoštovane poslanke in poslanci! Tudi
               sam sem vesel tega uvoda, ki se je zgodil na takšen način kot se je zgodil, z
               določenimi trditvami, ki so lahko mogoče sprejemljive, vendar ne držijo v popolnosti.
               Najprej bi želel povedati, da lahko beležimo v zadnjih treh letih povečano stopnjo
               preiskanosti kriminala v Sloveniji. Imamo tudi svojo določeno rast kriminalitete,
               vendar je tudi večja preiskanost in to kljub temu, da smo imeli v obdobju od leta
               2000 do 2004 bistvene padce preiskanosti kriminala v Sloveniji, kot predlagatelj to
               zelo dobro ve. Padec preiskanosti v tistem obdobju je bil več kot 3, 4% na leto, kar
               je izredno veliko. V letu 2005 smo uspeli stabilizirati zadevo, tako da je bil padec
               minimalen. In v lanskem letu je policija s svojim trdim delom uspela ta trend obrniti
               v pozitivno smer in letošnji polletni rezultati prav tako kažejo na to, da gre tem
               preiskanosti navzgor, če že govorimo o javnomnenjskih raziskavah in se ustavimo pri
               točki, ki jo je gospod poslanec Potrč omenil, da policiji več javnost ne zaupa. Lahko
               ugotovimo javno obratno, pri tej isti preiskavi, ki je bila omenjena, ki govori o
               tem, da zaupanje javnosti v policijo je na primernem nivoju, ter da ne pada. Verjetno
               je gospod Potrč v mislih ene druge dele raziskave, ki pa ne govorijo o zaupanju
               javnosti v delu policije. Tako da, bi bilo zelo dobro, da smo zelo jasno pri teh
               zadevah in zelo natančno opisujemo o čem govorimo.</p>
               <p>Potem je bilo rečeno, da ministrstvo poskuša valiti krivdo na kogarkoli. Ministrstvo
               ne vali krivdo na nikogar. Nekateri so interpretirali besede, ki so bile izrečene, da
               gre za valjenje krivde. Vprašanja, ki so se pojavljala od samega tragičnega dogodka v
               lokalu Global, so govorila o tem, da ministrstvo ni naredilo ničesar od dogodkov v
               lokalu Lipa.  Sam kot minister in pristojne službe znotraj ministrstva smo se na to
               odzvali in opisali kronologijo dogodkov od tragičnega dogodka v Lokalu Lipa, decembra
               2005 in kaj je pristojno ministrstvo, policija, inšpektorat, direktorat, naredilo v
               tem času. Jaz bom sedaj ponovil to kar sem do sedaj povedal, v novinarskih
               konferencah itd., kaj je ministrstvo naredilo na tem področju, da bi stanje na
               področju zasebnega varovanja spremenilo in izboljšalo. Kdo je za kaj odgovoren, mora
               vsak sam pri sebi razčistiti. Najprej bi želel povedati, da je ministrstvo takoj po
               tragičnih dogodkih v lokalu Lipa, dalo v letni načrt za leto 2006, spremembo
               normative oziroma predlagalo je, samo sebi, in Vlada je to potrdila, spremembo Zakona
               o zasebnem varovanju. To se ni zgodilo letos, to se ni zgodilo letos novembra, ampak
               to se je zgodilo decembra 2005. leta. Zato je ministrstvo in pristojni direktorat
               začel s pripravami nove normative na tistih členih, ki so bili neučinkoviti in tistih
               členih, kjer smo iz statistike in iz inšpekcijskih nadzorov in tudi glede na
               posameznih področjih mnenja zbornice videli, da so resne težave in zapleti.
               Normativni program je bil pripravljen, dalj časa usklajevan in na nekaterih področjih
               v začetku neusklajen, vendar smo v nadaljevanju našli kompromis. Tako da, težko
               sprejmem potrditev, da med ministrstvom in zbornico ni komunikacije. Sam sem v
               lanskem letu 4, 5-krat najmanj sprejel bodisi predsednika zbornice skupaj z njegovimi
               sodelavci ali generalnega sekretarja zbornice. Dnevna, tedenska, mesečna, kakor
               želite, komunikacija med pristojnim direktoratom in zbornico pa je ves čas potekala.
               Glede na nekatera razhajanja pri pripravi zakonodaje, je tudi s pomočjo Državnega
               zbora in usklajevanj prišlo do kompromisne rešitve na področju, ki je najbolj žulil
               zbornico. Se pravi, na področju izobraževanja. Ne, do kompromisa je prišlo, gospod
               Potrč, med zbornico in med ministrstvom, v tem, da je v zbornici sedal pri meni v
               pisarni oziroma v naši sejni sobi in se strinjal s kompromisom, ki je bil predlagan
               ter ga tudi potrdil. Kako je potekalo delo kasneje in kako se je kdo kasneje obnašal,
               se jaz ne bom opredeljeval. Povem vam pa, kjer je nastal, lahko vam tudi imena in
               priimke in zapisnik tega sestanka dam, tudi lahko pokličemo predsednika zbornice, pa
               naj on se izjasni, ker mislim, da je on najbolj pristojen za to, da se izjasni o teh
               zadevah, ampak danes ga ne vidim tukaj. Skratka, to je bilo usklajeno, poslano v
               Državni zbor in zakon je končal tako kot je končal, v skladu s pristojnostmi vsakega
               organa, ki lahko o tem odloča.</p>
               <p>Če gremo na konkretno dejavnost, ki jo je policija izvajala od leta 2005 decembra,
               ko so se zgodili tragični dogodki v lokalu Lipa, moram reči, da je policija dobila
               takoj ustne usmeritve z moje strani, tako kot mi zakon to omogoča, kako naj ravna in
               na kakšen način naj izvaja kontrolo nad takšnimi lokali oziroma na sploh v okoljih
               kjer se pojavlja nasilje, prestopništvo, mladoletni kriminal in podobno. Policija je
               od 1.1.2006 do 7.10. opravila na ožjem območju centra mesta, se pravi na območju na
               katerem leži tudi lokal Global, 270 nadzorov, kar praktično pomeni, da je vsak
               delovni dan bil izveden nadzor tudi nad tem prostorom. Nadzori so potekali tako v
               lokalu kot tudi v okolici lokala, povezani z različnimi dogodki, nekateri nadzori so
               bili glede na pozive oziroma klice državljanov glede na dogodke, ki so se dogajali.
               Velika večina nadzorov je bila pa izvedenih preventivno. Od 1.1.2007 do 11.10.2007 je
               v okolici lokala Global bilo posredovano 57-krat zaradi različnih kršitev, ki so se
               dogajale v samem lokalu ali v neposredni okolici lokala. Prav tako sem v letu 2006 izdal tudi pisne usmeritve
               za zagotavljanje večjega nadzora varnosti posebej varnostno obremenjenih področij ter
               naložil policiji, da v okviru rednega dela izvajajo večji, poostren nadzor,
               izboljšajo varnostne razmere ter nadaljujejo z usmeritvami, ki so jih dobili v letu
               2005, se pravi s ponovnim vračanjem v lokalno okolje, kar smo lahko med drugim
               prebrali tudi ta vikend v različnih medijih, kjer nekateri eksperti govorijo o tem
               kako se mora policija ponovno vračati. Jaz to govorim že od kar sem minister in
               skušam obrniti trend, ki se je zgodil leta 1996, ko je policija bil umaknjena iz
               terena v pisarne in vozila. To je dolgotrajen proces, ki je že obrodil določene
               sadove.</p>
               <p>V lanskem letu je ministrstvo odvzelo štiri licence, ena družba je še v postopku
               odvzema, prav tako pa je Upravno sodišče zadržalo odločitev ministrstva za odvzem
               licence podjetju, ki je varovalo lokal Lipa. Če se ustavimo pri tem primeru, bi želel
               samo; in spet seveda nikogar ne krivim, vsak odloča v skladu s svojimi pristojnostmi
               in v skladu z zakonom; vendar je potrebno vedeti, da je v primeru Lipa iz leta 2005
               ministrstvo podalo za odvzem licence. Zakaj? Zato, ker je podjetje varovalo lokal v
               nasprotju z izdano licenco, podan je bil predlog za odvzem, Upravno sodišče je
               odločilo, da je suspendiralo odločbo ministrstva glede na pritožbo podjetja.
               Obrazložitev pa je, da je to nesorazmeren ukrep glede na to, da bi šlo podjetje v
               stečaj in da bi štiri osebe ostale brez službe, štiri osebe. Tri mlade osebe pa so
               umrle v Lipi.</p>
               <p>V letošnjem letu je ministrstvo uvedlo pet postopkov za odvzem licence, en postopek
               je pravnomočno zaključen, vsi ostali so v teku.</p>
               <p>Prav tako sem v letošnjem letu izdal še dvojne usmeritve pred tem dogodkom. Ene
               usmeritve so usmerjene za srednjeročni načrti in razvoj in delo policije za obdobje
               2008-2012, kjer je poseben del namenjen ravno temu področju izvajanju varnosti v
               posebej obremenjenih okoljih in seveda tudi v usmeritvah za leto 2008 je ta del, ki
               posebej nalaga policiji delo na tem področju.</p>
               <p>Ministrstvo za notranje zadeve je, kar se tiče podjetja VIP Varovanje izvajalo
               naslednje postopke: 14.2.2006 je bila podjetju izdana začasna licenca za varovanje
               javnih zbiranj, začasna licenca zato, ker pravna oseba še ni mogla izpolnjevati, še
               ni mogla izpolnjevati pogoje 30-ih varnostnikov, da bi lahko dobila stalno licenco.
               Zakaj ni mogla izpolnjevati tega pogoja - zaradi tega, ker niso bile izvedene vse
               tiste priprave, ki bi morale biti izvedene za izobraževanje na tem področju in zato
               so vsa podjetja, ki so dobila licenco, dobila na začetku začasne licence, da ne bi
               bili v pravni praznini. Kasneje je podjetje v skladu s predpisi izvajalo
               usposabljanje in  13.12.
               predložilo ministrstvu dokazali, da ima usposobljene varnostnike in 21.12. je bila
               izdana stalna odločba za 2006 za izvajanje varnostnega dela oziroma varovanje javnih
               zbiranj. Po tem času je bilo izvedenih kar nekaj ukrepov v zvezi z delovanjem te
               družbe, ki so poskušali na nek način to družbo v skladu z veljavnimi predpisi
               disciplinirati oziroma ji naložiti tiste ukrepe, ki smo jih lahko naložili. V letu
               2006 in 2007 je proti podjetju VIP Varovanje inšpektorat prejel 25 predlogov za
               uvedbo postopkov o prekršku. Moram reči, da je policija v vseh tistih 270 pregledih
               in vseh tistih 57-ih zadevah, ki se tičejo direktno lokala Global, na licu mesta
               izvajala plačilne naloge za tista področja za katera je pristojna kot prekrškovni
               organ oziroma kjer lahko izda plačilni nalog, ostale zadeve so bile prijavljene
               inšpektoratu. Takšnih predlogov je bilo podanih 25. Na osnovni omenjenih predlogov do
               pooblaščene uradne osebe je prekrškovni organ v letošnjem letu izdal 9 odločb o
               prekršku. V nekaj primerih je šlo za združitev več postopkov tako, kot to zakon
               dopušča, 7 odločb še ni pravnomočnih, 2 sta pravnomočni, 1 je bila v mesecu maju, če
               se ne motim, druga pa je bila v tem mesecu, mislim, da tak okrog 10., 11., kjer se
               podjetje ni več pritožilo na dva akta, ki sta bila izdana. Inšpektorat je v letošnjem
               letu opravil 12 inšpekcijskih nadzorov nad delovanjem varnostnih služb, pri tem je
               tudi, oziroma 12 inšpekcijskih nadzorov je bilo izvedenih nad podjetjem VIP Varovanje
               v letu 2006 in 2007, od tega je bil dvakrat predmet inšpekcijskega nadzora tudi
               omenjeni lokal Global. Vsi se dobro spomnite tudi lanskega leta, ko je policija
               skupaj z inšpekcijskimi službami opravila obširen pregled tega lokala, kako se
               posluje in približno tako debel<stage>(?)</stage> je bil negativen odziv zakaj policija to počne, da
               hočemo onemogočiti gospodarsko dejavnost, s kupom izjav, ki so citati lastnika
               podjetja, podjetja, ki je varoval ta lokal, med drugim tudi piše, da je policija
               delovala, kot da je izvedla desant podobno kot na Vukovarju in podobne stvari. To je
               bilo vse v medijih zapisano, lahko si preberete.</p>
               <p>Direktorat je 11.10., takoj po prejemu, vzpostavitvi druge pravnomočne odločbe,
               uvedel, predlagal postopek za začasen odvzem licence. Direktorat je začel s postopki
               tako, da se je od 10.11. začel izvajati postopek začasnega odvzema licence. Postopek
               se vodi v skladu z Zakonom o upravnem postopku. Postopki pa so precej dolgotrajni in
               seveda morajo potekati v skladu s predpisi.</p>
               <p>Policija je prav tako ugotovila, da podjetje VIP Varovanje opravlja naloge varovanja
               v različnih krajih Slovenije in da je na teh področjih ravno tako prihajalo do
               kršitev. V tem obdobju so bili izvedeni različni ukrepi, tudi na drugih področjih
               kjer je to podjetje delovalo. Izdanih je bilo 5 plačilnih nalogov po Zakonu o
               zasebnem varovanju. Podan je bil en obdolžilni predlog za pristojno sodišče zaradi
               kršitve Zakona o orožju, podanih je bilo 25 predlogov za uvedbo postopkov o prekrškov
               drugemu prekrškovnemu organu, podana sta bila dva predloga za uvedbo postopka o
               prekršku glede na Zakon o preprečevanju dela in zaposlovanja na črno.</p>
               <p>Če ustavimo pri samem tragičnem dogodku, ki se je zgodil v Globalu in pri smrti
               Gorazda Čamernika lahko rečem, da je policija opravila vrsto aktivnosti na tem
               področju, da je zavarovala dokaze s katerimi menimo, da lahko dokažemo krivdo dvema
               osebama, ki naj bi bili vpleteni v  ta dogodek. Ena oseba, ki je bila tudi zaslišana, je bila po
               zaslišanju izpuščena, ker se je ugotovilo na podlagi dokazov, da ni vpletena v
               dogodek. Ena oseba je glede na predlog, ki ga je policija podala, ostala pridržana v
               priporu, druga oseba je še vedno na prostosti. Pri tem je treba povedati, da je
               policija podala zoper oba osumljenca dežurnemu preiskovalnemu sodniku odredbo, se
               pravi dobili smo odredbo o priporu, hkrati pa smo pripravili razpis mednarodne
               tiralice, na katero smo čakali do 18.10., ko je sodišče dovolilo, da se takšna
               tiralica razpiše. Kot veste policija sama ne more razpisati mednarodne tiralice,
               ampak za to potrebuje odločitev sodišča in takoj, ko je bilo to razpisano je policija
               razpisala mednarodno tiralico. Sam osebno sem bil tudi v stiku z ministrom za
               notranje zadeve<stage>(?)</stage>, še isti dan ko je bila mednarodna tiralica razpisana prek
               interpola in v osebnem pogovoru sem ga še dodatno zaprosil, da naj delujejo v tej
               smeri, da poskušajo najti državljana Bosne in Hercegovine, ki bi se naj nahajal na
               ozemlju Bosne in Hercegovine in pri tem teče operativno sodelovanje vseh pristojnih
               organov. Tako, da poskušamo na tak način zagotoviti tudi prijetje te osebe, tako da
               smo tudi na tem področju naredili več, kot se običajno naredi, ko se razpišejo
               mednarodne tiralice. Običajni postopek je da se to razpiše in potem policije drugih
               držav pač v skladu s svojimi predpisi iščejo in poskušajo najti osebo, ki je
               osumljena kriminalnega dejanja.</p>
               <p>Na kratko sem poskušal opisati kaj je ministrstvo v zadnjih dveh letih oziroma malo
               manj kot dveh letih delalo na tem področju in s katerimi ukrepi smo poskušali
               zagotavljati večjo stopnjo varnosti v posebej izpostavljenih okoljih v posebno
               varnostno kritičnih okoljih. Nekateri od teh okolij so tudi lokali v katere zahajajo
               mladi. Če bodo pa še kakšna dodatna vprašanja bom pa poskušal na njih odgovoriti.
               Hvala.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp5">

               <speaker>PODPREDSEDNIK SREČKO HVAUC:</speaker>

               <p>Hvala, gospod minister. Želi besedo predstavnik Zbornice Republike Slovenije za
               zasebno varovanje? Izvolite, gospod Paš.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp6">

               <speaker>INGO PAŠ:</speaker>

               <p>Spoštovani poslanci! Spoštovani predsednik! Predstavniki ministrstva, minister!
               Hvala lepa za besedo. Tragičen dogodek, ki je bil v tem lokalu, pa še prej v lokalu
               Lipa, seveda, to kar bomo danes poslušali, življenj ne bo več nazaj. Žal moram
               ugotoviti naslednje. Ministrstvo bi vsekakor lahko ukrepalo, torej tudi to, da je
               potrebno za ta ukrep dve pravnomočni odločbi, to preprosto ne drži. Konec koncev ne
               samo, da je to stališče zbornice, to je seveda tudi stališče pravne stroke, ki je
               bila nad temi izjavami zelo začudena. Tudi na Odmevih je to javno povedal dr. Čas.<stage>(?)</stage>
               Torej, ministrstvo bi lahko ukrepalo. Ministrstvo bi lahko ukrepalo tudi po zakonu o
               inšpekcijskem nadzoru, ki mu daje vsa pooblastila. Poleg tega bi ministrstvo lahko
               ukrepalo po zakonu o splošnem upravnem postopku po 144. členu, na kar sem v oddaji
               Odmevi posebej opozoril, 4. točka prvega odstavka v povezavi z drugim odstavkom,
               takojšnja odločitev,  nujni
               ukrepi v javnem interesu. Reči moram naslednje. Če si preberemo, dovolite, da
               preberem, osmi odstavke 60. člena zakona o zasebnem varovanju: "Minister pristojen za
               notranje zadeve podrobneje predpiše način upravljanja inšpekcijskega nadzora na
               področju zasebnega varovanja. Če ni s tem zakonom drugače določeno se za inšpektorje
               in za opravljanje inšpekcijskega nadzora uporabljajo določbe zakona, ki ureja
               inšpekcijski nadzor, to je ZIN, zakon o inšpekcijskem nadzoru in zakona o splošnem
               upravnem postopku." Pravilnik, ki bi ga moral minister izdati tri leta še ni izdan,
               in še danes ni izdan. To so dejstva. Reči pa je treba tudi to, da je tudi človeško,
               lahko rečem, nevzdržno, da ministrstvo izdaja odločbo o začasnem odvzemu licence ali
               odvzemu licence, ker naj bi se izpolnili dve odločbi. To se pravi, ena odločba, tako
               sem razumel vašo izjavo, ki sem jo gledal na televiziji, ker se družba ni pritožila
               zoper neko globo in zoper nekega opomina. Tako sem razumel. Če nisem, me prosim
               popravite. Torej, za dve v bistvu marginalni kršitvi, ne pa za izjemno nasilništvo in
               za uboj, kar je pa predlagala zbornica. Torej, to je nevzdržno stanje, popolnoma in
               tudi nemogoče je, da bi za suspenz, kajti moramo ločevati začasen odvzem licence po
               40. členu še vedno veljavnega zakona o zasebnem varovanju in pa stalni odvzem licence
               po 41. členu. In za začasen odvzem ni potrebna nobena pravnomočna odločba, tudi iz
               komentarja zakona, ki sta ga napisala avtorja tega zakona, je popolnoma jasno
               razvidno, da za to ni potrebna nobena pravnomočna odločba.</p>
               <p>Spoštovani poslanci! Do leta 2003, ko je bil ta zakon, ki sedaj velja, sprejet je
               zbornica tudi v sodelovanju z ministrstvom, skupaj, opravljala tako nadzor nad
               zakonitostjo dela družb za zasebno varovanje, kot tudi sodelovala pri izdajanju
               licenc. Do takrat ne beležimo enega takega primera, 10 lete ne beležimo enega takega
               primera. Sedaj, žal, se srečujemo s hudimi primeri. Lahko bi naredil zaključek, da je
               ta zakonska sprememba pomenila veliko škodo za panogo in veliko škodo za zbornico.</p>
               <p>Spoštovani poslanci! Reči moram, da smo z velikim neugodjem sprejemali izjave, da
               naj bi bil Državni svet in poslanci tega Državnega zbora, ki zakona niso podprli
               krivi za to, da ministrstvo ne more ukrepati. Mislim, da za to resnično ni potreben
               komentar, kajti popolnoma jasno je in bilo je tudi popolnoma jasno povedano, da se
               protivimo določbam, ki so izrazito neevropske in nedemokratične. Bojim se, da se to
               ponovno ponavlja pod presijo nujnosti sprememb, čeprav ministrstvo lahko tudi danes
               takoj in najbolj odločno ukrepa.</p>
               <p>Spoštovani poslanci! V teh dneh, konkretno 16. in 17. tega meseca smo imeli vrhunsko
               evropsko srečanje v Ljubljani, 4. mednarodno konferenco in 8. strokovni posvet. O tem
               bo poročano ali pa je že poročano tudi v Evropi.  Tu smo obravnavali zelo natančno tudi, kakšen je
               pravzaprav status, kakšno je pojmovanje Evrope o zasebnem varovanju; vrhunski
               strokovnjaki so bili prisotni. Žal moram ugotoviti, da prvič po vseh letih ni bilo
               enega predstavnika Ministrstva za notranje zadeve; ne bom navajal komentarjev.</p>
               <p>Reči moram še nekaj. Ti tragični dogodki so vrgli hudo senco na celotno panogo in na
               zbornico, hudo senco. Zavedati se moramo, da dela v zasebnem varovanju preko 6 tisoč
               ljudi in da je teh, kot je ta firma, za katero je zbornica julija meseca predlagala
               ukrep začasnega odvzema, manj kot 1%. Da ti ljudje pošteno opravljajo svoje delo,
               korektno opravljajo svoje delo in da nosijo sedaj vse to breme tega kriminala, kajti
               to, kar je tu bilo, je kriminal, klasičen. In za to ima ministrstvo na razpolago, če
               smem na to opozoriti, tudi vse določbe Zakona o kazenskem postopku. In moram reči, da
               sem zelo presenečen, da do teh ukrepov ni prišlo in da je še teden dni po tem
               tragičnem dogodku, bil sem tam opolnoči z očetom žrtve, vse je potekalo normalno,
               razen seveda morja sveč. Vse, ista družba je varovala, diskoteka je delovala, kot v
               posmeh nam! Bil sem resnično, kot državljan, kot Ingo Paš, kot čisti privatnik,
               pretresen.</p>
               <p>Minister je opozoril na odvzem licence torej tisti družbi Enigma Bagarić, kjer je
               Upravno sodišče to zadržalo. Verjamem, da ima ministrstvo tu lahko tudi težave in da
               so pojmovanja sodstva resnično nekoliko zmotna, lahko rečem. In se strinjam s tem
               opozorilom. Štiri osebe, te osebe, če so poštene, če so v redu delavci, bi dobile
               takoj, isto minuto zaposlitev. Isto minuto! Kajti kadar se išče - torej, tu se moram
               seveda z ministrom res strinjati. Reči pa je treba, da zbornica tej družbi Enigma
               Bagarić nikoli ni dala licence. Nikoli! Res so se potem stvari vlekle po sodnih
               mlinih in je potem po teh sodnih mlinih bilo rečeno, da moramo zaradi nekih formalnih
               pomanjkljivosti ta postopek obnoviti. Pa bi ga! Ampak ta družba...</p>
            </sp>
            <sp xml:id="SDT4-OZNPJUIP-Nujna-043-2007-10-22.sp7">

               <speaker>PODPREDSEDNIK SREČKO HVAUC:</speaker>

               <p>Gospod Paš, prosim...</p>
            </sp>
            <sp xml:id="SDT4-OZNPJUIP-Nujna-043-2007-10-22.sp8">

               <speaker>INGO PAŠ:</speaker>

               <p>Se opravičujem!</p>
            </sp>
            <sp xml:id="SDT4-OZNPJUIP-Nujna-043-2007-10-22.sp9">

               <speaker>PODPREDSEDNIK SREČKO HVAUC:</speaker>

               <p>Malo znižajte ton, pa čim bolj se približajte točki dnevnega reda, da ne bomo
               obravnavali še vseh drugih podjetij, ki pa v tem konkretnem primeru niso vpletena.
               Izvoli.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp10">

               <speaker>INGO PAŠ:</speaker>

               <p>Se opravičujem, ampak bilo je 
               prej govora o tem podjetju in zato sem pač moral tudi na to dati neko pojasnilo. Če
               smem. Če pa ne smem, pa ne bom; vi ste tisti, seveda, ki ga moram poslušati.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp11">

               <speaker>PODPREDSEDNIK SREČKO HVAUC:</speaker>

               <p>Točka dnevnega reda je ugotavljanje stanja in morebitne odgovornosti za opustitev
               dolžnega ravnanja odgovornih oseb Ministrstva za notranje zadeve, ki je lahko
               vplivalo na tragično smrt obiskovalca nočnega lokala Global. In prosim, da se čim
               bolj držite dnevnega reda.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp12">

               <speaker>INGO PAŠ:</speaker>

               <p>Hvala lepa. Skratka, glede na vse povedano lahko rečem naslednje. Ministrstvo bi
               lahko ukrepalo, žal ni ukrepalo. In tisto vprašanje, ki je za mene, ki je za nas v
               panogi centralno, je vprašanje, zakaj. To vprašanje je resnično eno od temeljnih
               vprašanj in upam, da se bo razčistilo. Zbornica in cela panoga je pa izjemno
               zainteresirana, da se to vse do kraja razčisti. Kajti če je bilo 270 nadzorov in od
               tega ne vem koliko nadzorov v tej družbi, se lahko vprašamo, kako to, da se ni
               ugotovil kriminal. Hvala lepa.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp13">

               <speaker>PODPREDSEDNIK SREČKO HVAUC:</speaker>

               <p>Hvala. Na današnjo sejo so bili vabljeni tudi predstavniki Študentske organizacije
               Univerze v Ljubljani, pa sprašujem, ali želi kdo besedo?</p>
            </sp>
            <sp xml:id="SDT4-OZNPJUIP-Nujna-043-2007-10-22.sp14">

               <speaker>ALEŠ FLORJANČIČ:</speaker>

               <p>Hvala lepa, spoštovani predsednik. Moje ime je Aleš Florjančič in sem predsednik
               Študentskega zbora Študentske organizacije Univerze v Ljubljani.</p>
               <p>Dne 11.10. smo na seji Študentskega zbora sprejeli resolucijo, ki je bila priložena
               tudi v prilogi k današnji točki za sejo - resolucijo, ki govori o problematiki
               varnostnih služb v Republiki Sloveniji. Študentski zbor se je moral odzvati na
               nedavne dogodke. Moram pa poudariti, da ta dogodek oziroma ta tragedija, ki se je
               zgodila v diskoteki Global, ni edini dogodek. Omenjen je bil že dogodek Lipa,
               problematika je dokaj široka, se pravi, ni dogodek edinstven oziroma eden. Študentje
               smo tisti, ki smo najbolj pogosta populacija v nočnih lokalih, zato smo tudi tisti,
               ki lahko, mislim, da damo objektivno sliko dogajanja v nočnih lokalih oziroma na
               področju zasebnega varovanja v nočnih lokalih. Mislim pa, da problematika, sicer
               danes govorimo o problematiki v zasebnem varovanju,ni omejena samo na zasebno
               varovanje. Študenti menimo, da je treba urediti in izboljšati tako program
               izobraževanja in usposabljanja varnostnikov, za katerega je zadolžena Zbornica
               Republike Slovenije za zasebno varovanje, in tudi oziroma predvsem nadzor dogodkov,
               kršitev, ki se pojavljajo v zvezi s tem, za katere je zadolženo ministrstvo. Želimo
               si, da bi bilo sodelovanje med tema dvema institucijama dobro, boljše in da bi bilo
               postorjeno vse tako s strani zakonodaje kot s strani izobraževanja, da bi bili ukrepi
               učinkoviti in hitri. To se na primeru zadnjega dogodka, žal, ni zgodilo.</p>
               <p>Ker smo študentje predvsem mnenja, da damo več na dejanja kot na besede, si želimo
               sodelovanja z obema institucijama, mogoče si želimo biti vabljeni na kakšne morebitne
               debate v zvezi s tem. Veseli me, da me je sekretar Zbornice za zasebno varovanje že
               povabil na pogovor, ki sva ga opravila pretekli petek, kjer  sva ugotovila določene pomanjkljivosti tudi na
               področju izobraževanja. Enako si želimo tudi za Ministrstvo za notranje zadeve.
               Spoštovani minister, gospod Mate, mene veseli, da je opravljeno veliko število
               nadzorov, predvsem na teh kritičnih točkah nočnih lokalov, vendar se pa obenem
               sprašujem, ali so ti nadzori učinkoviti. Ker menim, če bi bili ti nadzori učinkoviti,
               do takih dogodkov ne bi moglo priti.</p>
               <p>V upanju na čim boljše in čim hitrejše rešitve, se vam zahvaljujem za poslušanje.
               Hvala.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp15">

               <speaker>PODPREDSEDNIK SREČKO HVAUC:</speaker>

               <p>Hvala, gospod Florjančič. Sedaj pa odpiram razpravo, in sicer, prvi prijavljeni je
               kolega Petan.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp16">

               <speaker>RUDOLF PETAN:</speaker>

               <p>Hvala za besedo. Spoštovani! Torej, najprej bi želel povedati, da sam obžalujem, da
               je sploh prišlo do takšnega dogodka in da se sploh moramo sestajati na izredni seji,
               kajti ugasnilo je seveda mlado življenje. Vendar pa kakorkoli, življenje gre naprej.
               Jaz gledam seveda z določene časovne distance tudi in lahko ugotovim, da smo pač
               priče že videni situaciji v parlamentu, že videnega ravnanja, ko se nam večkrat
               dogaja, in ravno na tej temi, takšni temi, podobni temi, ko je zdaj kar naenkrat
               veliko generalov, ki pa so napredovali v zadnjem času. Namreč, če grem lepo po vrsti.
               Zapisano je bilo, minister ni ravnal ustrezno, minister ni ravnal dovolj ostro, vsaj
               med vrsticami, in moral bi takoj ukrepati, takoj zapreti, tako vzeti licenco. Ampak
               če gremo lepo po vrsti, ne vem, če lahko nekomu nekaj kar na hitro vzameš, ker namreč
               tudi ta človek ima ali pa ta organizacija ima pravico do pritožbe, ima pravico do
               svojega varstva. In vemo, kje se to rešuje. Žal se ni zgodilo samo enkrat, da so
               potem posledice hitrega ukrepanja, pa tudi če je bilo ukrepanje nestrokovno, je žal
               nekdo moral poravnati stroške, ne vem, za izpad dohodka ali kaj podobnega, če ni bilo
               vse dvakrat varovano, da se je to lahko pokazalo na sodišču, običajno se pravice
               varujejo na sodišču. In na sodišču ne velja kar tako reči, hitro smo ukrepali, zato
               da bi preprečili še kaj več. Ne, ne, treba je imeti vse ustrezne dokaze, pa še
               kakšnega več, kot je potrebno. Jaz sicer ministra ne mislim braniti, to bo moral
               narediti sam, ker mislim, da je tudi dovolj strokoven. Pa vendar, če gremo po vrsti,
               kako pa lahko minister ravna ali ukrepa, ali pa ministrstvo, je čisto vseeno. V
               vsakem primeru glede na pristojnosti, ravnati mora v skladu z zakonodajo, da ne bo
               neljubih posledic kasneje, ko bodo tisti, ki so bili pri tem obsojeni ali samo
               verbalno, ko iščejo svojo pravico, da se bo to lahko dokazalo, da so bili vsi ukrepi,
               ki so bili izvedeni s strani organov, upravičeni in dokazljivi. To je eno.</p>
               <p>Drugo. Odvzem licence na hitro mora vzdržati na sodišču, o tem sem prepričan, ker
               vsak, ki bi se mu to zgodilo, bo iskal svojo pravico tudi na sodišču. In tam mora
               zadeva vzdržati. In kako lahko v bistvu ukrepa ministrstvo ali minister? Prav gotovo
               s spremembo zakonodaje in tudi z nadzorom. Mislim, da smo o tem danes že nekaj
               slišali, pa če mi dovolite, da grem lepo po vrsti.</p>
               <p>Kar se tiče nadzora. Minister je danes že nekaj omenjal, jaz bi mogoče samo še
               dodal. V tistem času,  to je
               bilo leta 2006, smo lahko v medijih zasledili: "Policijski desant na Global." In to
               je bilo večkrat ponovljeno. Res pa je, da so mediji tudi istočasno pa zapisali, da se
               tega lokalna vztrajno prijemlje naziv "zloglasen" in da policija tam večkrat vrši
               kontrolo. To se pravi, to je verjetno pozitivno, če nekdo, pač tisti, ki je
               pooblaščen za to, vrši kontrolo. Je pa res, da je bilo tudi ogromno smešenja, kakšnih
               preventivnih akcij kot, recimo, naslovi, ki so bili ob tem dogodku, "Pendrek in
               brzostrelka v diskotekah", to ne vem, če pripomore ravno k pozitivnemu obravnavanju
               takšnega primera. In potem, "Bilo je kot v Vukovarju". Pisalo se je, da je bila tam
               "stotnija policistov", po drugi strani je pa kljub vsemu bilo med vrsticami zapisano,
               da po nekih podatkih jih je bilo 36; to se pravi, to je še daleč od stotnije. Ampak
               to konec koncev ni bistveno, tudi to je veliko. Ampak dejstvo je, da se je vse
               preventivne akcije smešilo in takrat se je marsikomu zdelo to nepotrebno. Verjamem,
               tudi meni, vendar potem, ko se pa kaj zgodi, je pa treba to pač vzeti v obzir in
               zadevo tudi tako obravnavati. Pa dosti zdaj o nadzoru, to bodo verjetno še drugi
               povedali.</p>
               <p>Naslednji ukrep, ki ga lahko sprejme ministrstvo, je tudi sprememba zakonodaje.
               Mislim, da bodimo korektni, pa priznajmo to, kar se je dogajalo, kajti preventiva je
               lahko takšna, da tudi naredimo 99 akcij zastonj, ena pa le prime. In zdaj ne govoriti
               "delali smo vse zastonj, bilo je vse brez veze, trošimo davkoplačevalski denar, tako
               ali tako ni bilo nič." Tako se ne dela preventiva. Preventiva je mukotrpno delo, so
               nadzori, so tudi izobraževanja in podobno. In lahko delamo vse zastonj, pa se nič ne
               zgodi. Ampak potem, ko se pa neka zadeva zgodi, pa če ugotavljamo, če nismo delali
               preventive, bi mogoče lahko takšnih dogodkov bilo še več.</p>
               <p>In, spoštovani, mislim, da ni več čas, da bi se sprenevedali. Tudi ni čas, da bi
               zdaj kar kazali drug na drugega, ker s tem dejansko veliko ne bomo naredili. Mislim,
               da ta današnja seja ni ravno zato, da bi kazali na koga, pa nekoga na križ pribijali,
               ampak da trezno pogledamo naprej. Kakorkoli, tudi ta zakon, ki je padel, je bil eden
               od preventivnih zakonov. Nikjer ne piše, da tudi Kazenski zakonik ni preventiven.
               Saj, kdo pa bo rekel, da če bi Kazenski zakonik kako drugače spremenili, da mogoče ne
               bi bil boljši ali pa ne bi bilo nič, nič bolje ne bi bilo. Ampak imamo ga, zato ker
               je to preventivni - jaz si predstavljam Kazenski zakonik kot preventivni ukrep, ki
               sicer ima veljavo takrat, ko se nekaj zgodi, ne pa, da bomo s tem preprečevali. Ampak
               preventivni ukrep pa je to. Če ga kakorkoli drugače smatramo, je tu nekaj hudo
               narobe, kot enega od ukrepov. In v tem zakonu, dovolite mi, kaj je bilo, bom citiral,
               kaj je bilo izrečeno ob sprejemanju tega zakona. Predlagatelj je dejal: "Predlog
               zakona podrobneje določa pooblastila inšpekcijskega organa in omogoča inšpektorjem,
               da bodo v prihodnje lahko preprečili nadaljevanje prekrška. Poleg tega je z novelo
               zakona vnesena tudi določba, po kateri lahko inšpektor z odločbo zaseže predmete in
               dokumentacijo, ki jih gospodarski subjekt uporablja pri izvajanju kršitev oziroma so
               s kršitvijo nastali. Prav tako ministrstvu omogoča odvzem službene izkaznice ali
               licence, ko ugotovi, da je bila oseba pravnomočno sodno kaznovana za prekršek zaradi
               nasilja ali kaznivo dejanje, ki se preganja po uradni dolžnosti. Natančneje določa
               pogoje za pridobitev licenc za opravljanje dejavnosti zasebnega varovanja..." in tako
               naprej. Mislim, da je ravno to, o čemer se danes pogovarjamo. To bi naj bilo v tistem
               zakonu, ki ga potem nismo spravili do konca, ki je padel z vetom. In poglejte, kaj
               smo slišali od predlagateljev, res, da je to iztrgan citat, priznam, vendar ne morem
               vsega brati. Ampak gre za bistvo, ki ga bom obrazložil, kaj je v teh dveh stavkih
               povedano. Šlo je seveda za tisto famozno izobraževanje, ki pa je zelo pomembno, tako
               zdaj ugotavljamo.  Takšno
               podržavljanje izobraževanja, izpopolnjevanja, usposabljanja varnostnega osebja ni le
               v nasprotju s samim predlogom, ki predvideva utrditev položaja zasebne gospodarske
               dejavnosti na področju zasebnega varovanja, ampak je v nasprotju s celotno uradno
               politiko Republike Slovenije in EU, po kateri naj bi se država, kolikor je mogoče,
               umaknila iz gospodarstva. Oprostite, gospodje! Zasebno varovanje ni čisto privatna
               zasebna gospodarska dejavnost. Ima še verjetno nek širši pomen in o tem smo ravno
               govorili v tistem zakonu. Poleg tega pa dovolite vprašanje, če je to čisto zasebna
               dejavnost, zakaj se sedaj kliče na odgovornost ministrstva in ministra, če se pa
               moramo umakniti iz gospodarstva. Se pravi, ta dejavnost ni čisto zasebna, ne more
               biti čisto zasebna in ne more biti čisto v, kot bi rekel, v pristojnosti lastnika te
               dejavnosti. Je, O.K., ampak on mora ravnati tako kot mu predpisuje zakon, ampak
               država ima pa še vedno in mora imeti določene pristojnosti nad tem. Mora imeti. In
               zato ne moremo govoriti, da je to čisto zasebna gospodarska dejavnost. Oprostite,
               gospe in gospodje, tudi o tem bi se morali vprašati. Ampak seveda, bom tudi sam
               priznal, to sedaj govorim po tem, ko je zadeva že mimo, ko lahko pokažem s prstom,
               ampak oprostite, jaz sem tisti zakon podprl. Vsakokrat, ko je bilo potrebno, sem ga
               podprl, tako da jaz nisem sedaj čisto tisti general, ki sem dobil čin šele po tistem
               žalostnem dogodku, ki ga zelo obžalujem. Jaz sem tako približno razpravljal tudi
               prej. Tako, da tukaj mi nihče ne more nič očitati. In jaz bi rekel, da je tukaj
               dvoličnost strahotna. Strahotna proti zakonu, takrat ko gre za preventivo, sedaj ko
               pa čutimo žalostne posledice, ampak jaz tudi ne trdim, da bi ravno tista vsebina
               zakona vse to odpravila. Ne, ne bi, ampak v preventivnem smislu bi nekaj naredili.
               Zato sem vam prebral kaj je bilo rečeno, kaj tisti zakon omogoča. Odpravil pa seveda
               vsega tega ne bi, ampak preventivno bi pa naredili veliko, pa nismo. Pa nismo. Sedaj
               pa vemo vse. In ker smo take primere že imeli, lahko tudi omenim, šlo je za primer
               Romske družine. Prej je bilo vse preveč, potem je bilo pa vse premalo ali pa ravno
               obratno. Prej smo bili policijska država, ko smo sprejemali zakone, potem je pa
               policija naredila premalo. Potem pa policije ni bilo nikjer, nikjer je nismo videli,
               nikjer slišali. Prej smo bili pa policijska država, ko smo govorili o preventivi, da
               ne bi do česa prišlo. Ampak mojstrstvo je v tem, da ugotoviš kdaj in koliko lahko
               narediš v preventivi. Kasneje smo vsi lahko z zelo visokimi čini. Zato jaz podpiram
               te predloge sklepov, ki ste jih dobili od naše poslanske skupine in tukaj še enkrat
               poudarjam, da ob vsakem takem dogodku morajo državni organi tudi vsak drug, ravnati v
               skladu z zakonodajo. Namreč tudi tisti, ki so predmet sankcij, imajo pravico, da se
               branijo in imajo pravico, da ali dokažejo svojo nedolžnost. Zato pa tisti, ki
               izvajajo ukrepe in naredi nek ukrep, še posebej, če so to hitri in preventivni, mora
               imeti vse dokaze, da lahko to opravi. In naj mi bo dovoljeno, da smo spomnim, kaj se
               dogaja recimo, ravno tudi ob koncih tedna, to je najhujše. Saj tudi ta dogodek je bil
               enkrat takrat, če se ne motim. Zadnji dogodek na železnici,  ko so v večernih ali zgodnjih jutranjih urah
               tekmovali, kdo bo skušal zadnji trenutek skočiti čez progo, ko pripelje vlak. In to
               hočem povezati s tisto izjavo, ko nekateri pravijo, če je bilo opravljenih toliko
               inšpekcijskih pregledov, pa se ni ugotovilo, da ni nič narobe. Hvala bogu, da se ni
               ugotovilo. Samo kdo pa pravi, da takrat, ko so se opravili inšpekcijski ogledi, tudi
               zaradi tega so vsi pazili, da niso kršili ne zakonodaje in niso skakali pred vlak
               tisti zadnji trenutek. Hvala bogu, da je bilo tako. In bilo bi prav, če bi se dalo
               seveda, da bi takšnih inšpekcijskih ogledov lahko bilo še več, ampak potem bi tudi
               pričakoval, da tisti, ki sedaj najbolj zahtevajo stroge ukrepe organov, ki so za to
               pristojni, takrat naj bi to smešili in govorili o Vukovarju in čem podobnem. V tem je
               ravno vsa problematika.</p>
               <p>Še enkrat bi omenil za konec, da strogo ukrepati proti nekomu, mu vzeti licenco, se
               pravi mu onemogočiti opravljanje dejavnosti pomeni, da moraš res imeti vse 110%
               zavarovano, da boš lahko na sodišču zagovarjal ta ukrep. Ker še enkrat povem, tudi
               tisti na katere se ti ukrepi nanašajo, ki so za to, ki bodo nekaj izgubili, imajo
               pravico do iskanja svoje pravice. To je pa možno samo na sodišču. In tudi to bi
               omenil, ker se je veliko govorilo, zakaj pa policija ni izdala mednarodne tiralice.
               Policijo jo ne more izdati. In jaz bi rekel, da je prav tako. Tiralico lahko izda
               sodišče ali pa da svoje soglasje, da se to lahko naredi, potem ga pa opravijo organi,
               ki so pa za to pristojni. Zato govoriti, da policija tega ni naredila, je milo rečeno
               ali je to, ne vem, neznanje ali pa je to očitno zavajanje nas vseh. To je potrebno
               jasno povedati in mislim, da bo prav, če bo danes še kdo to ponovil, da se nam bo to
               ustalilo v možganih. Tega policija ne more narediti in prav je tako. Za to mora biti
               sodno soglasje ali odredba, karkoli, kakršenkoli akt to že je. In prepričan sem, da
               bodo še kolegi tudi kaj dodali, ker je še veliko gradiva. Jaz bi pa s tem končal, pač
               z ugotovitvijo, da obžalujem tudi sam ta dogodek in prav bi bilo, če bi bili manj
               populistični in ne bi vsak tak dogodek izkoriščali in se na hrbtih žrtev skušali
               kakorkoli nabirati kakršnekoli politične pike, kajti takrat, ko pa gre za
               preventivno, takrat moramo biti zelo glasni in takrat moramo zahtevati tisto kar
               običajno zahtevamo po tem, ko so dogodki že mimo. Zato bom jaz podprl te sklepe, ki
               ste jih dobili danes na klop in upam, da boste tako ravnali tudi drugi. Hvala lepa.
           </p>
            </sp>
            <sp xml:id="SDT4-OZNPJUIP-Nujna-043-2007-10-22.sp17">

               <speaker>PODPREDSEDNIK SREČKO HVAUC:</speaker>

               <p>Hvala. Besedo ima Boštjan Zagorac.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp18">

               <speaker>BOŠTJAN ZAGORAC:</speaker>

               <p>Hvala za besedo, spoštovani predsedujoči! Najprej moram reči, da se s predgovornikom
               strinjam najmanj v dveh točkah. Prva je vsekakor, se mi zdi meni in pa Slovenski
               nacionalni stranki neprimerno, da se začne politika izredne seje, nujne seje na
               podlagi smrtnih žrtev. Ampak kdo je začel s to politiko? In druga zadeva, s tem pa se strinjam, je bilo rečeno,
               da je dvoličnost strahotna, tudi tukaj se strinjam s predgovornikom. Ampak, kdo je
               začel z dvoličnostjo? Čigave so bile izjave o tem, da bi ta primer lahko preprečili v
               kolikor bi junija sprejeli novelo Zakona o zasebnem varovanju? Pred sabo imam
               tiskovno konferenco spoštovanega kolega, ki da danes ni z nami in ni član tega
               odbora, prihaja pa iz vrst poslanske skupine Slovenske demokratske stranke, ko je
               dejal na tiskovni konferenci, da so proti temu zakonu glasovali poslanci SD, LDS, SNS
               in Zares, Državni svet je vložil veto, v kolikor tega ne bi bilo bi se to dejanje
               preprečilo. Čigava je tukaj dvoličnost? Saj, kolega Petan, iz vašega razgovora
               oziroma vašega nagovora sem skušal razumeti, da tudi če bi ta zakon junija sprejeli,
               ne vemo in ne moremo biti prepričani, da se to dejanje ne bi zgodilo. Sam bom
               poskušal kljub točki dnevnega reda čim manj navezovati na dogodke, ki so se zgodili v
               GLobalu, ker se mi zdi to nepošteno tako do svojcev žrtve kot do žrtve same. Vprašamo
               se lahko kaj lahko naredimo naprej, da teh dejanj ne bo. Govoriti pa zdaj o tem, po
               mojem prepričanju gre za klasičen umor in od tu naprej je temeljno delo najprej
               policije, da storilca najde, potem sodišča, da ga obsodi. Ne vem zakaj sem skeptičen,
               da bo vsaj ena od teh služb zatajila, ne vem zakaj, mogoče me boste popravljali,
               upam, da čim prej ne čez dve leti, da je pa ena ta služba zdaj naredila svoje delo,
               ampak šele čez dve leti. Kar se tiče odvzema licence in novega zakona, tudi sedanji
               zakon dovoljuje odvzem licence v tem primeru 40. člen četrti odstavek, pritožba ne
               zadrži izvršbe. Toliko o dokazih. Opozorjeno je bilo, da je bilo nekaj narobe s
               podjetjem VIP varovanje, obstaja možnost odvzema licence, v pritožbenem postopku pa
               se lahko ugotovi ali je bilo kaj narobe ali ne, če bi se s tem preprečil ta dogodek,
               samo ne upam trditi. Še enkrat poudarjam, za mene gre za klasičen umor. 60. člen
               obstoječega zakona osmi odstavek, kdo določi podrobnejše delovanje inšpekcijskih
               služb. Minister, minister je tisti, ki je dolžen to narediti in če govorimo o dogodku
               v Globalu ali pa katerem drugem dogodku so inšpekcijske službe tiste, ki so zatajile.
               Ne zdaj govoriti o naslovih v časopisu kako si mediji in ljudje znajo razlagati kaj
               se je zgodilo v Globalu leta 2006. Saj je prav, da se je to zgodilo, interpretacija
               me zanima, verjamem, da tudi ministra ne, ker je dejal, da nikoli ni valil krivde na
               nikogar pri tem sprevrženem dejanju, ki se je zgodilo, potem so ga mediji verjetno
               narobe povzemali in ne dajati zdaj, pa se opravičevati, mediji so tako naredili, ko
               se je to zgodilo. Inšpekcijski nadzor kadar gre za takšno dejavnost kot je osebno
               varovanje nima nobenega mesta v zdravem razumu, inšpekcijski nadzor mora biti
               konstanten, reden, pri tako kritični dejavnosti, kjer se lahko zgodijo tudi takšne
               tragične stvari. Kaj se da narediti v prihodnosti je mislim, da tisto vprašanje o
               katerem bi sem lahko ali pa morali danes pogovarjati, mogoče je boljše mesto celo
               jutri, ko vemo, da imamo zopet sklicano sejo odbora in kjer bomo govorili zopet o
               Zakonu o zasebnem varovanju. Mogoče je tam boljše mesto. Iskati danes odgovornost se
               mi zdi preuranjeno, strinjam pa se s predlagatelji te seje v tisti točki, ko govorimo
               o tem, da bi nekdo lahko moral narediti več, govoriti danes, da ni podlage  v obstoječem zakonu in da če bi
               bil tisti predlog, ki je bil po mojem prepričanju, še danes, po mojem prepričanju,
               zgrešen predlog zakona, neusklajen, zgrešen, v veliki meri na račun narejen slovenske
               policije, da bi se to dejanje pa takrat preprečilo in danes vsi, ki smo takrat svoje
               subjektivno mnenje izražali na seji Državnega zbora, danes si nas celo nekdo dovoli
               citirati in nas s tem, bom rekel, celo neposredno vpletati v zadevo, ki se je zgodila
               in se mi zdi pa še bolj sprevrženo kot dejanje, ki se je žal zgodilo prejšnji teden v
               Ljubljani. Zato še enkrat poudarjam, dajmo se raje pogovarjati o tem kaj lahko
               naredimo in katere so službe za zasebno varovanje v Republiki Sloveniji. Mogoče samo
               kot predlog, spoštovani gospod minister, zakaj ne po eni takšni tragični zadevi, ki
               ni prva, verjamem tudi da ne zadnja, narediti revizije v vseh podjetjih revizije
               dela, revizije zaposlenih, v vseh podjetij, ki se ukvarjajo z zasebnim varovanjem in
               na vsakršnem morebitni sum čudnega delovanja čudno zaposlenih ljudi, čudnih osebkov,
               ki to dejavnost izvajajo bodisi redno bodisi honorarno jih pregledati, jim vzeti
               licence, pa naj se potem v pritožbenem postopku dokazuje ali je to prav ali ne. Še
               enkrat poudarjam, pritožba ne zadrži izvršbe. Čudnih podjetij v Sloveniji, verjamem,
               je dosti. Izobraževanje kadrov je bilo tudi omenjeno v govoru, seveda je zelo
               pomembno, ampak kdo pravi, kdo si upa trditi, da je policija v tej državi najbolj
               usposobljena za takšno izobraževanje, verjamem, da ni, da obstaja še kdo drug, ki kaj
               ve v tej zvezi in ne morem mimo tega, da se ne bi tudi sam, čeprav je sklicevanje na
               statistiko, je zelo nehvaležna zadeva, predvsem zato, ker imamo verjetno opozicijski
               poslanci in koalicijski poslanci, Vlada pa na sploh neko svojo statistiko in svoje
               statistične službe, ampak roko na srce, spoštovani gospod minister, moram reči, da
               sem poslušal vaš uvod, ko ste dejali: "povišala se je stopnja raziskanosti kaznivih
               dejanj", hkrati se je povečalo tudi število kaznivih dejanj, potem ste pa vrgli
               očitek štiri leta nazaj kako je bilo grozno takrat, mislim, da za 3% ali 4% bolj
               groženj. Ampak, ta statistika, minister, sam sem si jo v pisarni potem prav namenom
               pogledal, pravi tudi katera kazniva dejanja so raziskana, bolj, nekatera manj. Zdi se
               mi, da imamo težja, hujša, grozna kazniva dejanja in pa tista malo manj huda ali
               grozna, čeprav gre vedno za kaznivo dejanje, ampak te statistike pa uvodoma niste
               povedali. Zakaj niste povedali kolikšen odstotek raziskanosti umorov v Republiki
               Sloveniji? Kolikšen je odstotek raziskanost pedofilije v Republiki Sloveniji?
               Kolikšen je odstotek raziskanost spolnega nasilja in pa nasilja v družini v Republiki
               Sloveniji? Je pa res, da ste bili toliko fer in pošteni, da niste povedali tudi, da
               se je povečala stopnja raziskanosti, ko gre za, bom rekel, preprodajo in pa uživalce
               drog, ki jih policisti čakajo pred zdravstvenimi domovi, ko si gredo po metadonsko
                  dozo, ko se zdravijo,
               čeprav je tudi za mene to zgrešen postopek. Spoštovani minister, samo en primer, tudi
               drugi so šli spoštovani predsedujoči čez okvire, bom rekel, točke dnevnega reda,
               govorili so tudi o železnicah, tako da mislim, da jaz ne bom toliko zgrešil, če bom
               govoril o spolnem, o pedofiliji v Republiki Sloveniji. Stopnja te raziskanosti je na
               psu. Pa ne gre za najbolj sprevrženo kaznivo dejanje.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp19">

               <speaker>PODPREDSEDNIK SREČKO HVAUC:</speaker>

               <p>Prosim. Vrni se v okvir dnevnega reda, razpravljajo o točki dnevnega reda.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp20">

               <speaker>BOŠTJAN ZAGORAC:</speaker>

               <p>Če se bi držal striktno točke dnevnega reda, spoštovani predsedujoči, potem bi danes
               moral govoriti predvsem o dogodku, ki se je zgodil, katerega pa verjetno policija
               pozna najbolje in upam, da bo tako tudi ostalo. Zdi se mi tudi nehumano in pa
               nekulturno govoriti o žrtvi nekega takega kaznivega dejanja in morebiti dajati
               kakršnekoli indice o tem, kako se je zgodilo, kdo je kriv in tako naprej. Kar se tiče
               točke dnevnega reda in pa kaznivega dejanja, o katerem govorimo, pa mislim, da
               policija mora v najkrajšem času osumljenca, v tem trenutku za mene skoraj prepričano
               že storilca najti, sodišče pa potem opraviti svojo zgodbo in obsoditi tega človeka na
               najvišjo možno kazen, ki je v naši zakonodaji ta trenutek predvidena. Še enkrat bi pa
               poudaril, dajmo se rajši pogovarjati, kaj lahko storimo vnaprej, da se to ne bo več
               dogajalo. Hvala.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp21">

               <speaker>PODPREDSEDNIK SREČKO HVAUC:</speaker>

               <p>Hvala lepa. Dolžan sem eno kratko pojasnilo, glede razprave, zakaj nujna seja, zakaj
               izredna seja, kdo je začel s tem in podobno, da je to nepošteno do svojcev žrtev in
               tako naprej. Jaz kot podpredsednik tega trenutno odbora, ki pač nima predsednika
               zaenkrat sem dobil zahtevo za sklic. V skladu s Poslovnikom sem pač to nujno sejo
               moral sklicati. Glede na to, da gre za zelo tragičen primer, ker gre za zelo
               občutljivo področje, se mi je zdelo, da mora biti ta seja čim prej in danes je prvi
               možni rok, ki je bil, zato da smo to sejo lahko sklicali. Glede na to, da pa je
               ministrstvo pripravilo spremembe in dopolnitve zakona o zasebnem varovanju, pa sem
               kar za jutri sklical naslednjo nujno sejo, zato da poskušamo te stvari čim prej
               rešiti.</p>
               <p>Glede tega, mislim, da sem ravnal malo drugače, kot nekateri drugi, ki bi kakšno
               drugo komisijo morali sklicati, pa jo niso in že dva tri mesece, ampak dobro, to si
               bo pač vsak pri sebi ustvaril neko prepričanje. Replika, izvolit?</p>
            </sp>
            <sp xml:id="SDT4-OZNPJUIP-Nujna-043-2007-10-22.sp22">

               <speaker>BOŠTJAN ZAGORAC:</speaker>

               <p>Hvala, spoštovani predsedujoči. Daleč od tega, da bi krivdo valil na vas, vi ste
               seveda ravnali dolžno in pa bom rekel, tako kot določa Poslovnik, ampak vas vljudno
               naprošam tudi za jutri, ko bomo obravnavali zakon o zasebnem varovanju, da bi tudi
               takrat striktno se držali točke dnevnega reda in bi bilo čim manj govora in pa
               prepričevanja, kako je dober je zakon na primerih Lipa in pa primerih Global. In bi
               resnično govorili o zakonu, to pa je moja čisto osebna prošnja in upam, da jo boste
               kot takšno tudi sprejeli. Hvala.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp23">

               <speaker>PODPREDSEDNIK SREČKO HVAUC:</speaker>

               <p>V redu, hvala. Besedo ima kolega Kokalj.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp24">

               <speaker>ANTON KOKALJ:</speaker>

               <p>Lep pozdrav vsem. Sam moram sicer ugotoviti, da glede na predlagano točko dnevnega
               reda, glede na naslov sam obžalujem, da pravzaprav točka kaže na to, da je zamišljena
               zelo politično, tendenciozno, da ne gre za to, kar se zdi na prvi pogled, in kar bi bilo tudi po moji oceni
               logično, da bi se spričo tragičnega dogodka na tem odboru prediskutiralo vse
               okoliščine z vseh vidikov, ki bi pojasnili dogodek in pomagali kurativno ukrepati,
               hkrati pa tudi seveda dali neka izhodišča za preventivo. Naslov točke je ugotavljanje
               stanja in morebitne odgovornosti za opustitev dolžnega ravnanja odgovornih oseb na
               Ministrstvu za notranje zadeve, ki je lahko vplivalo na tragično smrt obiskovalca
               nočnega lokala. Jaz moram reči, da se mi zdi etično zelo sporno, v imenu neke etike
               zlorabljati taka dejanja za dejansko. Jaz moram reči, politični obračun z
               Ministrstvom za notranje zadeve, kar je jasno razvidno iz tega naslova te točke, pri
               čemer jasno v gradivu ni navedena niti ena možna kršitev oziroma opustitev dolžnega
               ravnanja. Jaz moram reči, da si kot predsednik odbora ne bi upal sklicati seje na
               podlagi kakšnega gradiva. Kot sem rekel obžalujem in bi se dotaknil dejansko tega
               vidika, ki je izpostavljen že v samem naslovu in tudi dotaknil vsebine, ki jo je
               predlagatelj izpostavil v uvodnem nagovoru. Moram reči, da se mi zdi izjemno sporno
               in nekorektno uporabljati obračun z Ministrstvom za notranje zadeve s tako ozkega
               zornega kota, pri čemer seveda zanemarja predlog za sklic te točke vse druge vidike,
               tudi sodno vejo oblasti, ki se kaže glede na problematiko kot problematična, pa tudi
               samo ravnanje in držo te poslanske skupine, ki je sprožila to sejo glede podobnih
               vprašanj, glede zakonodaje, ki je s tem povezana v tem mandatu. Vemo, da je ta
               poslanska skupina do sedaj nasprotovala pravzaprav vsakemu predlogu zakonodaje, ki bi
               omogočala večjo učinkovitost policije na preventivnem nivoju ali pa Ministrstva za
               notranje zadeve, nasploh. Če spomnim, seveda, tudi že omenjen zakon o zasebnem
               varovanju, ki je bil sicer sprejet v Državnem zboru, pa potem na podlagi veta
               Državnega sveta ni dobil potrebne večine in ta zakon je poskušal izboljšati
               situacijo. To sem jaz prepričan. Gospod Gantar, vi lahko govorite, ko boste dobil
               besedo.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp25">

               <speaker>DR. PAVEL GANTAR:</speaker>

               <p>Hvala lepa, gospod Kokalj.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp26">

               <speaker>ANTON KOKALJ:</speaker>

               <p>Tudi to kaže na kulturo, pač nekaterih poslanskih skupin v tem Državnem zboru in tudi
               v tem odboru. Potem moram reči, da se zelo čudim tej dvoličnosti, ki se sedaj kaže
               skozi namero za sklic te seje tudi pri drugi zakonodaji, kjer smo nekateri poslanci
               poskušali preventivno izboljševati varnost naših mladih, ki se seveda želijo
               zabavati, naj spomnim samo en amandma v zvezi z zakonom o javnem redu in miru, če se
               nisem zmotil pri naslovih zakona, kjer smo poskušali mladim pod 16 let na nek način
               le oziroma staršem teh mladih pomagati pri zagotavljanju večje varnosti, vendar
               takrat seveda smo bili deležni precej posmeha. Na žalost je pa tragičen dogodek
               dober, da se potem skliče seja, da se politično poskuša, brez navedenih konkretnih navedb linčati
               trenutno Vlado. Seveda razumem, zadeve v kontekstu priprav na volitve, ki so čez eno
               leto, vendar mislim, da presega etične meje in politične higiene v tem Državnem
               zboru.</p>
               <p>Naj omenim še vlogo policije, ki je bila tudi izpostavljena, kot tista, ki ni
               ustrezno prisotna oziroma Ministrstvo za notranje zadeve, ki bi lahko ukrepalo tudi
               preko policije bolj ažurno. Meni ni jasno kakšno je pravzaprav stališče Poslanske
               skupine Socialnih demokratov. Kar naprej ob sprejemanju različne zakonodaje
               poslušamo, da ustvarjamo policijsko državo, sedaj pa kar na enkrat imam občutek, da
               ta poslanska skupina želi, da bi bilo ukrepanje policije bolj konkretno, bolj
               neposredno. Želel bi komentar - zanima me kaj pravzaprav ta poslanska skupina želi.
               Hkrati pa je treba vedeti, da kolikor se očita, da je policija izgubila zaupanje
               javnosti - jaz mislim, da je k temu največ pripomogla najbolj ta poslanska skupina,
               kar zadeva razprave prav na našem odboru, ker neprestano s svojimi izjavami ruši
               ugled prav te policije. Po eni strani, da je neučinkovita, po drugi, da je zgolj
               represivna. Nihče pa se ne, in tudi ta poslanska skupina, ki dobro pozna celoten
               sistem v naši državi ne dotakne problematike sodne veje oblasti, tudi v kontekstu
               tega problema. Pričakoval bi, da bi bila ta seja sklicana v kontekstu reševanja
               problema te točke, ne zgolj obravnave delovanja Ministrstva za notranje zadeve. Ne
               čudi me tudi to, da ostaja odnos do zbornice oziroma vseh sprememb, ki se tičejo
               delovanja te zbornice, ki zadeva zasebno varovanje s strani delovanja Socialnih
               demokratov na nek način pasiven, da v bistvu ne želi vplivati na spremembo razmer v
               zbornici, ki so po moji oceni tudi potrebne, če prihaja v agencijah oziroma
               podjetjih, ki so zadolžena za zasebno varovanje v zadnjem času do takšnih dogodkov,
               do tako problematičnih dogodkov. Sicer se je gospod Paš danes distanciral in
               zagotavlja, da velika večina vseh teh podjetji deluje nesporno in korektno. Lahko se
               s tem strinjam, vendar vseeno zadnji dogodki kažejo, da vseeno nekaj v tem sistemu
               tudi ne "štima" in mislim, da bi bilo treba tudi pregledati kako je potekalo
               zaposlovanje teh prvih zasebnih družb za varovanje, ki so bile ustanovljene in ki
               tudi na nek način, če ne drugače pa iz ozadja pravzaprav vodijo sistem delovanja.
               Vemo, da smo imeli v preteklem režimu eno najbolj represivnih policij in da je mnogo
               teh zelo zgodaj upokojenih policistov začelo s to dejavnostjo in da imajo še vedno
               marsikje zelo dobre povezave in da se tudi pogosto zaradi tega onemogoča
               učinkovitejši nadzor nad delovanjem teh podjetij, ki se s tem ukvarjajo. Mislim, da
               bi bilo težko temu dejstvu nasprotovati in zato seveda tudi razumem Poslansko skupino
               Socialnih demokratov, da se v to področje ne želi vtikati, ker je seveda naslednica
               neke politične stranke, ki je skreirala sistem iz katerega posredno izhaja tudi
               veliko teh podjetji, ki opravljajo to zasebno varovanje.</p>
               <p>Hkrati pa bi se želel dotakniti tudi pobude Študentske organizacije. Mislim, da je
               pozitivno, da se študentska organizacija zanima tudi za varnost študentov pri preživljanju prostega časa,
               vendar vseeno mislim, da to ni prva dejavnost mislim, da bi bila dolžnost Študentske
               organizacije med drugim tudi ta, da bi le opozarjala študente na tiste lokale, ki so
               nevarni in upam, da bo današnja razprava šla tudi v to smer, da bomo dolgoročno
               poskušali identificirati ukrepe in zagotavljati postopke skozi zakonodajo, ki bi v
               okoljih, ki so za mladino in tiste, ki se zabavajo nevarni, tudi na podlagi
               ugotovitev Ministrstva za notranje zadeve sprožili postopke za čim hitrejše in čim
               bolj učinkovito ukrepanje. Jaz mislim, da bi moral biti končni cilj, da se takšne
               lokale zapre. Lipa je zaprta, vendar smo danes slišali, da sodna veja oblasti ni
               odigrala pričakovane vloge in da pač podjetju, ki je varovalo, očitno v nasprotju z
               zakonom ni odvzelo oziroma ni ukrepalo tako, kot bi lahko in to seveda pomeni potuho
               tudi za ostale za naprej. Zato bi pričakoval od današnje razprave ne zgolj, da se bo
               ukvarjala s tem, kar je v naslovu točke napisano, ampak da bo poskušala iti v smeri
               ugotavljanja in iskanja, kot sem rekel pravnih podlag in možnih ukrepov, da se v
               takšnih primerih, kot je Global dejansko poišče najkrajša možna pot, da se lokal
               zapre.</p>
               <p>V Novi Sloveniji si bomo vsekakor prizadevali in bomo podpirali vse predloge, ki
               bodo šli v to smer. Vsekakor pa bomo še naprej podpirali napore Ministrstva za
               notranje zadeve pri pripravi izboljšane zakonodaje, za katero smo slišali, da bo na
               dnevnem redu že ta teden.</p>
               <p>Hvala lepa.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp27">

               <speaker>PODPREDSEDNIK SREČKO HVAUC:</speaker>

               <p>Hvala. Repliko gospod Potrč.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp28">

               <speaker>MIRAN POTRČ:</speaker>

               <p>Hvala lepa.</p>
               <p>Jaz bi rad pojasnil, da smo uporabili poslovniške možnosti za sklic izredne seje.
               Politično o tem imate lahko različna mnenja, naša izhodišča pa so bila ob tem
               naslednja. Gre za zakonodajo in njeno izvajanje, ki jo sprejema Državni zbor. Drugič
               - gre za odgovornost Ministrstva za notranje zadeve za javno varnost, javni red in
               mir, varnost državljanov in premoženja, ne glede na to ali je vmes neka družba, ki
               določeno dejavnost opravlja ali ne in ministrstvo se te odgovornosti nikoli v celoti
               ne more znebiti. Nikoli v celoti ne more znebiti. Bili smo zelo korektni, ker nismo
               dajali nobene trditve, ampak govorili o morebitni odgovornosti za opustitev dolžnih
               ravnanj in dali smo ta predlog zato, ker so se o zakonodaji v javnosti, in se na
               žalost tudi danes govorijo neresnice. Zakonodaja je bila sporna samo zaradi ene
               točke, to je vprašanja izobraževanja in kdo ga bo opravljal. Sicer pa je zakonodaja
               glede možnosti ravnanj policije pomenila nezmožnost začasnega ukrepanja, ker je
               ministrstvo predlagalo črtanje 40. člena in dajte to povedati, da bi javnost vedela o
               čem dejansko govorimo. In nas je zmotila ta dvoličnost koalicije in policije.
               Ministrstvo za notranje zadeve z zakonom predlaga črtanje začasnega ukrepa, potem pa
               upa lažnivo trditi, da bi sprejem zakona omogočil začasni ukrep. To enostavno ne gre
               skupaj in prav bi bilo, da bi razen političnih ocen govorili kaj tudi o dejstvih.
               Doslej nisem slišal enega stavka, enega; pa ga bom vesel; ki bi ovrgel tisto, kar smo
               v predlogu sklepov napisali.</p>
               <p>Hvala. 
               </p>
            </sp>
            <sp xml:id="SDT4-OZNPJUIP-Nujna-043-2007-10-22.sp29">

               <speaker>PODPREDSEDNIK SREČKO HVAUC:</speaker>

               <p>Hvala. Besedo ima poslanec Aleš Gulič.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp30">

               <speaker>ALEŠ GULIČ:</speaker>

               <p>Spoštovani predsedujoči, cenjene kolegice in kolegi, gospod minister, državni
               sekretar! Jaz se bom kolikor se pač da poskušal držati predloga oziroma točke
               dnevnega reda, seveda pa se je razprava vendarle razvila tudi malce bolj na široko,
               bolj globalno, bi rekel, in tako mi ne zameriti, če se bom tudi jaz kdaj zapeljal kam
               drugam.</p>
               <p>Najprej moram povedati, da je nesprejemljivo, da sta minister Dragutim Mate in
               generalni direktor direktorata Srečko Jarc govorila, da so poslanci odgovorni za
               nepravočasno reagiranje ministrstva in policije na kršitve varnostne službe VIP, ker
               so podprli veto na novelo zakona, med tem ko novela sploh ni urejala hitrejšega
               postopanja v takih primerih. To je treba vedeti, ampak k tem se vrnem kasneje. Celo
               predvidevala je črtanje določbe o začasnem odvzemu licence. Njena bistvena sprememba
               je bila samo v tem, da bo od ministrstva za notranje zadeve od nosilca javnih
               pooblastil prevzelo naloge. Se pravi, da bo ministrstvo opravljalo tisto, kar je prej
               delala zbornica za zasebno varovanje. To je bil tudi naš glavni očitek. In če
               pogledamo oktobrsko novelo, to novo, tega ni več notri. Se pravi, ne govorite o tem,
               kako bi ta zakon, če bi bil junija sprejet, spremenil ta svet. Sonce bi vzhajalo še
               vedno tam, kjer vzhaja, čisto nič se ne bi spremenilo. Seveda, nadzori, o katerih je
               tako natančno decidirano s številkami govoril Mate, tudi kaj povedo, ampak nobenega
               kvalifikatorja ni bilo zraven. Ali je to celo, ali je samo, ali je bilo opravljeno
               celo 30 nadzorov, ali samo 30, niti kaj so pokazali, niti kako so bili opravljeni.
               Mene preverjanje papirjev ne zadovolji. ...<stage>/Nerazumljivo./</stage> je treba iti, pa pogledati
               če imajo varnostniki najete svoje podvarnostnike "hang mane", ubijalce. To se pa ne
               vidi iz papirjev, vam garantiram. Raziskanost, že prej je gospod Zagorac povedal kako
               je z raziskanostjo bagatelnih, se seveda da zelo veliko raziskati. Prazne vrečke, ki
               nosijo sledove THC-ja in potem je primer rešen, gre v statistiko, vse večje zadeve pa
               v statistiko ne gredo.</p>
               <p>Pri delu gospoda ministra moramo povedati, da razprava je samo ena v mozaiku že
               mnogih razprav in v triletnem ministrovanju smo v Liberalni demokraciji ministra že
               večkrat pozvali k odstopu. Danes ga ne pozivamo in ne ponavljamo tega, ampak tako kot
               on priporoča, da naj vsak zase odgovarja kdo je za kaj odgovoren, mora sam pri sebi
               razčistiti, to samoizpraševanje naj opravi tudi na sebi. Zaradi mene se lahko umakne
               tudi v samoto za dan, dva in seveda odreagira. Mislim, da glede na to, kako je
               dosleden, pošten, natančen, jasen tukaj kadar je med nami, potem je tudi njegov
               odgovor lahko zelo razumljiv in jasen.</p>
               <p>O zaupanju v policijo, češ, da je na primernem nivoju. Kakšen pa je primeren nivo?
               Jaz ne verjamem, da ljudje zaupajo v katerekoli represivne organe, če represivni
               organi niso na voljo takrat, ko jih ljudje potrebujejo.  Ljubezni do policije nikoli ne bo, ker je pač to
               represiven organ in najbrž si je tudi nihče ne želi, niti je ne pričakuje na eni ali
               na drugi strani. Ampak vendarle ljudje se počutijo varne takrat, ne samo kadar niso
               napadeni, ampak ker vedo, da ne bo treba dve, tri ure čakati na kakršenkoli rezultat
               in ne bodo oni preverjani, ki prijavljajo kogarkoli.</p>
               <p>Če gremo samo skozi nekaj zgodb, pa ne bom sedaj datume, med januarjem 2005 in
               februarjem 2006 smo imeli nekaj takih zadev, ki smo jih obravnavali, Plut, SKB, Lipa,
               Bentley, ukradena marihuana, razkritje imena osumljenca, policijski nadzor novinarke
               in vsi notranji nadzori ob vsaki aferi ne pokažejo nobenih napak. Marec 2006, oktober
               2007, Hotiza, Ambrus, policijski nadzor družine Strojan, primer diskoteke Down town v
               Celju, Global, varnost cestnega prometa in edina stvar za katero smo izvedeli, da je
               huda kadrovska podhranjenost, vmes pa znotraj policije vrsta menjav kar naprej
               permanentnih, ki prav gotovo ne prispevajo ...</p>
            </sp>
            <sp xml:id="SDT4-OZNPJUIP-Nujna-043-2007-10-22.sp31">

               <speaker>PODPREDSEDNIK SREČKO HVAUC:</speaker>

               <p>Gospod Gulič.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp32">

               <speaker>ALEŠ GULIČ:</speaker>

               <p>... k neki kontinuiteti.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp33">

               <speaker>PODPREDSEDNIK SREČKO HVAUC:</speaker>

               <p>Dnevni red ...</p>
            </sp>
            <sp xml:id="SDT4-OZNPJUIP-Nujna-043-2007-10-22.sp34">

               <speaker>ALEŠ GULIČ:</speaker>

               <p>Gospod Gulič je tukaj.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp35">

               <speaker>PODPREDSEDNIK SREČKO HVAUC:</speaker>

               <p>Samo malo...</p>
            </sp>
            <sp xml:id="SDT4-OZNPJUIP-Nujna-043-2007-10-22.sp36">

               <speaker>ALEŠ GULIČ:</speaker>

               <p>... in vam pripoveduje zadeve, ki ...</p>
            </sp>
            <sp xml:id="SDT4-OZNPJUIP-Nujna-043-2007-10-22.sp37">

               <speaker>PODPREDSEDNIK SREČKO HVAUC:</speaker>

               <p>... jaz razumem, da se zadeva malo razširja...</p>
            </sp>
            <sp xml:id="SDT4-OZNPJUIP-Nujna-043-2007-10-22.sp38">

               <speaker>ALEŠ GULIČ:</speaker>

               <p>...no, sedaj k pa tistemu ...</p>
            </sp>
            <sp xml:id="SDT4-OZNPJUIP-Nujna-043-2007-10-22.sp39">

               <speaker>PODPREDSEDNIK SREČKO HVAUC:</speaker>

               <p>... ampak ostanimo pri zasebnem varovanju...</p>
            </sp>
            <sp xml:id="SDT4-OZNPJUIP-Nujna-043-2007-10-22.sp40">

               <speaker>ALEŠ GULIČ:</speaker>

               <p>...no, pri zasebnem varovanju naj povem...</p>
            </sp>
            <sp xml:id="SDT4-OZNPJUIP-Nujna-043-2007-10-22.sp41">

               <speaker>PODPREDSEDNIK SREČKO HVAUC:</speaker>

               <p>... da ne razširjamo na, ne vem kaj...</p>
            </sp>
            <sp xml:id="SDT4-OZNPJUIP-Nujna-043-2007-10-22.sp42">

               <speaker>ALEŠ GULIČ:</speaker>

               <p>... da je v zakonu začasni odvzem licence predviden v 40. členu. V julijski noveli
               je bilo predlaganje tega člena, se pravi tisti člen na katerega se tako sklicujete v
               koaliciji je bil predlagan, da se črta, se pravi, da ga sploh ne bi bilo. Oktobrska
               novela pa prinaša spremembo 40. člena, ki omogoča suspenz, ki ga lahko ugotovi
               ministrstvo za notranje zadeve, črtan pa je tisti predlog zbornice "inšpekcijskih
               služb ali policije". Tako, da smo si zelo na jasnem kaj je bilo pred junijem, kaj je
               bilo junija in kaj je sedaj oktobra.</p>
               <p>Kar se tiče izobraževanja. V zakonu je zapisano, da izobraževanje in usposabljanje,
               da je eden od pogojev za to, da ljudje lahko delajo kot varnostniki. Julijska novela
               je predlagal zelo podhranjeno izobraževanje, samo tečaj, se pravi, še nižje
               standarde, kot so do sedaj po tistem zakonu, ki je ostal zaradi tega, ker je Državni
               svet dal veto in ker so nekateri poslanci, se pravi večina poslancev vendarle
               omogočili, da se to ni zgodilo. Po julijski noveli bi bilo najbrž mogoče pridobivati
               nacionalne poklicne kvalifikacije brez predhodnega izpopolnjevanja, brez
               usposabljanja in celo brez pridobitve tega, le na podlagi udeležbe na tečaju. Lahko
               bi opravljali potem vse te naloge. Takšna ureditev seveda bi pomenila znižanje
               kakovosti varnosti in zato mi ne govorite o preventivi in ne lažite ljudem. Tukaj ne
               gre za generale po bitki. Tukaj gre za to, da se pravzaprav hoče nek zakon, na
               katerega računate, a so ljudje pozabili, predstavljati kot rešitev za vse te zadeve,
               pa seveda rešitev prav gotovo ni bila. In ravno te spremembe pri izobraževanju,
               izpopolnjevanju varnostnikov, pri zahtevi, da gre za kvalificirane,  izobražene in zrele osebe, so bile razlog
               za to, da smo poslanci Liberalne demokracije novelo zakona zavrnili in podprli veto
               Državnega sveta. Povedali smo tudi, da se gre za ustvarjanje policijskega podsistema,
               če se spomnite zelo dobro. Spornih dogodkov je bilo veliko. Mislim, da je bilo tudi
               ta vikend nekaj na Bledu spet. Tako da, o odgovornosti ali predmet današnje razprave,
               lahko govorimo, ampak ne samo zaradi enega samega dogodka, zaradi vsega kar se dogaja
               na tem področju, na področju varnosti, na področju občutka varnosti, na področju tega
               ali postajamo policijska država, ne zato, ker nismo nič manj policijska zaradi tega,
               ker policistov ni na cesti, ampak smo bolj zaradi tega, ker se nekatere druge zadeve
               pa paralelno dogajajo. Hvala lepa.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp43">

               <speaker>PODPREDSEDNIK SREČKO HVAUC:</speaker>

               <p>Besedo ima poslanka Darja Lavtižar Bebler.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp44">

               <speaker>DARJA LAVTIŽAR BEBLER:</speaker>

               <p>Hvala za besedo gospod predsedujoči. Spoštovani! Ta razprava, ki smo ji danes priča,
               me samo prepričuje v utemeljenosti ukrepanja oziroma predlaganja poslanske skupine
               Socialnih demokratov nujne seje Odbora za notranjo politiko. Ali lahko govorim,
               gospod predsedujoči.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp45">

               <speaker>PODPREDSEDNIK SREČKO HVAUC:</speaker>

               <p>Izvolite.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp46">

               <speaker>DARJA LAVTIŽAR BEBLER:</speaker>

               <p>Hvala lepa. Torej bilo nam je pa danes očitano, da gre za etično spornost našega
               ravnanja, in da gre v bistvu za namen političnega obračuna z ministrom oziroma
               ministrstvom za notranje zadeve. To je zgolj podtikanje, kajti v svojem predlogu in
               utemeljitvi predloga smo zelo jasno povedali, zakaj predlagamo sklic te nujne seje.
               In dejstvo je, da nas je zelo motilo to, da se ta tragični dogodek nasilne smrti
               mladega človeka v bistvu zlorablja za to, da se s prstom kaže na opozicijo, češ da,
               če bi opozicija ravnala drugače in ob tem tudi Državni svet, do takšnega dogodka
               sploh ne bi moglo priti. In ravno to je tisto, nar kar ne moremo pristati in na kar
               ne pristajamo, in zato me zelo veseli ta zadnja razprava oziroma zadnje razprave
               danes, ki so vse jasno pokazale, da te trditve ne držijo. Ko bi bil zakon, ki je bil
               zavrnjen, sprejet, bi kvečjemu ministrstvo imelo manj možnosti za ukrepanje v
               podobnih situacijah kot smo jih žal, zelo žal, bili priča v zadnjih dnevih. In danes
               minister pa zagotavlja, ravno kar uvodoma je zagotavljal, da je policija posredovala
               tako v Globalu in napram Globalu, kot tudi napram družbi VIP in zdi se, da je
               policija naredila vse kar je mogla in prav tako minister in ministrstvo. Doslej pa so
               minister kot tudi predstavniki ministrstva zatrjevali, da niso mogli ukrepati zoper
               družbo VIP, ker Državni svet in opozicija nista hotela sprejeti zadnje predlagane
               spremembe zakona. Kaj torej v resnici drži? V resnici drži to, da je hotelo
               Ministrstvo za notranje zadeve oziroma minister, zlorabiti tragični dogodek v Globalu
               za politično diskreditacijo opozicije in mi hočemo, da se danes tukaj javno sliši, da
               temu ni tako, torej da je ministrstvo imelo vse možnosti, da bi ukrepalo, pa ni
               ukrepalo. Očitno ni ukrepalo. Hvala lepa.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp47">

               <speaker>PODPREDSEDNIK SREČKO HVAUC:</speaker>

               <p>Hvala. Besedo ima dr. Pavel Gantar.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp48">

               <speaker>DR. PAVEL GANTAR:</speaker>

               <p>Hvala lepa, gospod podpredsednik. Seveda neka časovna distanca, ki je potekla od
               tega tragičnega dogodka, vendarle omogoča neko, lahko bi rekli kolikor toliko razumno
               presojo tega, ne tega kar se je zgodilo, ampak zadev, ki so bile povezane s tem, s
               tragičnim dogodkom, in ko so se odvile bolj na političnem terenu. Jaz bi najprej
               opozoril to, da sem sam kot poslanec v teh dveh, treh letih, ob obsežnih spremembah
               zakonodaje, ki se je vezala na javno varnost, javni  red in mir, kazensko zakonodajo, zakonodajo o
               policiji, opozarjal na določene stvari. Opozarjal sem na stvari, da samo formalna
               zaostritev določenih ali pa reprecivizacija zakonodaje ne bo pripeljala sama po sebi
               do tega, da bo neljubih dogodkov, prekrškov, kriminala in celo kaj takšnega več,
               ampak nasprotno, da že dolgo opažamo velikokrat, da nek določen tip reakcije države
               povzroči pravzaprav kontra reakcijo, in da je tega nemara še več. Opozarjal sem na
               nehotene posledice premalo premišljene zakonodaje. Med to premalo premišljeno
               zakonodajo je tudi trend, ki je bil ... mislim da z Zakonu o policiji, ko se je
               pravzaprav policijo namesto, da bi se jo porinilo stran od političnega odločanja, da
               bi ravnava po zakonu, po pravilih in predpisih, da je bila pravzaprav bolj porinjena
               k ministru, in da je, pravzaprav on sedaj daje predpise, smernice itn., in da je na
               nek način vodstvo policije preveč odvisno in vezano na naloge in usmeritve
               direktorata oziroma ministra, namesto da bi pravzaprav ravnalo v skladu s
               proceduralnim standardom in normami. To je slabo. In opozoril sem na to. In hkrati s
               tem splošnim okvirom še ponovno poudarjam to, da je tudi z drugimi zakoni kot je
               Zakon o javnem redu in miru, policija pravzaprav prenesla del te dejavnosti v neke
               druge kosolidarij in podobne, kjer bomo ponovno lahko priča temu, da bodo premalo
               usposobljeni ljudje morali se soočiti s situacijami, ki vključuje tudi prisilno
               ukrepanje zoper človeka in kjer se lahko zgodijo takšni problemi. Mislim da, upam da
               ne bom vzbujal preveč prevelikega pesimizma, ampak neko kritičen odnos do tega. Bojim
               se, da bo od tega neodvisno od tega, kar bo policija storila, raje več kot manj. In
               bojim se, da bomo tukaj se še večkrat srečali. K temu okviru bi rekel tudi to, kar
               mislim, da je slabo, to je odnos med ministrstvom in zbornico pri sprejemanju te
               zakonodaje. Sam ocenjujem, namesto da bi se nekako dogovorili, pogovarjali in našli
               nek kompromis ob različnih stališčih in konfliktnih interesih, je dejansko prišlo do
               pravzaprav nekega prepiranja, ki se je izrazil tudi, ne vem, v besedah gospoda Srečka
               Jarca, direktorja direktorata v oddaji Odmevi, da zbornica, moram odkrito povedati,
               da zbornica proti ministru, ministrstvu in proti ministru vodi medijsko kampanjo že
               od začetka sprejema zakona. Na tak način se ne da delati. Marsikdaj sem v svojih
               časih bil soočen s konfliktnimi interesi, ampak na koncu se je treba pogovarjati,
               treba je poskusiti doseči neko rešitev in treba je videti kakšni so legitimni
               interesi enih in drugih. In zato bi opozoril to, da je tukaj bilo pravzaprav dejansko
               ta prepir, ki poteka med zbornico in ministrstvom, je neproduktiven, je problematičen
               in vpliva na splošno stanje na tem področju. Sedaj ko je gospod podpredsednik, je
               bilo povsem jasno dokazano, da nesprejetje novele zakona ni razlog za to, da bi
               policija lahko bolj učinkovito ukrepala, se pravi, da zaradi tega, ker ta zakon ni
               bil noveliran, ni pravzaprav nobenega motiva oziroma na osnovi tega noveliranega
               zakona policija ne bi lahko nič bolj učinkovito ukrepala ali pa nič bolj stisnila teh
               zbornic oziroma teh varnostnih služb. Sedaj, ko je to jasno, ko je bilo dokazano,
               celo nasprotno, da bi, če bi zakon bil sprejet, bi celo policija oziroma ministrstvo
               ne bi imela ukrepa začasnega odvzema licence itn. Sedaj ko je to jasno, je treba
               vendarle v drugi luči videti tudi izjavo generalnega direktorja policije, ki je
               dobesedno, ampak res dobesedno,  v oddaji Odmevi, v najbolj gledani oddaji povedal
               naslednje, voditelj Bobovnik ga je vprašal takole: "Ampak težko bi danes rekli, da je
               Državni zbor kriv za smrt pred Globalom, ne?" Jarc: "Težko bi rekli, bi si pa morali
               vsi poslanci malo izprašati vest, če so res glasovali po svoji vesti." Izjava
               visokega državnega uradnika te vrste je po mojem mnenju napad na točno to, kar
               poslanci imajo - in to je, da glasujejo po svoji vesti. Glasovali smo po svoji vesti
               in tudi z vsebinskimi utemeljitvami in razlogi. Da bom pričakoval nič več kot to, da
               se visoki državni uradniki na ta način ne bodo poskušali upreti, torej, oprati svoje
               odgovornosti in jo prenesti na poslance. Ravnanje policije je seveda bilo takšno, kot
               je bilo. Sam sem spremljal zadeve. Policija je v prvem dnevu ravnala običajno, kot
               pri vseh takih zadevah. Povečala je ravnanje policije, če smem tako reči. Reagiranje
               ministrstva je bilo šele potem, ko so se ljudje zganili, ko so protestirali proti
               temu, ko so se pojavile sveče na asfaltu. Tedaj je pravzaprav to ravnanje policije
               oziroma ministrstva bilo usmerjeno v zaščito ministra in v kazanje s prstom na
               Državni zbor, čeprav smo že stokrat ugotovili, da nesprejetje novele ne bi povečalo
               učinkovitosti ravnanja ministrstva in policije, kvečjemu obratno. Zato bi poudaril
               predvsem to, da se je treba zavedati, če bi hoteli res ugotavljati okoliščine
               ravnanja policije, bi morali iti pogledat v tako imenovane policijske dnevnike. Tam
               je točno natančno navedeno v teh dnevnikih, do minute natančno vse, ukrepi, kako so
               ravnali posamezni policisti, koga so pridržali, koga niso, koga so poklicali, do
               minute natančno. Če bi hoteli to videti, bi seveda konkretno ravnanje policistov na
               terenu opazili, torej, ugotovili šele tedaj. Ampak ti dokumenti so seveda zaupne
               narave.</p>
               <p>Sam menim... <stage>/Oglašanje v ozadju./</stage> Ali bi lahko umirili gospoda Petana? Sam seveda
               menim, da naj bo zakon še tako dober, naj bodo varnostniki še tako močno izobraženi,
               naj bo policija še tako na mestu, prihaja v življenju, v realnem življenju do na
               tisoče konfliktnih kontaktov med ljudmi in ni nemogoče pričakovati ob vsem tem, da se
               nekateri od teh kontaktov ne bodo izrodili v tragične stvari. In tu noter pravzaprav
               bi morali iskati odgovor, kje so tiste kritične točke, kjer se to lahko najpogosteje
               zgodi. Zakaj se točno to dogaja najbolj pogosto na mejnem prostoru med javnim odprtim
               prostorom, kjer ima vsak dostop, in med tako imenovanim omejenim javnim prostorom.</p>
               <p>Zato bi plediral predvsem za to, meni gre zdaj za iskanje za glavo gospoda Mateja,
               sam sem si ustvaril mnenje o njegovem delu, ampak mi gre za to, da na osnovi tega,
               kar smo izvedeli, kar smo videli, dejansko pogledamo, kaj mi kot zakonodajalci lahko
               storimo, ne da bi vedeli in ne da bi lahko preprečili kakršenkoli takšen tragičen
               dogodek v preteklosti. In eno stvar smo storili, in mislim, da smo storili dobro, da
               nismo sprejeli prejšnje novele zakona. Kajti če bi jo sprejeli, ne bi bil možen niti
               začasni ukrep odvzema licence. Hvala.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp49">

               <speaker>PODPREDSEDNIK SREČKO HVAUC:</speaker>

               <p>Hvala. <stage>/Oglašanje v ozadju./</stage> Ali ste bili omenjeni? Jože, jaz nisem slišal, da bi bil
               omenjen, no. Naslednji razpravljavec si, v redu? Dimitrij Kovačič ima besedo.
               Izvoli.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp50">

               <speaker>DIMITRIJ KOVAČIČ:</speaker>

               <p>Hvala lepa za besedo. Gospod Potrč je povedal, da so v poslanski skupini uporabili
               poslovniško možnost in so zahtevali sklic nujne seje. To drži. Ampak kljub temu pa
               sem prepričan, da nujna seja 
               kot posledica tega tragičnega dogodka ni na mestu. Mislim, da dejansko ob tem dogodku
               ni na mestu politikantstvo in delanje političnega obračuna z ministrstvom. Ampak bi
               morali ob takem dogodku vsi strniti vrste, na podlagi poglobljene in zelo natančne
               analize ugotoviti dejansko stanje, kaj se je zgodilo, in poiskati skupaj vse možne
               poti, tako zakonodajne kot tudi druge poti s sprejemom ustreznih ukrepov, da se
               dejansko poskuša v prihodnje možnost tovrstnih dogodkov čim bolj omejiti. Tako
               nenazadnje ravnajo tudi drugod po svetu, ko se dogajajo podobni tragični dogodki, in
               jim njihova dolgoletna, dolgotrajna demokratična tradicija ne dovoli zlorabe takih
               dogodkov v politične namene in iskanje političnih točk. Tako da obžalujem, da se je
               to na tak način zgodilo. Res pa je treba povedati, da še tako dobra zakonodaja, še
               tako dobri ukrepi in nadzori nikoli ne morejo zagotoviti optimalne varnosti. To drži.
               In tudi ko govorimo o zakonu, ki ga je Državni svet z vetom zaustavil, jasno, jaz
               ravno tako menim, da sprejem tega zakona verjetno tega dogodka ne bi preprečilo.
               Ampak če pa že ocenjujem zakon, čeprav to ni danes na dnevnem redu, več bomo verjetno
               o tem govorili jutri, pa vendar menim, da je ta zakon pomenil korak naprej in da bi
               bil ta zakon tudi podlaga za to, da bi se sproti zakon lahko še izboljševal in
               dopolnjeval. Namreč, vse tisto, kar je bilo rečeno, da je dejavnost varovanja zasebna
               dejavnost, gospodarska dejavnost, v katero se država ne more in ne sme vpletati, prav
               gotovo v takšnem dobesednem pomenu besede ne drži. To smo govorili tudi že takrat, ko
               smo razpravljali o tem zakonu. Gre za posebno specifično dejavnost, kjer vsekakor
               mora država zagotavljati ustrezen nadzor, ne pa da se, tako kot je bilo tudi s strani
               nekaterih razpravljavcev, s strani predlagateljev današnje seje, rečeno, da gre za
               popolnoma zasebno gospodarsko dejavnost, v katero je vpletanje - prej je bil tudi
               prebran citat - vpletanje države nemogoče.</p>
               <p>Seveda, izobraževanje oziroma usposabljanje ljudi, ki opravljajo dejavnost
               varovanja, mora biti dobro, kvalitetno. In če bo dobro in kvalitetno, potem bo
               možnost za razne anomalije in za tovrstne tragične dogodke manjša. Popolnoma te
               možnosti pa seveda ne bo možno nikoli izključiti. Zato je tudi tukaj zelo pomembno,
               da država zagotavlja enoten sistem usposabljanja teh kadrov in na ta način skrbi za
               to, da se usposabljanje čim bolj kvalitetno izvaja. Kar pa ne pomeni, in to je bilo
               tudi takrat zagotovljeno, da se je sprejel tudi določen kompromis, da se zagotovi
               usposabljanje vsem, ki izpolnjujejo za to predpisane pogoje, ki so usposobljeni,
               ampak kdo so to, pa mora tudi država poskrbeti oziroma imeti možnost, da dovoli
               tistim, ki  te pogoje
               izpolnjujejo. Seveda me je motilo v tem postopku tudi to, da se tako pavšalno in
               poenostavljeno govori o tem, kaj bi policija lahko naredila, pa ni naredila, in če bi
               naredila, da tudi tega dogodka ne bi bilo. Mislim, to ni korektno in je spet v duhu
               tistega, kar sem uvodoma povedal, da se zasledujejo politični cilji na podlagi
               zlorabe tega dogodka, zlorabe tega, kar se je zgodilo.</p>
               <p>Zelo lahko je reči, policija bi lahko začasno odvzela licenco. Ampak vedeti moramo,
               da vsak tak ukrep je podvržen instanci, pritožbenemu postopku in tako naprej. In
               glede na prakso, kakršno poznamo, ki jo uporablja tudi sodstvo, vemo, da bi bili taki
               ukrepi o začasnem odvzemu brez zelo jasnih dokazil, ki se upoštevajo potem na
               sodišču, bi bil tak ukrep zavrnjen. Seveda, danes je zelo lahko govoriti, če bi bil
               takrat ta ukrep izvršen, če bi bila začasno odvzeta licenca, pa se to ne bi zgodilo.
               Ampak tudi v tem primeru, če bi se na pamet oziroma brez takšnih dokazov, ki se
               upoštevajo potem tudi v sodnem postopku, da bi se to zgodilo, je zelo za pričakovati,
               da bi nekdo drug, ki bi prevzel potem to varovanje, prevzel tudi te ljudi, ki so
               opravljali varovanje za prejšnjega. In bi seveda tudi z veliko gotovostjo se zgodilo
               isto, kar se je zgodilo tokrat. Tako da takšno poenostavljeno tolmačenje, mislim, da
               ni na mestu.</p>
               <p>No, in še nekaj, kar je bilo tudi danes že omenjeno. Očitki, policija bi morala
               ukrepati, policija bi morala v okviru svojih pristojnosti narediti poostren nadzor in
               tako naprej in bi na ta način tudi stvari bolj zavarovali, kot smo jih. Ampak ti
               isti, ki danes tako glasno govorite o tem, ste velikokrat, ko je policija v smislu
               preventivnega ukrepanja tako ravnala in opravljala poostren nadzor, ste pa takrat
               bili izredno kritični do tega. Govorili ste, kako se Slovenija spreminja v policijsko
               oziroma represivno državo, da to nikamor ne pelje, da v demokraciji bi morali biti
               takšni ukrepi omejeni na minimum in tako naprej. Danes za nazaj, ko se je nekaj
               zgodilo, se pa to izrablja za to, da se pa kritizira policijo, zakaj nečesa ni
               naredila, čeprav, kot smo slišali po podatkih, je policija bila izredno oziroma
               izjemno aktivna v tovrstnih preventivnih akcijah, za razliko od nekega drugega
               obdobja v prejšnjem mandatu, ko je bila pa ta aktivnost bistveno, bistveno nižja.
               Ampak takrat seveda s strani predlagateljev današnje nujne seje ni bila deležna
               nikakršnih kritik zaradi te neaktivnosti in tudi zaradi tega, ker je bila preiskanost
               kaznivih dejanj v tistem obdobju bistveno manjša, kot je danes, ne glede na to, da je
               treba pogledati različne vrste kaznivih dejanj in tako naprej, kar je bilo danes že
               rečeno. Ampak vendar se iz tega pregleda da ugotoviti napredek na tem področju.
                   Tako da predlogi, ki so
               jih predlagatelji predlagali za sprejem na današnji seji, mislim, da ne gredo v
               iskanje rešitev, v ugotovitev dejanskega stanja in na tej podlagi v rešitve, ki so
               potrebne za to, da se zadeva čim bolj izboljša, ampak gredo zgolj v to, da se poskuša
               zadeva politizirati, da se poskuša delati obračun z ministrstvom in ministrom in da
               se poskuša dokazovati nekaj, kar je zelo težko objektivno dokazati. Zato bom sam
               sprejel in podprl predloge sklepov, ki so jih pripravile koalicijske stranke. Hvala.
           </p>
            </sp>
            <sp xml:id="SDT4-OZNPJUIP-Nujna-043-2007-10-22.sp51">

               <speaker>PODPREDSEDNIK SREČKO HVAUC:</speaker>

               <p>Hvala. K repliki se je prijavil gospod Potrč. <stage>/Oglašanje v ozadju./</stage> Tišina, prosim
               lepo! Jaz vodim sejo. Ja, v redu, imate besedo, gospod Potrč.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp52">

               <speaker>MIRAN POTRČ:</speaker>

               <p>Hvala lepa. Bili smo omenjeni in očitano nam je bilo s strani gospoda Kovačiča
               politikantstvo, zato se tudi oglašam.</p>
               <p>Kdor bi eventualno želel, jaz pa verjamem, da to koalicijski poslanci niste,
               prebrati še enkrat zahtevo za sklic izredne seje odbora, ugotovi naslednje: da je
               tragična smrt samo povod, vsebinski razlogi za razpravo so pa naslednji: sprejem
               oziroma nesprejem zakona v juliju mesecu, pooblastila in pristojnosti, ki jih ima
               minister, ocena, ali je ta pooblastila izkoristil ali ni, in potreben dogovor, kaj
               storiti, da bi glede sporov, kdo je bolj ali manj pooblaščen, kdo kaj ravna ali ne,
               se našle rešitve. Če je to politikantstvo, potem, gospodje, jaz več ne razumem
               ničesar, razen ene same zlobe, ki brez vsakega dokaza in brez vsakih dejstev veje iz
               razprav kolegic in kolegov, samo tokrat so bili samo kolegi, iz vrst koalicije. In
               naj vam povem še nekaj.</p>
               <p>Jutri bomo imeli nadaljevanje razprave, jaz vas bom z velikim veseljem poslušal, kaj
               boste govorili jutri. Namreč, Vlada je pripravila več ali manj popolnoma enak
               predlog, kot je bil julija meseca zavrnjen...</p>
            </sp>
            <sp xml:id="SDT4-OZNPJUIP-Nujna-043-2007-10-22.sp53">

               <speaker>PODPREDSEDNIK SREČKO HVAUC:</speaker>

               <p>Gospod Potrč, repliko imate, nismo na jutrišnji seji.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp54">

               <speaker>MIRAN POTRČ:</speaker>

               <p>Zato bom zdaj povedal, in to z izgovorom ponovno, da mora urediti vsa vprašanja. Če
               bi bila korektna in takšna, kot trdijo kolegi iz koalicije, potem bi predlagala samo
               tista vprašanja, ki zadevajo pooblastila in ukrepe, ki jih ima, o ostalem bi pa imeli
               miren razgovor, ne pa da ga sprejemamo po nujnem postopku.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp55">

               <speaker>PODPREDSEDNIK SREČKO HVAUC:</speaker>

               <p>Hvala. Besedo ima Jožef Jerovšek.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp56">

               <speaker>JOŽEF JEROVŠEK:</speaker>

               <p>Hvala lepa. Ob današnji razpravi, ki jo je zahtevala Poslanska skupina Socialnih
               demokratov, moram reči najprej, da gre za nadaljevanje politike, ki so jo dolga,
               dolga leta izvajali njihovi politični predhodniki, ko slovensko življenje ni bilo
               vredno nič, ampak se je izgubljena človeška življenja izkoriščalo za politizacijo, za
               politikantstvo, za obsojanje tistih, ki so najmanj krivi, ki so bili žrtve.  In tukaj moram reči, da pravzaprav
               je podobno v svoji razpravi skušal ravnati tudi kolega Gantar. On je omenil, da je
               pred leti, odkar je poslanec, pogosto opozarjal na nehotene posledice premalo
               premišljene zakonodaje. In kdo je kriv za premalo premišljeno zakonodajo? Zakon, ki
               je v veljavi je bil sprejet leta 2003, mislim, da je bil takrat minister gospod
               Bohinc. In predsednik zbornice za zasebno varovanje, gospod Paš je izjavil, danes v
               svojem nastopu zakonska sprememba iz leta 2003 je pomenila veliko škodo za paniko in
               za varnost ljudi. In to isto stoji tudi v njegovem dopisu gospodu Potrču. Pravi, da
               je bilo do leta 2003 stanje bistveno boljše, bistveno boljše, takrat pa je Vlada, v
               kateri je gospod Gantar sedel, bil minister in bili so Socialni demokrati z ministrom
               Bohincem, nosilci resorja, sprejela zakon, ki, tako pravi gospod Paš, je na nek način
               posledično dal tudi štiri žrtve. Pravi, do leta 2003, to je skoraj v desetih letih ni
               bilo niti enega takšnega dogodka, kot sedaj v še ne štirih letih, pretresajo celo
               Slovenijo, to je dogodek v Lipi in sedanji dogodek v Globalu. In tukaj je jasno
               napisano, da je šlo za poslabšanje prehodne zakonodaje in je to posledica, kaj se
               dogaja v Sloveniji in ti isti nasprotujejo in so nasprotovali in spodpihujejo
               spremembi zakoni, ki je šla v pozitivno smer. Jaz sem pregledal amandmajem, zdaj se
               sklicujejo na ukinitev 40. člena. Vendar v svojih amandmajih niso predlagali nič, nič
               konkretnega, da bi šlo v smeri varnosti. Ampak je prisotna ena sama tendenca, da se
               po mojem mnenju tudi zavarujejo kadri, ki so jih rekrutirali v te službe. Vemo, kako
               so se rekrutirali ti kadri. In da so ti kadri v veliki meri pravzaprav tudi njihova
               volilna baza, kajti nekritično se je pogosto uvažalo kadre, problematične kadre, zelo
               problematične kadre iz držav bivše Jugoslavije, se jim pomagalo pri podeljevanju
               državljanstev in tako naprej. V povezavi tudi s problemom izbrisanih, včasih tudi
               največji aktivisti tam, najbolj problematični aktivisti so pravzaprav na nek način
               povezani in zaradi tega moram reči, da je to ravnanje zelo podobno ravnanju ali pa
               neka povezava obstaja temu, kar je prikazano, jaz bom zelo konkreten v tem nagrajenem
               dokumentarcu za najboljši "Otroci iz Petrička". Namreč, ko sem bral intervju v Sobotni prilogi z režiserjem
               tega, navaja, da so v neki sirotišnici, kjer so nastopili te vojne sirote, ki so jim
               ubili starše in so v pevskem zboru nastopali, nad ta oder, kjer so te vojne sirote
               nastopale, so obesili napis vse za naše vojne sirote. Tisti, ki so povzročili, da so
               povzročili, da so vojne sirote, da so tako žalostna usoda, zaznamovani, so napisali
               vse za naše vojne sirote. In iz istega izhaja ta zahteva za to sejo. Oni bi sedaj
               moralizirali, obsojali za žrtve, čeprav so jasni dokazi, da so vsaj posledične žrtve
               neprimerne zakonodaje, ki so jo sprejeli, ki je imela v podtonih čisto druge cilje
               politične in politikantske in sedaj se sprenevedajo, točijo krokodilje solze, žal,
               nad žrtvami in kot pravi, ta režiser kot je bil takrat krut cinizem, takšen napis,
               gre tudi za kruti cinizem tudi v tej zadevi. Vsi, ki se tako sprenevedate, ki ste
               uporabili Državni svet, da v zadnjem času producira veto na vsak zelo dober zakon, ki
               ste politično zlorabili Državni svet, ki niste imeli toliko političnega razuma, da bi
               predlagali v zakonodaji kaj pozitivnega, da bi se dalo takšen zakon dobro izboljšati,
               ti se danes ob izgubi ljudi človeških življenj tako kruto, s takim krutim cinizmom
               spravljajo tudi nad ministrstvo, ki pa je vendarle zaznalo, da ta zakonodaja ni
               dobra, da jo je treba spreminjati, da jo je treba spremeniti in tisti, ki so hoteli
               zabetonirati slab zakon, kot pravi zbornica, katastrofalen zakon, ki ga je sprejela
               Ropova Vlada z ministri, ki so tam sedeli in strankami, ki so bile v njem. Tisti po
               mojem morate začeti razmišljati drugače, potrebna bo neka katarza. Glejte, moram
               reči, da Socialnih demokratov ni zaskrbelo nič, ko je bil recimo do smrti pretepen
               občan v Ambrusu, vemo od koga in kako. Spodbujali so pravzaprav letanje nestrpnosti v
               tistem času. Niso protestirali, ko je očitno nezakonito, nenamensko se porabljal
               denar in gospoda Kosa, da je naročil študijo o delovanju policije v zadevi Strojan.
               Tega niso protestirali ali pa obravnavali na Odboru za notranjo politiko. Vseskozi
               smo priča tuljenju o policijski državi, namerah v policijski državi. Seveda so
               protestirali, ko se je tam pri zakonu o javnem redu neka omejitev za mladoletne osebe
               sprejela, ki je bila v luči tega, da zaradi mamil ne bi umirala mlada življenja. To
               so, ste obsojali kot mračnjaštvo, nezaslišan poseg in tako naprej. In moram reči, da
               me res zanima, na kakšen način boste jutri predlagali, da se pri rekrutiranju oseb te
               varnostne službe,  naredi nek
               pozitivni korak naprej, da ne bo prišlo do tega, prihajalo, kot mislim, da je imel v
               mislih kolega tam, ki pravi, da so imeli varnostniki najete varnostnike. To se je
               dogajalo pod vašo oblastjo skoz in skoz. Žal zgleda, da se dogaja tudi to. In to so
               bili zelo problematični ljudje iz držav, nekje drugje, ki so po političnih zvezah, ki
               so jih vaši politični zavezniki iz prejšnjih časov poslali v Slovenijo, da so tukaj
               dobili zaposlitve.</p>
               <p>In zaključujem s tem, jaz bom tudi opozarjal na nehotene posledice premalo
               premišljene zakonodaje in v to uvrščam in to je zakon iz 2003, ki je bil slab, ki je
               povzročil takšne posledice. Hvala lepa.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp57">

               <speaker>PODPREDSEDNIK SREČKO HVAUC:</speaker>

               <p>Hvala. Repliko... Počasi, počasi. Najprej je dr. Pavel Gantar.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp58">

               <speaker>DR. PAVEL GANTAR:</speaker>

               <p>... me je omenil prav človek, ki pravi, da nisem bil omenjen. ...<stage>/glas iz
               dvorane./</stage>...</p>
            </sp>
            <sp xml:id="SDT4-OZNPJUIP-Nujna-043-2007-10-22.sp59">

               <speaker>PODPREDSEDNIK SREČKO HVAUC:</speaker>

               <p>Prosim za tišino. Besedo ima dr. Pavel Gantar.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp60">

               <speaker>DR. PAVEL GANTAR:</speaker>

               <p>Hvala gospod predsedujoči. Upam, da ne bo treba kakšnih ... tukaj notri. Jaz bi
               rekel to najprej. Tisto, kar me čudi ob tej zadevi, rekli smo, da je ta nesrečna
               smrt, uboj pravzaprav, okoliščina oziroma povod, da razpravljamo o nekaterih stvareh,
               ne da bi se spuščali v samo zgodbo v ožjem pomenu, ker za to nismo kvalificirani in
               to ni naše delo. To je natančno treba vedeti. Prva stvar, ki je. Mene skrbi
               "formamentis", mentalna forma, torej prevladajočega dela razpravljavcev s strani
               koalicije vključno z ministrom. In ta mentalna, ta duhovna, mentalna forma je, da je
               vedno nekdo drug kriv. Da je treba vedno pogledati drugam najprej, da ni treba
               pogledati k sebi ali sem jaz kot aktivni, delujoči ali minister ali karkoli,
               poslanec, mogoče tudi jaz karkoli naredil ali pa ne naredil itn. To velja za vse
               enako. Ne samo za to. In da je pravzaprav treba vedno obtožiti bivše obdobje. Mene to
               ne tangira več. Priznam, nekaj časa me je, ampak sedaj ne več. In samo ironično
               dodajam tistemu, ki pravijo, dol z bivšim obdobjem, dol z bivšo vlado, dol z bivšim
               ministrom, čim prej je treba zamenjati bivšega ministra in bivšo vlado. Vsaj po treh
               letih, sedaj, potem ko je že ta Vlada na oblasti. Ne bomo se mogli premetavati teh
               zgodb, ne sedaj, ne danes, ne pozneje. Vsakdo je odgovoren za delo v svojem mandatu,
               v svojem delu, vsakdo ima specifične naloge, naloge, problemi pred katerim je pa
               postavljena Vlada, 1996 so bili drugačni od teh 2000 in od teh, ki jih ima danes. In
               za božjo voljo, dajmo govoriti o stvareh, ki so v naših pristojnosti in naši moči. In
               jaz bi rekel seveda, točno tako, opozarjam na nehotene posledice premalo domišljene
               zakonodaje, v katerega lahko spremljamo, torej damo, če hočete, tudi zakon o letu
               2003, o zbornici. Čeprav tega, iskreno rečeno, nisem imel toliko v mislih kot sedanje
               zakone, ki so bili sprejeti, ampak tudi ta je isti problem. Ta problem, takrat se je
               sprožil konflikt med policijo oziroma med ministrstvom in zbornico, ki je zame usodno
               pomemben in pri katerem ne mislim, da so "good guys" dobri fantje, na isti strani
               slabi fantje, na drugi strani. A opozarjam, če je krovna organizacija sistematično
               sprta z ministrstvom in obratno, ne bo, te stvari ne bodo dobre, te stvari ne bodo
               dobre.  In opozarjam še to,
               da preprosto je smešno govoriti, to kar govori kolega Jerovšek. Če pravi, da je
               nehotenje posledica v prejšnjem Zakonu o zbornicah bil slab, da je to rekla tudi
               zbornica, potem zbornica sedaj ni rekla, da je ta dober, ampak pravi, da gre iz
               slabega še na slabše. Zato naj vsaj, bi rekel naj vsaj upošteva etičnost nekega
               argumenta, če že ne drugega. Mi se bomo pa mogli vprašati ali so te rešitve dobre ali
               ne in marsikaj bi lahko rekel o tem, kaj vse poganja ta konflikt za katerega jaz
               mislim, da bolj pomemben kot se zdi na prvi pogled. Mogoče, sicer minister ne bo, bo
               o tej temi kaj rečeno. Zato mislim, da je treba povedati. Mislim, da se moramo
               ponovno spraševati ali te razdelitve, kjer določeni segmenti javnega reda in miru,
               gredo na depolicijsko varovanje skozi redarje, skozi druge zadeve ali je to dobro ali
               ne. Vi veste, da je Minister Mate povedal, ko je nastopil službo, da bo število
               policistov, da bo v bistveno večji meri, da ne bo zaposlil toliko policistov zaradi
               tega, da bo schengen rešil. Da je z manjšim številom policistov to možno rešiti. Kaj
               to pomeni za...</p>
            </sp>
            <sp xml:id="SDT4-OZNPJUIP-Nujna-043-2007-10-22.sp61">

               <speaker>PODPREDSEDNIK SREČKO HVAUC:</speaker>

               <p>Kolega Gantar, to je pa že razprava. Bi prosil repliko.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp62">

               <speaker>DR. PAVEL GANTAR:</speaker>

               <p>Poglejte gospod Hvauc, lahko mi vzamete besedo, če želite. Jaz bom zelo hitro
               končal. Sedaj bi že končal, če mi ne bi bilo treba intervenirati. Če mislite, da grem
               preko, mi vzemite besedo, jaz pa moram to povedati, ker je v kontekstu tega, kar bi
               lahko bila, če ne bi bilo tako zastavljeno, razprava.</p>
               <p>Hočem povedati, to, da je vprašanje ali imamo dejansko dosti učinkovit, bi rekel
               učinkovito vzpostavljen nadzor policije nad terenom, posebej nad kritičnimi točkami.
               Hvala lepa.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp63">

               <speaker>PODPREDSEDNIK SREČKO HVAUC:</speaker>

               <p>Hvala lepa. Gospod Paš. Replika.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp64">

               <speaker>INGO PAŠ:</speaker>

               <p>Hvala lepa za besedo. Bil sem večkrat omenjen in zato mislim, da je prav, da
               določene stvari pojasnim.</p>
               <p>Prvič. Dokazano je, da me je služba Udbe zasledovala kot dijaka.</p>
               <p>Drugič. Nikoli nismo rekli, da zakon, ki je bil sprejet leta 2003, da pomeni
               katastrofo itn. Tega nisem rekel. Rekel pa sem, da je glede na stanje, kot se je
               sedaj dogodilo, videti da je to škodljivo za zbornico. Videti. Prav je, da imata
               zbornica in ministrstvo svoje kompetence, in da je ministrstvo odgovorno, ampak potem
               mora v celoti prevzeti to odgovornost, za zakonitost dela. In prav je, da ima
               zbornica kompetenco za stroko in za strokovna vprašanja. In reči moram tudi to, da
               kar se tiče usposabljanja, sodelujejo tukaj največji strokovnjaki, mislim da večjih
               skoraj ni, v Sloveniji, ki pri tem usposabljanju v zbornici sodelujejo. Zato
               govorjenje na pamet o kvaliteti usposabljanja mislim, je dejansko huda nepravilnost.
               Tudi jutri bom še kaj na to temo povedal.</p>
               <p>Drugič. Kar zadeva tako imenovani prepir med ministrstvom in zbornico. Zbornica prav
               gotovo se ne prepira in se tudi ne misli prepirati in tudi nočemo prepirati.  Nasprotno, na tem vrhunskem
               srečanju, ki smo ga imeli, na mednarodni konferenci je eden od sklepov po predlogu
               zbornice, da je nujno ustvarjalno sodelovanje med obema inštitucijama, sprejeto v
               celoti. In za tem tudi osebno stojim. Želimo si tega sodelovanja. Drugo pa je, če
               predstavnika ministrstva, kateregakoli, več kot leto po vseh vabilih na organe
               zbornice ni, preprosto ni, ne pride. Včasih z opravičilom v zadnji sekundi, včasih
               tudi brez opravičila, sploh ne pride. Mislim, da je to nekaj drugega. Torej, mi
               vabimo, želimo razgovore. Reči moram, da je minister res nekajkrat sprejeli,
               kolikokrat v teh letih treh, ne bom sedaj govoril. Vsekakor pa z moje strani, in
               gospod minister se bo tega spomnil, je bila izražena želja, da bi vsaj na pol, na
               vsak mesec pol ure imeli čas, da se pogovorimo. To je, kar se tega tiče.</p>
               <p>Kar se tiče struktur v varnostnih službah. Tu je bilo govora, da so tu, ne vem,
               kakšni kadri in tako naprej. To ni res in to moram odločno demantirati in moram reči,
               da je zbornica že pred, ko je bil zakon ta, ki je doživel veto, predlagala gospod
               Jerovšek, da se opravi dejansko varnostno preverjanje tega osebja, to kar sedanji
               zakonski predlog vključuje. Takrat to ni bilo upoštevano. Mi smo to predlagali sami.
               Poleg tega moram povedati, da smo opozorili, da je v Evropi v več evropskih državah
               določba po kateri tisti, ki so delali v takih službah ali policiji in tako naprej,
               najmanj pet let ne smejo sodelovati v teh služba, smo na to opozarjali. Torej, tudi
               kar se tiče sedanje strukture ljudi, ki delajo v teh službah, pustim ob strani tiste
               v teh nočnih lokalih in tako naprej, to je druga zgodba, vsem pa je dala izkaznice in
               tako naprej in licence Ministrstvo za notranje zadeve, kar je seveda tudi pravilno.
               Torej, kateri kadri so tu jaz ne vem, ampak povem vam, da v teh družbah, ki dejansko
               resno delajo, teh kadrov ni. Hvala lepa.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp65">

               <speaker>PODPREDSEDNIK SREČKO HVAUC:</speaker>

               <p>K repliki se je prijavil tudi Aleš Gulič, ampak nisem slišal, da bi bil omenjen pa
               predlagam ....<stage>/Oglašanje iz klopi./</stage></p>
            </sp>
            <sp xml:id="SDT4-OZNPJUIP-Nujna-043-2007-10-22.sp66">

               <speaker>ALEŠ GULIČ:</speaker>

               <p>Res nisem bil omenjen, ker ...</p>
            </sp>
            <sp xml:id="SDT4-OZNPJUIP-Nujna-043-2007-10-22.sp67">

               <speaker>PODPREDSEDNIK SREČKO HVAUC:</speaker>

               <p>... ni replike.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp68">

               <speaker>ALEŠ GULIČ:</speaker>

               <p>...je gospod Jerovšek me hotel ohraniti v anonimnosti, ampak mislim, da zadostuje,
               če pokaže s prstom na človeka in reče: "Tisti tam!" Jaz sem bil "tisti tam", ohranil
               me je v anonimnosti, jaz mislim, da to ni bila stvar nevljudnosti in neotesanosti in
               mislim, da lahko odgovarjam, da boste tudi vi vedeli koga je mislil in koga je
               pokazal....</p>
            </sp>
            <sp xml:id="SDT4-OZNPJUIP-Nujna-043-2007-10-22.sp69">

               <speaker>PODPREDSEDNIK SREČKO HVAUC:</speaker>

               <p>... za vse veljajo enaka pravila...</p>
            </sp>
            <sp xml:id="SDT4-OZNPJUIP-Nujna-043-2007-10-22.sp70">

               <speaker>ALEŠ GULIČ:</speaker>

               <p>... na nekaj odzval,da ...</p>
            </sp>
            <sp xml:id="SDT4-OZNPJUIP-Nujna-043-2007-10-22.sp71">

               <speaker>PODPREDSEDNIK SREČKO HVAUC:</speaker>

               <p>...tukaj, prosim lepo. Kolega Jerovšek prej ni bil omenjen in ni dobil besede, enako
               velja tudi za vas.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp72">

               <speaker>ALEŠ GULIČ:</speaker>

               <p>Torej ostajam v anonimnosti. Hvala lepa.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp73">

               <speaker>PODPREDSEDNIK SREČKO HVAUC:</speaker>

               <p>Je možnost razprave potem v nadaljevanju. Besedo ima Mitja Ljubeljšek.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp74">

               <speaker>MITJA LJUBELJŠEK:</speaker>

               <p>Hvala lepa, gospod podpredsednik. Mislil sem, da sem se prijavil med prvimi, pa
               izgleda, da sem bil med zadnjimi, pa nič zato, sem vsaj slišal kakšna so stališča,
               osebna stališča kolegov in kolegice. Danes je po moji evidenci že peta nujna seja, ki
               jo je zahtevala opozicija, ko se je zgodil kakšen tragičen dogodek s področja
               varnosti, ali pa če je policija ukrepala pri nekaterih dogodkih drugače, kot je
               pričakovala opozicija, pa nič zato. Korekten in konstruktiven razgovor je vedno
               dobrodošel, zavedajoč se, da gledamo na posamezno problematiko vsak s svojega zornega
               kota. Sam bi raje videl, da bi bila današnja seja, da bi že obravnavali nov zakon, ki
               je priložen v zakonodajno proceduro, katerega bomo verjetno obravnavali jutri, ne pa
               da obujamo spomine na prejšnje razprave in zaslišujemo policijo kaj je naredila
               narobe, kako bi morala ukrepati in nekaj podobnega, vendar kljub temu je današnja
               seja po mojem videnju dober uvod za jutrišnjo sejo odbora, da bo verjetno jutri manj
               razprav in bolj soglasno sprejet predlagani predlog novega zakona.</p>
               <p>Na problematiko varnosti sam gledam širše, ne samo ozko iz tragičnega dogodka
               Global, kar globoko obžalujem in sočustvujem s svojci nesrečnega Gorazda, niti ne
               gledam na zbornico in izobraževanje in problematiko, o tem je bilo veliko govora in
               slišanega in verjetno bo še, niti o odnosu med zbornico in ministrstvom, ampak gledam
               in skušam tukaj oblikovati neko svoje stališče, nek svoj pogled, izpeljati to svojo
               misel, s tem, da sem se dejansko preko vikenda poglobil v vse magnetograme iz
               razprav, ko smo obravnavali posamezne zakone s področja varnosti javnega reda in
               miru, predvsem s ciljem, da ugotovim kakšna so pravzaprav stališča in klima nas
               poslancev, tako opozicije, kot koalicije, in dobil sem en tak generalni vtis, ki ga bom tudi v nadaljevanju
               povedal, verjetno ne bo čisto povšeči opozicije, pa mogoče tudi kateremu kolegu iz
               koalicije. Ugotavljam, da so pomanjkljivosti na področju varnosti večplastne. Ali je
               pomanjkljivost v zakonodajni veji oblasti, ali so dobre zakonske podlage ali so
               pomanjkljivosti v izvršni veji oblasti, učinkovitost dela policije, učinkovitost
               inšpekcij, ali so pomanjkljivosti v sodni veji oblasti, ali se hitro odziva, hitro
               ukrepa tudi s svojega področja, ali so roki za izdajanje določenih odločb
               dolgotrajni, ali so pomanjkljivosti v civilni sferi, v zbornici, v varnostnih
               službah, v lokalih kjer se dogajajo ti tragični dogodki in problemi s področja
               varnosti ali pri obiskovalcih, ki obiskujejo te lokale. Zato pravim, da je krivda
               večplastna in da so na vseh teh področjih posamezne pomanjkljivosti. Sam se bom
               osredotočil na zakonodajno vejo oblasti tam kjer smo mi poslanci dolžni najbolj
               konstruktivno in učinkovito delovati. Najprej moramo pomesti pred svojim pragom,
               potem pa lahko gledamo tudi k sosedom. Bojim se, da nekateri tu prisotni se ne
               zavedajo, da se varnost ljudi, zagotavljanje javnega reda in miru, preprečevanje
               težkega kriminala tako klasičnega kot gospodarskega, gospodarskih goljufij,
               preganjanje goril v preobleki varnostnikov in pravnih oseb, ki zaposlujejo takšne
               osebe, da smo dolžni poslanci, da sprejemamo takšne zakonske podlage na osnovi
               katerih bo policija lahko učinkovito delovala in ukrepala in tudi druge odgovorne
               službe, tako inšpekcijske službe kot sodna veja oblasti. Pričakoval bi in sem
               pričakoval, da bomo ravno pri tem delu, pri tem izboljševanju teh zakonskih podlag za
               področje varnosti ljudi, kar državljanke in državljani pričakujejo kar zahtevajo od
               nas, da bomo na tem področju čim bolj enotni, konstruktivni in učinkoviti, vendar pa
               praksa kaže, da temu ni tako. Obravnava in sprejem Zakona o javnem redu in miru,
               spomnimo se koliko razprav in
               kakšno je bilo glasovanje, opozicija je bila proti. Spomnimo se koliko je bilo
               razprav tako na matičnem delovnem telesu kot v vseh razpravah v Državnem zboru o
               Zakonu o zasebnem varstvu, opozicija je nasprotovala in je bila proti in je pri obeh
               zakonih s pretvezo, da se povečuje represija države na državljani, da se bodo kršile
               človeške pravice, da bo policija izkoriščala svojo moč in pristojnosti in tako dalje.
               Res sem prebral magnetograme, izvlekel sem si par izvlečkov, pa ne bom vseh bral, ker
               verjetno ste tudi sami brali, morda ne toliko podrobno kot sem sam, ampak kljub temu
               ene par ocvirkov, da bomo videli kakšna je ta klima. Poslanec opozicije je rekel,
               citiram: "V kolikor bo ta zakon", to je Zakon o zasebnem varovanju, "bo sprejet pod
               okriljem, bo sprejet pod okriljem mišic politične pripadnosti vladajočih strank,
               upam, da ne bo, sicer se bomo tudi v okviru tega zakona srečali s četrto
               parlamentarno proceduro, to je s ponovnim odločanjem." To je bil veto. In se vprašam
               kakšno vizionarstvo je bilo že pri prvem branju tega zakona. In naprej. Eden od
               poslancev opozicije je rekel: "Nobena razloga ni, da bi se moral preko noči
               sprejemati takšen zakon, preko noči." In drugi, citiram: "Tu se zaradi sedem kobajagi
               nekih prekrškov odvzema izvirna pristojnost zbornice." In naslednje, poslanec iz
               opozicije je rekel: "Veto je legitimen in z veseljem ga podpiram." In še en citat bom
               prebral od opozicijskega poslanca: "Ta zakon ne prinaša ne varne sproščenosti ne
               sproščene varnosti, potem ni vredno, da ga podpremo." Toliko, malo teh cvetk, lahko
               bi pa, ker imam napisanih dve strani tega izvlečkov. Hočem povedati kakšna je klima,
               to sem uvodoma povedal, kakšen je odnos do zakonodaje, ki naj bi bila podlaga za
               varnost državljank in državljanov, o tem govorim, vsak poslanec lahko govori kar
               hoče, to se zapiše, jaz samo hočem izpeljati misel kakšna je klima v tem Državnem
               zboru. Zato kar smo mi poslanci dolžni, da delujemo tako opozicija kot pozicija. In
               nadalje.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp75">

               <speaker>PODPREDSEDNIK SREČKO HVAUC:</speaker>

               <p>Samo malo, prosim lepo. Besedo ima Mitja Ljubeljšek. Obravnavamo pa točke dnevnega
               reda.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp76">

               <speaker>MITJA LJUBELJŠEK:</speaker>

               <p>In nadalje. Ko je policija v praksi ukrepala kot se od nje pričakuje, učinkovito,
               odločno, na primer primer fizičnega nasilja nad družino Strojan ali pa varovanje
               družine Strojan v Postojni, varovanje, je opozicija zahtevala sklic nujne seje tega
               odbora, da smo to obravnavali, češ, da se kršijo človekove pravice, da grobo, fizično
               posega policija nad prebivalstvom in tako dalje. Vprašam se kaj bi šele bilo, če bi
               se v Postojni zgodil fizični incident glede na to, da so imeli člani družine prost
               izhod ali sprehajanje po Postojni, kaj bi se zgodilo. Ampak, ker je policija to
               opazovala preventivno, je bil sklic nujne seje tega odbora. In ko se zgodijo nesrečni
               dogodki, tragedije, kot na primer Lipa, Global, umor na Jančah, opozicija zopet
               zahteva nujno sejo odbora in kot sem že rekel uvodoma, do zdaj smo imeli že pet
               takšnih njunih sej tega odbora in nikoli se opozicija ne vpraša ali smo tu v Državnem
               zboru poslanci storili vse kar je v naši moči, kar je naša primarna naloga,
               sprejemati ustrezno zakonske podlage, da bodo odgovorne službe; policija, inšpekcije,
               sodne veje oblasti, lahko učinkovito delovati.  Vsa ta ravnanja opozicije, nasprotovanje sprejemanju
               takšne zakonodaje na eni strani, na drugi strani pa obtoževanje v slučaju določenih
               incidentov, ki se bodo vedno dogajali, lahko imamo še tako dobre zakone, vedno se
               bodo dogajali, ker so zadeve nepredvidljive. Kaže, kar je bilo danes že slišano, na
               dvoličnost opozicije. Da dela na teh tragičnih dogodkih svojo politiko, s katero želi
               diskriminirati ministra, direktorja policije, Vlado in koalicijo. To je dejstvo, to
               je dokazano in ti primeri govorijo sami po sebi. Sebe pa želi pri tem prikazati, kot
               borce za varnost državljank in državljanov. V tem je tragika. Da je temu tako
               dokazujejo tudi argumenti in dokazi. Tako, kar gledamo iz magnetogramov, kar je bilo
               povedano tudi s strani ministra. Takšno delovanje opozicije, pa razumem vlogo
               opozicije kakšna mora biti, se mi zdi najmanj neprimerna in neokusna, da ne rečem
               celo kaj drugega. Nič narediti in prispevati na tem področju varnosti, vendar pa
               takoj izkoristiti in kritizirati ko se zgodi nekaj nepredvidljivega. To je problem in
               to želim poudariti in povedati in s tem jasno obtoževati in nabirati politične točke
               na račun tragedije. In tukaj me res zanima kako bodo kolegi in kolegica iz opozicije
               razpravljali jutri in tudi kako se bodo odločali. Jaz mislim, da bo jutrišnja seja
               bistveno krajša in da bomo v smeri poenotenja, ki je ključno za državljanke in
               državljane čim bolj enotni. Kar se tiče, če se osredotočim na točko te nujne seje,
               osredotočim na samo tragedijo v Globalu, ki pa ga je treba gledati v tem širšem
               kontekstu, kot sem ga povedal, pa mislim, da je policija korektno opravila svoje delo
               v okviru zakonov in pooblastil, ki jih ima. V okviru. Naša dolžnost pa je, da bomo že
               jutri začeli izboljševati te zakonske podlage, da bo vnaprej še bolj učinkovita in da
               bo takšnih tragedij - da ne bo nobene več ali da jih bo čim manj.</p>
               <p>Hvala lepa.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp77">

               <speaker>PODPREDSEDNIK SREČKO HVAUC:</speaker>

               <p>Hvala. Besedo ima Boštjan Zagorac.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp78">

               <speaker>BOŠTJAN ZAGORAC:</speaker>

               <p>Hvala za besedo predsedujoči.</p>
               <p>Če dovolite eno sarkastično opazko, glede na moje predhodnike tudi, če bi jaz
               govoril o škodljivosti Coca-Cole me ne bi smeli prekiniti, če bi se držali načela in
               točke dnevnega reda, kako ste dovolili široko razpravo. Ampak, kdo politizira, kdo
               bere magnetograme na tej seji, kdo politizira s tragičnega dogodka? Jaz nisem slišal
               enega koalicijskega oziroma opozicijskega poslanca, da bi bral magnetograme, da bi iz
               tega politiziral. Jaz sem resnično pričakoval, da bo ta seja naredila en korak
               naprej, naredila nek napredek, da se bomo pogovarjali o sklepih. Moram povedati, da
               podpiram vse predlagane sklepe, razen tretjega s strani poslanskih strani koalicije,
               ker gre za navadno sugestijo o tem kaj naj naredimo. Takšen sklep bomo sprejemali
               jutri, jutri je ta seja, ne danes. Danes sprejeti tak sklep - potem je jutrišnja seja
               total brez veze. Nima nobenega "haska", nobenega "furma<stage>(?)</stage>", malo ste se preuranili
               gospodje, bili korak prehitri, kot ponavadi.</p>
               <p>In še enkrat poudarjam kdo pri vragu pa na tej seji politizira?! Edinega, ki sem
               slišal; jaz jih bom imenoval, mene ni strah, to niso kolegi iz opozicije ali
               koalicije; politiziral je Jože Jerovšek, ki se je vrnil v drugo svetovno vojno, na
               Strojane in še kam, takoj za njim nas je citiral kolega Ljubeljšek, oba imenovana
               lahko dvigneta roke za replike, če sem karkoli narobe povedal, ki nas je citiral po
               magnetogramih. Pa ne mene ali gospoda Potrča, nekdo iz opozicije - si morete misliti.
               Mogoče pa se je Pojbiču zalomilo in je bil tisti trenutek opozicija in je on takšno
               neumnost, za vas neumnost, izjavil. Mogoče. Kdo pa ve?! Kdo zdaj dela politizacijo iz
               enega tragičnega ...<stage>/oglašanje v ozadju/</stage>...</p>
            </sp>
            <sp xml:id="SDT4-OZNPJUIP-Nujna-043-2007-10-22.sp79">

               <speaker>PODPREDSEDNIK SREČKO HVAUC:</speaker>

               <p>...Zagorac, prosim, da ne govoriš o tistih poslancih, ki jih ni tukaj, ker niti ne
               morejo replicirati...</p>
            </sp>
            <sp xml:id="SDT4-OZNPJUIP-Nujna-043-2007-10-22.sp80">

               <speaker>BOŠTJAN ZAGORAC:</speaker>

               <p>Aha dobro, potem bi jaz prosil Grimsa, da na tiskovnih konferencah ne govori
               neumnosti o tistih poslancih, ki jih ni na tiskovni konferenci.</p>
               <p>Ampak kakorkoli. Omenil sem tista dva, ki sta tu in se res veselim njunih replik, da
               se bom lahko kasneje prijavil v razpravo, če sem kaj narobe o njima povedal. Ampak kdo dela politizacijo, kdo jo
               dovoljuje?! Ne govorim o sklepih, ne govorim o tem kaj bi bilo treba izboljšati,
               govorimo o tem kako si je opozicija drznila preprečiti sprejem enega zakona in kdo
               zdaj o tem govori?! Koalicija! Koalicijski poslanci so tisti, ki politizirajo, ne
               iščejo rešitev. Edina rešitev, ki jo vidijo se bo zgodila jutri in že danes nam
               očitajo kaj vse se bo zgodilo pojutrišnjem, če jutri ne bomo prav glasovali. In kaj
               je zdaj politizacija? Dajte mi povedati, ne se samo smejati in rdečih ušes dobivati.
               To je resnica. Žal gospodje.</p>
               <p>Kot sem dejal, v Slovenski nacionalni stranki bomo podprli vse sklepe, razen tega
               tretjega, ki je verjetno ušel nekomu in je bil pripravljen za jutri.</p>
               <p>Hvala.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp81">

               <speaker>PODPREDSEDNIK SREČKO HVAUC:</speaker>

               <p>Hvala. Besedo ima Aleš Gulič.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp82">

               <speaker>ALEŠ GULIČ:</speaker>

               <p>Spoštovani predsedujoči, cenjene kolegice in kolegi, seveda tudi tisti, ki so tukaj
               ne morejo replicirati, čeprav so bili pokazani in nakazani.</p>
               <p>No, ampak zdaj sem pač pri razpravi in se ne bom dotikal tistega, kar je bilo
               izrečeno. Policija seveda ima dolžnost in vso zakonsko podlago, da ukrepa. Jaz ne
               vem, ali je v tem primeru ukrepala dovolj hitro ali je bil njen reakcijski čas
               dovoljšenj ali ne, ker pač teh podatkov nimam, ampak glede na to kako se je kasneje
               zadeva odvijala je šla pa v izrazito obrambno pozicijo in je pravzaprav bolj ščitila
               ministra in ministrstvo, kot pa, vsaj kolikor je bilo videti navzven. Verjamem pa, da
               so policisti seveda z vsem znanjem, dušo in srcem se lotili tega primera.</p>
               <p>Kar se tiče sodelovanja opozicije v sprejemanju zakonodaje, smo danes slišali toliko
               neresnic, laži in potvorb, da moram reagirati. Pri sprejemanju zakona o varovanju smo
               v juniju opozicijski poslanci, pa bom zelo natančen - poslanci LDS vložili kar nekaj
               amandmajev za to, da bi vendarle ohranili zadevo jasno, čisto in da bi imelo tudi
               ministrstvo pristojnosti, ampak nič od tega ni bilo ne poslušano, ne slišano in ne
               sprejeto. Mi smo predlagali celo amandma, ki bi nadzor nad usposabljanjem in
               izpopolnjevanjem varnostnikov določal podrobneje, zelo natančno to je 12.b člen, če
               se ga spomnite in smo povedali, da opravlja nadzor nad tem ministrstvo pristojno za
               notranje zadeve, da morajo izvajalci strokovnega izpopolnjevanja in usposabljanja
               dolžni o izvajanju izpopolnjevanja pisno poročati ministrstvu pristojnemu za notranje
               zadeve in da ministrstvo, če ugotovi, da izvajalec strokovnega izpopolnjevanja ne
               izpolnjuje pogojev iz prejšnjih členov ali da programov ne izvaja na takšen način,
               kot je predpisan v drugem odstavku 12. člena določi rok za odpravo ugotovljenih
               nepravilnosti. Se pravi, šlo je za čisto konkretne zadeve, ki bi prispevale k temu,
               da bi bila varnost večja, da bi bile varnostne službe bolj stabilne, bolj jasne, da
               bi bilo njihovo delovanje bolj čisto, zakonito in da bi varnostniki ustrezali vsem
               kriterijem, tudi psihofizičnim in seveda tistim iz znanja. Ampak, ničesar od tega ni
               bilo sprejeto.</p>
               <p>Kar se tiče politizacije, seveda je to, mi smo pač politično telo. Parlament je
               vedno to in se pogovarjamo tukaj o teh zadevah in zdaj kdo to bolj izkorišča za
               točke, to je veliko vprašanje. Že to, da sprememba prihaja v takšnem času je veliko
               vprašanje.  Če bi ne bilo komu
               do politizacije, bi to spremembo potem vsaj prestavil v nek higieničen rok, da se ne
               bi tu seveda gradilo potem na žrtvah. Tu moram odločno nasprotovati temu, da hočemo
               to politizirati. Smo pa seveda zdaj vsi v tej sobi v tem trenutku, v tem času. In od
               tistega dogodka do zdajle je za vse enak čas. In tega očitka niti sebi ne dovolim, da
               bi komu ga dajal, niti ne dovolim, da bi ga kdo drug meni dajal, res ne.</p>
               <p>To, da je zakon iz leta 2003 povzročil dogodke v letu 2005, 2006, 2007, ali zakrivil
               ali da lahko temeljijo na njem, seveda, to je, upam, da neslana šala; zadeve prav
               gotovo ne tečejo v življenju tako.</p>
               <p>Kar se tiče današnjih sklepov, še to na koncu. Podpiram sklepe, ki so bili
               predlagani s strani Socialnih demokratov, razen zadnjega, in seveda podpiram tudi
               sklep, ki sem ga ravnokar dobil na mizo, ki ga predlaga Boštjan Zagorac. Medtem ko za
               sklepe, ki jih je predlagala koalicija, moram reči, da sem do njih zelo indiferenten,
               zaradi tega, ker so takšna kisla župa za zdravljenje moralnega mačka, prav gotovo pa
               ne sklepi, s katerimi bi se lahko dičil naš odbor. Hvala lepa.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp83">

               <speaker>PODPREDSEDNIK SREČKO HVAUC:</speaker>

               <p>Hvala. Besedo ima poslanec Dimitrij Kovačič.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp84">

               <speaker>DIMITRIJ KOVAČIČ:</speaker>

               <p>Hvala lepa. Poglejte, politizacija se je začela takrat, ko je bila sklicana oziroma
               zahtevana nujna seja ob tem dogodku. In seveda, če nekdo s politizacijo začne, potem
               se ne nihče, ki razpravlja o tej temi, ne more izogniti vsebini politizacije, ki je
               bila sprožena. In to je razlog za to, da je današnja razprava precej, bi rekel, v teh
               vodah.</p>
               <p>Ravnokar smo slišali, kako so nekateri opozicijski poslanci predlagali amandmaje v
               zakonodajni proceduri zakona, ki je bil potem ustavljen s strani Državnega sveta.
               Ampak bistvo nasprotovanja koalicijskih poslancev in opozicijskih je bilo v tem, da
               so se opozicijski poslanci v pretežni meri zavzemali za večjo avtonomijo zasebništva
               na tem področju zasebnega varovanja - ja, večjo avtonomijo tega zasebništva zasebnega
               varovanja. Na drugi strani smo se koalicijski poslanci zavzemali za večji nadzor
               države nad to dejavnostjo zasebnega varovanja. To je bil glavni poudarek te
               diskusije. In tudi ti amandmaji so bili usmerjeni v to. Mi smo pač smatrali, da je
               dosežen kompromis, da se omogoči usposabljanje vsem, ki to želijo in ki so
               usposobljeni. Torej, da se nadomesti dosedanje usposabljanje s strani zbornice,
               nadomesti s tem, da lahko to usposabljanje opravljajo vsi, seveda pa pod nadzorom
               države, ki ugotavlja usposobljenost in na tej podlagi tudi podeljuje ustrezna
               dovoljenja.</p>
               <p>Kar se pa tiče ravnanja policije. Policija nikakor ni edini faktor in edini subjekt,
               ki lahko zagotavlja varnost na nekem segmentu. Ima svoje pristojnosti, določene z
               zakonom, ampak daleč od tega, da je samo od policije odvisno, da bo potem varnost
               tudi zagotavljala. Prej smo slišali, da policija lahko sprejema ukrepe, da lahko
               odvzema začasno licenco in tako naprej, ampak seveda, kot je bilo tudi že rečeno,
               zadeva v primeru, če pride do pritožbe, pride v pristojno reševanje drugemu organu.
               In v tem primeru sodišče, ki to obravnava, potrdi ali pa zavrne to, kar je policija v
               zvezi z odvzemom licence storila. Tako da je to treba vedeti. In sodna praksa in
               odločitev sodišč v takšnih primerih je pa znana, vemo, kakšna je. In glede na to, da
               je sodna praksa tudi eden od pravnih virov v postopkih odločanja, potem tudi vsakdo,
               ki na prvi stopnji izdaja, torej sprejema neke odločitve, mora upoštevati tudi sodno
               prakso pri tem, kako bo te svoje odločitve sprejemal in kakšne ukrepe bo sprejemal.
               Na drugi strani, kaj vem, tudi področje, delovnopravno področje je pomembno ob tem.
               Po mojem prepričanju prevelika liberalizacija delovnopravne zakonodaje in tudi
               izvajanje delovnopravne zakonodaje nasploh je po mojem prepričanju preveč liberalno.
               In zato je mogoče to, da se najema tudi delovno silo iz različnih okolij, iz
               različnih držav, zasebniki to izkoriščajo, ker smatrajo, da bodo na ta način
               zmanjšali stroške, in tako naprej. In tudi to je eden od razlogov. Tudi v tem
               konkretnem primeru vemo, kdo je storilec, kdo je glavni storilec tega zavrženega
               dejanja - nekdo, ki je prišel iz druge države, se zaposlil na črno in je potem tudi
               storil to dejanje, o katerem govorimo. Torej, če bi bila tudi na področju
               delovnopravne zakonodaje zadeva, ta zakonodaja in tudi ukrepi, na tej podlagi
               sprejeti, bolj restriktivni, bi lahko tudi marsikaj zmanjšali možnost tovrstnih
               pojavov.</p>
               <p>Tako da mislim, da so predlagani ukrepi koalicije primerni in v tem pogledu boljši
               od prvotno predlaganih 
               sklepov Socialnih demokratov kot predlagateljev današnje nujne seje. Hvala.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp85">

               <speaker>PODPREDSEDNIK SREČKO HVAUC:</speaker>

               <p>Hvala. Besedo ima poslanka Darja Lavtižar Bebler, potem pa še gospod minister.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp86">

               <speaker>DARJA LAVTIŽAR BEBLER:</speaker>

               <p>Hvala lepa za besedo, gospod predsedujoči. Jaz bi se rada še dodatno odzvala na
               nekatere očitke s strani tu prisotnih in razpravljajočih kolegov iz koalicije, ki so
               očitali opoziciji, da je, pomislite, kar petkrat že v tem mandatu zahtevala sklic
               nujne seje tega odbora. Jaz bi vas, dragi kolegi, rada spomnila na to, da je pač to
               naša poslovniška možnost, v bistvu edina poslovniška možnost, s katero se lahko
               odzivamo na konkretne, po našem mnenju zlorabe na področju, o katerem govorimo.
               Koalicija ima pač druge instrumente v svojih rokah, zato je logično, da koalicija ne
               sklicuje nujnih sej in bi bilo po svoje to tudi povsem nelogično - ja, se pa dogaja
               tudi, ja, ampak to ravno potrjuje to nelogičnost, o kateri govorim. In koalicija ima
               seveda druge instrumente v svojih rokah, prvi je ta, da ima večino v Državnem zboru
               in če zagotovi prisotnost te večine, lahko tudi vsakokrat izglasuje takšen zakon,
               kakršnega hoče, in to ji je doslej tudi uspevalo, le izjemoma se je to zgodilo, da
               kakšen zakon ni bil sprejet; ampak naj si to pač koalicija pripiše sama. Drug tak
               pomemben instrument in najpomembnejši, ki ga ima v rokah koalicija, pa je to, da ima
               v svojih rokah izvršilno oblast. Mi je pač nimamo in zaradi tega je sklic nujne seje
               edino sredstvo, ki se ga lahko tu poslužujemo.</p>
               <p>Pa bi samo še to vprašala, ker veste, da je bil eden poglavitnih povodov za to, da
               smo sklicali nujno sejo, ravno izjava oziroma izjave ministra za notranje zadeve,
               gospoda Mateja, ki je rekel, da ni mogel ukrepati zato, ker ni bil sprejet Zakon o
               zasebnem varovanju oziroma novela tega zakona, ki je bila na dnevnem redu nazadnje
               julija tega leta. In me zdaj zanima, ali še vztraja pri teh svojih izjavah ali pa je
               današnja razprava pokazala črno na belem, da je imel na voljo vse možne ukrepe in je
               zato sklicevanje na nesprejetje zadnje novele povsem neutemeljeno. In tudi v naših
               sklepih, ki smo jih predlagali, piše samo to, da je črno črno in da je belo belo, da
               ne drži, da nesprejetje te zadnje novele je povod oziroma je razlog temu, da
               ministrstvo oziroma minister nista mogla in ne bi bila mogla v teh konkretnih
               primerih oziroma v tem konkretnem primeru ukrepati. Torej me res zanima, o čem se tu
               pogovarjamo, ker zdi se, kot da še vedno ne zanikate teh svojih trditev, ki so, kot
               pravim, povod za to, da smo sklicali to nujno sejo. Hvala.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp87">

               <speaker>PODPREDSEDNIK SREČKO HVAUC:</speaker>

               <p>Hvala. Besedo ima minister. Izvolite.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp88">

               <speaker>DRAGUTIN MATE:</speaker>

               <p>Hvala lepa. Bom kar nadaljeval s temi besedami - očitno vsi vidijo v mojo glavo, kaj
               sem mislil, ko sem govoril, pa večina ljudi, ki sedijo danes tukaj, niso bili
               prisotni na novinarski konferenci, kjer sem govoril o tem, kaj je ministrstvo
               naredilo in kaj je policija naredila v času od 1.1.2006 do 7.10.2007. Pri tem sem
               govoril tudi o kronologiji dogodkov, ki so se dogajali, in med temi je bil omenjen
               tudi zakon oziroma novela Zakona o zasebnem varovanju. Ni res, da ministrstvo,
               inšpektorat  in policija niso
               ukrepali v vsem tem času. To ne drži. Mi smo naredili temeljito analizo, pregledali
               dnevne naloge, naloge, ki so jih policisti izvajali na tem terenu, zelo močno
               osredotočeno za ožje področje centra mesta Ljubljane, v površini manj kot pol
               kvadratnega kilometra. In podatki, ki sem jih danes tu predstavil, so bili samo za to
               področje, ne za celo Slovenijo, razen pri inšpektoratu so bili uporabljeni podatki,
               koliko je bilo narejenih inšpekcijskih nadzorov in ugotovljenih nepravilnosti pri
               družbi VIP varovanje, tudi na drugih lokacijah, kjer oni to izvajajo.</p>
               <p>Dotaknil bi se oziroma poskušal bi ostati znotraj okvirjev sklica današnje seje in
               bi želel povedati naslednje. Da imamo v sedaj veljavnem zakonu - poskušal se bom
               izogniti tistim, ki niso sprejeti - v 36. členu natančno določene pogoje, po katerih
               se pridobi licenca, in zahteve, ki jih nekdo mora izpolnjevati. In v 40. členu imamo
               natančno določeno, da se takšna licenca lahko odvzame, če imetnik v roku zadnjega
               leta ponavljajoče, dvakrat ali več, krši določbe tega zakona, ne tega člena, tega
               zakona. In ker so v 36. členu jasno določeni pogoji, ki govorijo o tem, kako se
               licenca pridobi, se pravno to lahko razlaga samo tako, da gre za dva pravnomočna
               ukrepa, ki ju izreče inšpektorat, policija oziroma ministrstvo. Predlogi, ki so bili
               podani spomladi letošnjega leta in kjer zakon ni bil sprejet čez noč, ampak je šel
               skozi branja v parlamentu, skozi diskusije in usklajevanja pred tem, sta bila dva
               člena posebej zaostrena. In to sta dva člena, s katerima smo imeli največje
               operativne težave in pri katerih smo zaznali največje težave. Prvi je člen, ki govori
               o pogojih za pridobitev licence in kjer v zakonu, ki trenutno velja, nimamo vzvoda,
               pa bom zelo preprosto povedal katerega, če dobimo družbo, ki varuje brez licence,
               nima ministrstvo vzvoda, da takšni družbi odreče izdajo licence, ko zaprosi za to
               licenco. V predlogu zakona, ki je bil podan, smo v 35.b člen predlagali takšen vzvod,
               kjer bi družbi, ki je izvajala varovanje, katerikoli družbi, preden je dobila
               licenco, bi bil to razlog, da te licence ne bi dobila. In zaradi tega, ker smo si ta
               vzvod zapisali na tak način kot preventivnega, smo ocenili, da je dovolj, če se
               osredotočimo na trajni odvzem licence, kjer smo zaostrili pogoje za odvzem licence
               zaradi dveh prekrškov, pravnomočnih, na enega in ne na omejitev na dve leti ali
               kakršnekoli druge omejitve. S tem smo menili, da bomo lahko dokaj učinkovito
               izboljšali izvajanje nadzora nad delom varnostnih služb, posebej pa nad delom izdaje
               -  ja, nekateri so imeli tudi
               lapsus, da je generalni direktor dajal izjave, pa se niso sploh popravili, pa jih ne
               mislim imenovati. Sploh niso opazili, da so to dejali, lahko magnetogram pogledati.
               Jaz sem takoj popravil. Vsak dan imam kakšno sejo in verjetno, če rečem besedo narobe
               in jo takoj popravim, da lahko to razumete, vsaj upam. Skratka, s temi ukrepi smo
               upali, da bomo lahko področje zasebnega varovanja bistveno izboljšali in da bomo
               dobili tiste vzvode, s katerimi bomo lahko bolj učinkoviti. Zakaj? Dal bom primer,
               zelo praktičen. Družba za zasebno varovanje VIP je opravljala nezakonito, brez
               licence varovanje. To je bilo s strani organov, ki so za to pristojni, ugotovljeno,
               ugotovljeno z inšpekcijskim nadzorom. Inšpektor je podal odločbo 9.2.2006, da se VIP
               varovanju prepove opravljanje dejavnosti. Ta odločba je bila deležna pritožbe,
               ministrstvo je v zadevi pravnomočno oziroma je odločilo, VIP varovanje se je
               pritožilo in še do danes ni bilo sprejete odločitve oziroma zadeva ni zaključena. Da
               ne bom spet kriv, da na nekoga prelagam odgovornost, da sem nekoga obtožil, da nečesa
               ni naredil, jaz govorim o dejstvih. To so dejstva. Kdo je za kaj kriv, se zdaj sploh
               ne spuščam. Tako kot ne trdim, da bi lahko zakon rešil katerokoli življenje, kot je
               eden od poslancev zelo lepo opisal, in z njim se lahko globoko strinjam. Noben zakon
               ne more preprečiti umora, noben zakon. Potrebujemo pa vzvode, s katerimi bomo lahko
               učinkovito nadzirali in kaznovali tiste, ki izvajajo neko dejavnost na nezakonit
               način. Sedaj tega nimamo. Jaz razumem, da je zakon nastajal leta 2003, nastajal ni
               samo v ministrstvu, nastajal je v močni povezavi in sodelovanju zbornice. Vsi, ki so
               takrat delali, točno vedo, kako, in takrat so v dobri veri napisali ta zakon. Jaz ne
               morem trditi in ne morem stati na stališču, da so takrat ljudje namerno napisali
               nekatere člene zato, da nekaj ne bi delovalo. Takrat so v dobri veri pisali zakon,
               vendar je praksa pokazala slabosti v tem zakonu, velike slabosti. Predvsem je
               največja slabost to, da nimamo vzvodov, kjer lahko učinkovito in takoj ukrepamo proti
               tistim družbam, ki delujejo ali varujejo neke prireditve na nezakonit način. Zato smo
               predlagali določene spremembe, ki so pač doživele takšno pot, kot so jo. In sedaj
               ponovno predlagamo te odločitve. O tem bomo seveda jutri več govorili, kjer bom še
               dodatno razložil, zakaj smo se odločili še za dodatna zaostrovanja pri teh odvzemih.
               Mi rabimo zakonske podlage, na katerih lahko takoj ukrepamo. Če nimamo zakonske
               podlage, kjer lahko takoj učinkovito ukrepamo, ampak je to prepuščeno različnim
               interpretacijam, prvič, ni ukrepanja takoj, vse družbe se praviloma pritožijo, za to
               imajo pravico, da se pritožijo, da smo si takoj na jasnem, da ne bo spet kdo kaj
               kriv, vse vzvode lahko uporabijo, življenje pa teče dalje, kot da se ni nič zgodilo.
               In vse, kar sem danes želel predstaviti tukaj in se poskušati izogniti vsem ostalim
               zadevam, je to, da bi predstavil, kaj je ministrstvo, inšpektorat in policija v času
               od dogodkov v Lipi naredila, da bi izboljšala stanje. In pri tem sem opisal poti, ki
               smo jih naredili, in kje smo sedaj z določenimi postopki.  Postopki so dolgotrajni, ali se peljejo preko ZUP-a,
               ali se peljejo preko pritožb na višjih inštancah in zato želimo spremembe, ki nam
               bodo dale vzvode, ki bodo zelo učinkoviti in ki bodo pripeljali do tega, da bomo
               lahko preventivno učinkovito delovali, in to je temeljni cilj vseh sprememb, ki so
               bile predlagane letos spomladi in sprememb, ki jih bomo predlagali jutri in se bom v
               zvezi z njimi jutri podrobneje oglasil, da ne bi danes bremenil tega dela več, kot je
               to potrebno.</p>
               <p>Mimogrede, ni res, da ne obstajajo evidence komu je izdana licenca. Objavljene so na
               spletnih straneh ministrstva. In ni res, da ministrstvo nima evidence komu so izdane
               službene izkaznice. Vse te evidence obstajajo in so primerno urejene. Hvala.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp89">

               <speaker>PODPREDSEDNIK SREČKO HVAUC:</speaker>

               <p>Hvala, minister. Želi še kdo razpravljati? Gospod Paš. Na kratko, prosim, ker bomo
               prešli na glasovanje.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp90">

               <speaker>INGO PAŠ:</speaker>

               <p>Hvala lepa za besedo. Kar se tiče možnosti ukrepanja sem že prej povedal. Torej, po
               določbah inšpekcijskega nadzora je možno takojšnje ukrepanje, nobena pritožba ne
               zadrži izvršitve. Enako velja po Zakonu o splošnem upravnem postopku. Povedati moram,
               da 36. člen nima nobene povezave s 40. členom zakona o zasebnem varovanju. 36. člen
               se nanaša na varnostno osebje, ne pa na varnostne firme. Absolutno podpiramo to, da
               se odgovornost oziroma možnosti ukrepanja ministrstva tudi povečajo, predvsem seveda
               smo še kako zainteresirani, da se ravno zoper takšne družbe, kot je bi omenjena, in
               ki je v posledici delovanja katere je prišlo tudi do tega dogodka, torej da se tukaj
               najostreje ukrepa. Zbornica je to vedno poudarjala in je tudi poudarjala, torej tudi
               te možnosti ukrepanja. Če pogledamo amandmaje, ki smo jih predlagali prvič na Državni
               svet, pa na komisijo za politični sistem Državnega sveta in tudi kasneje, ki so bili
               vloženi, so bili vsi v tem smislu dani. Torej, da se to še bolj uredi. Seveda je pa
               drugo vprašanje usposabljanje. Tukaj moram reči, da je bilo veliko govora o raznih
               velikih nepravilnostih. Moram reči, da to odločno zavračamo. Ministrstvo je izdalo
               kot ukrep opomin, zbornica se tudi z opominom ni strinjala in je zahtevala sodno
               varstvo. Torej, menim, da diskusije na pamet in neko na pamet obsojanje dejansko
               sodijo v pretekli čas...</p>
            </sp>
            <sp xml:id="SDT4-OZNPJUIP-Nujna-043-2007-10-22.sp91">

               <speaker>PODPREDSEDNIK SREČKO HVAUC:</speaker>

               <p>... ali na kakšno drugo sejo, prosim...</p>
            </sp>
            <sp xml:id="SDT4-OZNPJUIP-Nujna-043-2007-10-22.sp92">

               <speaker>INGO PAŠ:</speaker>

               <p>Se opravičujem...</p>
            </sp>
            <sp xml:id="SDT4-OZNPJUIP-Nujna-043-2007-10-22.sp93">

               <speaker>PODPREDSEDNIK SREČKO HVAUC:</speaker>

               <p>... jutri bomo govorili ...</p>
            </sp>
            <sp xml:id="SDT4-OZNPJUIP-Nujna-043-2007-10-22.sp94">

               <speaker>INGO PAŠ:</speaker>

               <p>... bilo je o tem govora. Moram reči, da glede na to, da postopek tam sploh ni
               končan, gre tudi za nespoštovanje določil o tajnosti takih postopkov. Toliko k temu.
           </p>
            </sp>
            <sp xml:id="SDT4-OZNPJUIP-Nujna-043-2007-10-22.sp95">

               <speaker>PODPREDSEDNIK SREČKO HVAUC:</speaker>

               <p>Hvala lepa. Ker ni več razpravljavcev, zaključujem razpravo. Obvestil bi vas, da se
               nam je pridružil poslanec Jožef Horvat, ki je kvote Nove Slovenije.  Sedaj pa bi prešli na glasovanje, in sicer
               imamo tri predloge sklepov. Predlagam, da glasujemo oziroma o sklepih po vrstnem
               redu, kot so prispeli na odbor. In sicer najprej imamo predlog sklepov, ki so jih
               pripravili v Poslanski skupini Socialnih demokratov, in sicer 19. oktobra 2007 in
               imamo sklepe po dveh točkah, pod točko 1, je precej dolg tekst, tega ne bom bral,
               upam, da imate vsi to pred seboj. So kakšni zadržki okoli takega načina? Niso. S
               pravi pot točko 1 in pod točko 2.</p>
               <p>Sprašujem kdo podpira predlog ugotovitve Socialnih demokratov pod točko 1? <stage>(4
               člani.)</stage> Je kdo proti? <stage>(7 članov.)</stage></p>
               <p>Ugotavljam, da predlog ni bil sprejet.</p>
               <p>Še vedno smo pri gradivu Poslanske skupine Socialnih demokratov, in sicer pod točko
               2.</p>
               <p>Kdo je za? Izvolite.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp96">

               <speaker>DARJA LAVTIŽAR BEBLER:</speaker>

               <p>...<stage>/Ni vključena./</stage> za ta predlog sklepa, tako kot bi bilo edino higienično, da bi
               podprli tudi sklep pod točko 1. Kajti v obeh teh predlogih sklepov Poslanska skupina
               Socialnih demokratov samo ugotavlja in citira 40. člen zakona o zasebnem varovanju.
               Če tak predlog sklepa ni sprejet, pomeni, da tukaj prisotni poslanci ne priznavajo
               tega golega dejstva, notoričnega dejstva, da 40. člen zakona o zasebnem varovanju,
               veljavnega zakona o zasebnem varovanju pač ne velja, ali kako. Upam, da se zavedamo,
               kolegi, absurdnosti nasprotovanju takšnega sklepa.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp97">

               <speaker>PODPREDSEDNIK SREČKO HVAUC:</speaker>

               <p>Hvala lepa. Glasujemo o drugem sklepu.</p>
               <p>Kdo je za? <stage>(4 člani.)</stage> Je kdo proti? <stage>(7 članov.)</stage></p>
               <p>Ugotavljam, da sklep ni sprejet.</p>
               <p>Prehajamo na odločanje o predlogu sklepa poslanskih skupin SDS, NSi, SLS in DeSUS.
               Te predloge ste dobili danes na mizo, in sicer odločali bomo najprej o prvem predlogu
               sklepa.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Prehajamo na odločanje o drugem predlogu sklepa.</p>
               <p>Kdo je za? <stage>(9 članov.)</stage> Je kdo proti? <stage>(1 član.)</stage> In še tretji sklep, predlog sklepa. Obrazložitev glasu.
               Boštjan Zagorac.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp98">

               <speaker>BOŠTJAN ZAGORAC:</speaker>

               <p>Hvala za besedo, spoštovani predsedujoči. Jaz resnično pozivam tudi predlagatelje
               tega sklepa, da ga bodisi umaknejo, kajti v nasprotnem primeru bom moral, že v skladu
               z normalno demokratično proceduro, v skladu s Poslovnikom glasovati proti takemu
               sklepu. Sklep namreč pravi, odbor priporoča Državnemu zboru Republike Slovenije, da
               čim prej sprejme predlog sprememb in dopolnitev zakona o zasebnem varovanju. Nobeden
               od nas ne ve, kakšen bo ta predlog v njegovi končni izdelavi, razen če vi že danes
               veste, da boste apriorij zavrnili kakršnakoli dopolnila, ki bodo predlagana s
               kakršnekoli strani. Ta dopolnila so lahko dobra, lahko so pa tudi slaba. In ne mi
               danes nalagati, ko nimam končne verzije zakona še pred seboj, da naj podprem z
               Zakonom o spremembah in dopolnitvah zakona o zasebnem varovanju, kajti z nekaterimi
               dopolnili ne vemo kaj se bo jutri zgodilo. Ne morete vedeti, razen če ste res
               vizionarsko usmerjeni, tako kot je bilo prej očitano nekomu drugemu, da veste kakšno
               bo to besedilo. Kaj če bo pa slučajno na seji Državnega zbora sprejet nek neumen
               amandma in bo ta zakon relativno slab. Zato resnično verjamem, da vam je ta amandma
               pobegnil, in ga resnično želite umakniti, kajti ni mi jasno, resnično mi ni jasno,
               kako lahko danes, čeprav odbor jutri obravnava ta zakon, veste kakšen bo. Kaj pa, če
               bo z dopolnili slab? Hvala.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp99">

               <speaker>PODPREDSEDNIK SREČKO HVAUC:</speaker>

               <p>Hvala. Če lahko še jaz povem, potem pa predajam besedo naprej.</p>
               <p>Ta sklep ni za nobenega obvezujoč. V bistvu samo odbor priporoča Državnemu zboru, da
               glede na ugotovljene pomanjkljivosti glede na potrebe po spremembi zakonodaje iz tega
               področja, da dejansko čim prej opravimo razpravo in pridemo do nekega dobrega
               predloga zakona. Zato bom jaz tak sklep tudi podprl.</p>
               <p>Še gospa Darja Lavtižar Bebler.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp100">

               <speaker>DARJA LAVTIŽAR BEBLER:</speaker>

               <p>Hvala lepa za besedo, gospod predsedujoči. Mislim, da je ta predlog sklepa
               brezpredmeten danes. Mi tega zakona oziroma predloga spremembe in zakona danes nismo
               obravnavali. Obravnavali ga bomo jutri. Za enkrat in takrat bomo lahko sprejeli
               ustrezen sklep odbora. Danes pa pravzaprav se o tem nismo pogovarjali, nimamo na
               dnevnem redu te novele zakona in je ta novela podana v normalno zakonodajno proceduro
               in bomo v skladu s Poslovnikom o tem predlogu spremembe zakona odločali lahko prvič,
               jutri na tem istem delovnem telesu. Zato je danes res tak predlog sklepa
               brezpredmeten in absurden.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp101">

               <speaker>PODPREDSEDNIK SREČKO HVAUC:</speaker>

               <p>Hvala lepa. Poslanec Aleš Gulič ima obrazložitev.</p>
               <p>Samo trenutek. Proceduralno Boštjan Zagorac.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp102">

               <speaker>BOŠTJAN ZAGORAC:</speaker>

               <p>Hvala za besedo, spoštovani predsedujoči. V kolikor bo ta sklep prišel na glasovanje
               oziroma bomo o njem glasovali oziroma boste dovolili glasovanje o tem sklepu, vas vse
               naprošam, glede na to, da piše, da odbor priporoča Državnemu zboru, se pravim vsem
               90. poslankam in pa poslancem v tej hiši, da naj sprejme Predlog sprememb in
               dopolnite zakona o zasebnem varovanju, če mi lahko predlagatelji dostavijo ta zakon,
               da bom vsaj vedel kakšnega sprejemamo danes. Kajti zakon, kot rečeno, ta ki ga je
               predlagala Vlada Republike Slovenije, tukaj ne piše, da gre za ta zakon, ne piše, da
               gre za vladni predlog zakona, bi resnično prosil, da mi razložijo, katerega so imeli
               v mislih, kajti šele takrat bom lahko adekvatno odločal o tem ali je dober in
               resnično lahko podprem predlog ali je slab in ga ne morem podpreti. Hvala. Mislim, da
               je to zelo razumno.  resnično
               prosim, da mi razložijo katerega so imeli v mislih, kajti šele takrat bom lahko
               adekvatno odločal o tem ali je dober in resnično lahko podprem predlog, ali je slab
               in ga ne morem podpreti.</p>
               <p>Hvala. Mislim, da je to zelo razumno.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp103">

               <speaker>PODPREDSEDNIK SREČKO HVAUC:</speaker>

               <p>Zakon bo odbor obravnaval jutri. ...<stage>/oglašanje v ozadju, medsebojno pogovarjanje/</stage>...
               Samo trenutek, bomo razčistili.</p>
               <p>Najprej Rudolf Petan, proceduralno.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp104">

               <speaker>RUDOLF PETAN:</speaker>

               <p>Hvala za besedo.</p>
               <p>Torej proceduralno. Jaz pravim, da je takšen sklep čisto normalen, ker takšnih
               sklepov smo sprejeli v Državnem zboru že ogromno, pa ne glede na to kdaj in katera
               vlada je bil. Bi pa bilo zelo narobe, če bi mi govorili o konkretnem zakonu, za
               konkretne vsebine, ampak gre za splošno. Mi na splošno govorimo, da je potrebno
               spremeniti zakon, kakšna pa bo vsebina - o tem pa nič ne govorimo, ker tisto pa res
               ne bi smeli glasovati in zato govorimo na splošno in takšen sklep, predlog sklepa je
               popolnoma v skladu s Poslovnikom in tudi ni prvič, da tako ravnamo in ravnali smo
               takrat pravilno in tudi danes ravnamo pravilno.</p>
               <p>Hvala.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp105">

               <speaker>PODPREDSEDNIK SREČKO HVAUC:</speaker>

               <p>Hvala. Pavle Gantar želi obrazložitev.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp106">

               <speaker>DR. PAVEL GANTAR:</speaker>

               <p>Tako je gospod predsedujoči.</p>
               <p>Jaz bi rad povedal, da tretjega sklepa nikakor ne morem sprejeti, moram tudi
               glasovati proti, zaradi tega, ker poleg vsega, kar je bilo rečeno seveda implicira,
               da je pravzaprav nesprejeti zakon oziroma zavrnjen zakon na nek način razlog za
               stvari, ki so se zgodile pred Globalom, kar je bilo jasno in očitno danes pokazano in
               dokazano z obeh strani, da to ni tako. Ta implikacije je notri in na nek način odveže
               vse skupaj v tej zadevi, od eventualnega ugotavljanja odgovornosti, če bo do tega
               prišlo in tako naprej. Zato ne morem glasovati, preprosto, ne drži. Ne drži, da če bi
               bil zakon sprejet, da se to ne bi zgodilo, ne drži, da je nesprejeti zakon pravzaprav
               razlog za to, celo več, celo danes ne bi mogli reagirati z začasnim odvzemom licence,
               če bi bil sprejet in tako naprej.</p>
               <p>Skratka, ta tretji sklep je sklep, ki zavaja, ki premešča stvari v neko meglo in
               zato bom tudi glasoval proti.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp107">

               <speaker>PODPREDSEDNIK SREČKO HVAUC:</speaker>

               <p>Obrazložitev ima Aleš Gulič.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp108">

               <speaker>ALEŠ GULIČ:</speaker>

               <p>Spoštovani predsedujoči, cenjene kolegice in kolegi.</p>
               <p>Jaz seveda tega sklepa ne bom podprl, predvsem zaradi tega, ker je v bistvu
               brezpredmeten, glede na to, kar hočete z njim doseči. Konec koncev nek predlog
               sprememb in dopolnitev zakona je že v proceduri, to, da bi ga sprejeli ne moremo pač
               tukaj odločati. Namreč, mogoče obravnavati in sprejemati, obravnavati, odločati o
               njem jasno, to je zaveza, to je naša dolžnost, ampak te so tako ali tako že
               tolikokrat zapisane, da mislim, da ni potrebe. Na semantični ravni pa je seveda
               zadeva bolj zapletena. Prej sem povedal, da je to kisla juha za moralnega mačka in to
               seveda še vedno trdim, kajti v tem trenutku pa seveda vendarle takšen sklep
               predpostavlja, da je bilo nesprejetje junijskega zakona na nek način temelj za to,
               kar se je zgodilo ali pa da bo kakršnokoli nesprejetje kateregakoli zakona vnaprej že
               vzrok za zadeve, ki se še bodo zgodile. To pa vsi tukaj vemo, od ministra, ki je sam
               to poudaril, do koalicijskih poslancev, do opozicijskih, da seveda ni tako.</p>
               <p>Hvala lepa.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp109">

               <speaker>PODPREDSEDNIK SREČKO HVAUC:</speaker>

               <p>Hvala. Proceduralno Boštjan Zagorac.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp110">

               <speaker>BOŠTJAN ZAGORAC:</speaker>

               <p>Hvala za besedo.</p>
               <p>Jaz bi resnično rad, da na tej seji naredimo nek korak naprej v reševanju področja
               zasebnega varovanja in resnično predlagateljem priporočam, da bi sklep; meni je žal,
               da ga ne bi podprli oziroma da bi sklep zgledal zelo čudno; da bi ga vsaj
               parafrazirali, napisali, da odbor priporoča Vladi Republike Slovenije, da pripravi
               neke spremembe, Vlada se bo potem lahko pohvalila, da je to naredila v 24 urah,
                   ker bomo to že jutri
               obravnavali, ampak resnično, danes bomo sprejeli sklep...</p>
            </sp>
            <sp xml:id="SDT4-OZNPJUIP-Nujna-043-2007-10-22.sp111">

               <speaker>PODPREDSEDNIK SREČKO HVAUC:</speaker>

               <p>... proceduralni predlog?</p>
            </sp>
            <sp xml:id="SDT4-OZNPJUIP-Nujna-043-2007-10-22.sp112">

               <speaker>BOŠTJAN ZAGORAC:</speaker>

               <p>Takoj. Imam, mislim, da po Poslovniku ga lahko tudi v zadnji sekundi oblikujem, ali
               ga dam na začetku, pa potem obrazložim, saj je vseeno, zdi se mi, da če danes mi
               priporočamo ostalim kolegicam in kolegom, ki niso člani tega odbora, da naj potrdijo
               nek zakon, jutri ga bomo obravnavali, to je čim prej, bo to jutri, bomo ugotovili, da
               je ta zakon slab in jim mogoče jutri vsi skupaj priporočali, naj tega ne naredijo,
               saj bomo člani in članice, mislim, izpadli hudo neresno, da danes jim predlagamo
               nekaj, jutri pa bomo tem istim kolegicam in kolegom v tej hiši predlagali nekaj
               drugega. Zato se mi zdi, spoštovani predsedujoči, da resnično ta sklep v takšni
               obliki, pa naj bo še tako splošen kot nekateri govorijo, glede na to, d vsi vemo, da
               se jutri ta zakon obravnava, resnično je popolnoma nesmiseln in bo izgledalo zelo
               hecno, če bomo pa jutri prišli pred svoje kolege v poslanske skupine in rekli, danes
               smo vam predlagali to, jutri pa smo si predomislili. Se mi zdi resno, razen, če bi ga
               parafrizirali drugače, oblikovali, bi mogoče bil sprejemljiv, mi je pa žal, da ne bi
               takšen sklep v taki obliki tudi nesprejet ali kakorkoli drugače...</p>
            </sp>
            <sp xml:id="SDT4-OZNPJUIP-Nujna-043-2007-10-22.sp113">

               <speaker>PODPREDSEDNIK SREČKO HVAUC:</speaker>

               <p>... je predlog.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp114">

               <speaker>BOŠTJAN ZAGORAC:</speaker>

               <p>Jaz kot sem že dejal na začetku, predlagam proceduralno, da bi se sklep preoblikoval
               tako, da odbor nalaga oziroma priporoča, ker nalagati ne more Vladi Republike
               Slovenije, da čim prej pripravi spremembe predloga zakona o zasebnem varovanju.
               Hvala.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp115">

               <speaker>PODPREDSEDNIK SREČKO HVAUC:</speaker>

               <p>Vlada je že sprejela predlog. Mi smo pa tisti, ki bomo v nadaljnjem postopku odločali
               o vsebini in o postopkih sprejemanja zakona. Besedo ima, obrazložitev poslanec
               Dimitrij Kovačič.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp116">

               <speaker>DIMITRIJ KOVAČIČ:</speaker>

               <p>Hvala lepa za besedo. Jaz ne vem, zakaj, kako se na vsak način išče dlaka v jajcu
               zato, da se najde razlog, da se ta predlog sklepa ne bi podprl. Gre popolnoma za
               jasno vsebino, da si želimo čim prej sprejem novele zakona o zasebnem varovanju. S
               kakšno vsebino bo ta zakon, o tem ne govorimo. Vsebina bo v tem zakonodajnem postopku
               pač takšna, kot bo, dokončne faze, ko se bo zakon sprejemal oblikovana. Ampak dejstvo
               je, da glede na vse to, o čemer govorimo, pa glede na vse posledice, ki so na tem
               področju nastale, da mi takšen zakon potrebujemo in zato mislim, da je normalno, da
               mi kot odbor tako priporočilo v Državnemu zboru sprejmemo. Še enkrat, ne gre za
               predlog zakona o zasebnem varovanju s konkretno vsebino, ampak govorimo o zakonu, ki
               bo to področje bolj učinkovito in bolj ustrezno in bolj kvalitetno uredil. Hvala.
           </p>
            </sp>
            <sp xml:id="SDT4-OZNPJUIP-Nujna-043-2007-10-22.sp117">

               <speaker>PODPREDSEDNIK SREČKO HVAUC:</speaker>

               <p>Hvala. Obrazložitev, poslanec Vili Rezman.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp118">

               <speaker>VILI REZMAN:</speaker>

               <p>Hvala lepa, gospod podpredsednik. Jaz sem si sicer upal, da si bom lahko prihranil,
               da moram sploh kaj spregovoriti, zato ker se ves čas, ves današnji dopoldan počutim
               zelo nelagodno. Nelagodno bi se počutil, če bi nepodprl tistih predlaganih sklepov,
               ki so zgolj ugotavlja ...<stage>/Nerazumljivo./</stage>... Zato sem tudi podprl. Nelagodno bi se
               počutil tudi, če bi podprl tisti drugi del, ki je govoril tako o faktih, kot o nekem sklepu, ki je želel pač
               poiskati objektivno krivdo, zato takrat nisem glasoval. In sedaj se nič ne počutim
               nelagodno, ko bom podprl predlog tretjega sklepa, ki preprosto govori o tem, da vsi,
               tako je bilo vsaj razumeti ugotavljamo, da zakon, o katerem govorimo ni najboljši, da
               vsi razmišljamo, da bi ga bilo dobro spremeniti in preprosto s tem tretjim sklepom
               samo izkazujemo svojo voljo, da smo pripravljeni pri izboljšanju obstoječe zakonodaje
               sodelovati. Zato bom seveda brez sleherne zadrege glasoval tudi za ta predlog, ki je
               zdaj postal predmet velikoumnih besed, ki so pa potrošene v prazno.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp119">

               <speaker>PODPREDSEDNIK SREČKO HVAUC:</speaker>

               <p>Hvala. Prehajamo na odločanje o tretjem sklepu in sicer v takšni vsebini, kot ste ga
               dobili v pisnem materialu.</p>
               <p>Kdo je za tretji sklep? <stage>(7 članov.)</stage> Je kdo proti? <stage>(4 člani.)</stage></p>
               <p>Ugotavljam, da je sklep sprejet.</p>
               <p>Tokom današnje seje smo dobili še en predlog sklepa in sicer predlog, ki ga je
               pripravila poslanska skupina Slovenske nacionalne stranke. Najprej predlog sklepa,
               potem pa še popravek tega predloga. Želi predlagatelj?</p>
            </sp>
            <sp xml:id="SDT4-OZNPJUIP-Nujna-043-2007-10-22.sp120">

               <speaker>BOŠTJAN ZAGORAC:</speaker>

               <p>Mislim, da popravek je tisti, ko smo ga oziroma smo ga pripravili v Slovenski
               nacionalni stranki, govoril bom o popravku v skladu s pogovorom tudi z gospodom
               ministrom, kajti čas, ki smo ga prvotno določili, je bil nekoliko prekratek in smo
               potem ta čas, da se ta nadzor inšpekcijski izvede podaljšali, je pa sklep v bistvu
               posledica dejstva in pa razlogov, zakaj vsaj po našem prepričanju, razlogov, zakaj je
               ta seja bila sklicana, se pravi, da se naredi neka akcija, nek korak naprej. Bodisi
               v, bom rekel, v skladu z obstoječo zakonodajo, bodisi v skladu z zakonodajo na
               področju zasebnega varovanja, ki še prihaja in za katero že nekateri veste, da bo
               sprejeta. Zato tudi takšen sklep, mislim, da zakonske pristojnosti imajo tako
               inšpekcijske službe, kot Ministrstvo za notranje zadeve, da takšno akcijo naredijo in
               se mi zdi, da je to sklep, ki resnično sledi današnji seji oziroma razlogom za sklic.
               In ni nobeno politikantstvo, ampak kvečjemu bom rekel, nalaganje dela tako
               inšpekcijskim službam, kot tudi Ministrstvu za notranje zadeve, da se na področju
               zasebnega varovanja nekaj dejansko premakne na bolje, tudi odvzame kakšna licenca, če
               bodo ugotovljene nepravilnosti, tudi odvzame komu delovno mesto, če se bo ugotovilo,
               da je to potrebno narediti. Hvala.</p>
            </sp>
            <sp xml:id="SDT4-OZNPJUIP-Nujna-043-2007-10-22.sp121">

               <speaker>PODPREDSEDNIK SREČKO HVAUC:</speaker>

               <p>Hvala. Prehajamo na odločanje o popravku predloga sklepa.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je popravek predloga sklepa sprejet.</p>
               <p>S tem hkrati ugotavljam, da smo tudi zaključili z današnjo sejo, se zahvaljujem vsem
               prisotnim in srečno.</p>
               <stage type="time">(Seja je bila zaključena 22. oktobra 2007 ob 11.58.)</stage>
            </sp>
         </div>
      </body>
   </text>
</TEI>
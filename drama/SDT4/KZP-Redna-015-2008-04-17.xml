<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-KZP-Redna-015-2008-04-17">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za poslovnik</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">C7BD1A6D70775738C1257412003F4C39</idno>
               <idno type="custom" subtype="day">756E787F17009117C125742F00226E13</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=pmagdt&amp;uid=756E787F17009117C125742F00226E13</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-KZP-Redna-015-2008-04-17.KZP" n="015">
               <name>Redna</name>
               <date when="2008-04-17"/>
            </setting>
         </settingDesc>
         <particDesc>
            <listOrg>
               <org xml:id="SDT4-KZP-Redna-015-2008-04-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-KZP-Redna-015-2008-04-17.KZP">
                        <orgName key="KZP">Komisija za poslovnik</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA POSLOVNIK</stage>
            <stage type="session">15. seja</stage>
            <stage type="date">(17. april 2008)</stage>
            <stage type="chairman">Sejo je vodil Bojan Kontič, predsednik komisije.</stage>
            <stage type="time">Seja se je pričela ob 13.04.</stage>


            <sp xml:id="SDT4-KZP-Redna-015-2008-04-17.sp1">

               <speaker>PREDSEDNIK BOJAN KONTIČ:</speaker>

               <p>Vidim, da smo sklepčni zato začenjam 15. sejo Komisije za poslovnik, jaz se
               opravičujem, da smo jo prestavili ampak včeraj je zasedal isti čas Odbor za zdravstvo
               katerega član sem in sem si želel seje zaradi pomembnosti tudi udeležiti.</p>
               <p>Za dnevni red ste prejeli predlog z eno točko dnevnega reda, to je obravnava pobude
               poslanke Darje Lavtižar Bebler za razlago šeste alineje, drugega odstavka, 115. člena
               in drugega odstavka 117. člena Poslovnika Državnega zbora. Predlagali smo tudi
               razširitev z 2. točko dnevnega reda, ki ste jo prejeli naknadno in ta govori o
               obravnavi predloga za razlago 244. člena v povezavi z 246. členom Poslovnika
               Državnega zbora, ki jo je na nas naslovila poslanka Poslanke skupine Zares, gospa
               Cveta Zalokar Oražem. Tako imamo predvideni dve točki za današnji dnevni red.
               Predlogov za umik do predvidenega časa s Poslovnikom nisem prejel tako, da je
               dejansko to tudi dnevni red po katerem bi danes obravnavali. Seveda bomo pa o
               razširitvi, ki je predlagana tudi glasovali.</p>
               <p>Pred tem naj povem, da se opravičil za današnjo sejo ni nihče, da pa imamo po
               pooblastilu nadomeščanje in sicer mag. Branka Grimsa nadomešča gospod Bojan Rugelj,
               gospoda Dimitrija Kovačiča pa nadomešča gospod Mitja Ljublješek in oba lepo
               pozdravljam na seji poslovniške komisije.</p>
               <p>Predlagam, da preidemo na odločanje o razširitvi seje današnje komisije.</p>
               <p>Sprašujem, kdo je za? <stage>(4 člani.)</stage></p>
               <p>Torej soglasno. Tako smo določili dnevni red z dvema točkama; prvo, ki je bila
               posredovana takoj s sklicem poslovniške komisije in drugo, ki smo jo danes dodali k
               temu že napovedanemu dnevnemu redu. Vabilu so se prijazno odzvali tudi
               predlagateljica za razlago poslanka Poslanske skupine Socialnih demokratov gospa
               Darja Lavtižar Bebler, predstavnik Zakonodajno-pravne službe se je pa opravičil
               generalni sekretar državnega za začetek in se nam bo pridružil kasneje napovedal pa
               je, da ga bo nadomeščal generalni namestnik, Matjaž Plevel, v tem trenutku ga še ne
               vidim ampak se nam bo verjetno pridružil kasneje.</p>
               <p>Predlagam torej, da preidemo na 1. točko dnevnega reda, pred tem bi vas želel še
               obvestiti, da po pooblastilu danes z nami prisotna tudi poslanka gospa Majda Širca,
               ki nadomešča poslanca dr. Mateja Lahovnika, tudi vam izrekam dobrodošlico na seji
               komisije.</p>
               <p>Prehajamo torej na <title>1. TOČKO DNEVNEGA REDA - TO JE OBRAVNAVA POBUDE POSLANKE
                  DARJE LAVTIŽAR BEBLER ZA RAZLAGO ŠESTE ALINEJE, DRUGEGA ODSTAVKA 115. ČLENA IN
                  DRUGEGA ODSTAVKA 117. ČLENA POSLOVNIKA DRŽAVNEGA ZBORA.</title>
               </p>
               <p>Ker je spoštovana kolegica z nami dajem najprej besedo njej. Gospa Darja Lavtižar
               Bebler, izvolite.</p>
            </sp>
            <sp xml:id="SDT4-KZP-Redna-015-2008-04-17.sp2">

               <speaker>DARJA LAVTIŽAR BEBLER:</speaker>

               <p>Hvala za besedo gospod predsednik. Vsem lep pozdrav. Naj uvodoma povem tako in začnem
               pravzaprav na koncu te konkretne situacije, ki je izzvala vprašanja, ki jih
               naslavljam na Komisijo za Poslovnik. 20. februarja sem v zakonodajno proceduro vložila svoj predlog zakona
               o odvetništvu. To je bila sreda. Naslednjega dne, v četrtek, smo prejeli od vodstva
               Državnega zbora zahtevo, da moram v tem predlogu zakona v obrazložitvi navesti tudi
               tiste posledice, ki jih ta predlog zakona ne bo imel. Kar je seveda svojevrsten
               absurd. Ker sem to potem kljub temu, da smatram, da to ne bi bilo potrebno, storila
               in vložila potem tako dopolnjeni predlog zakona ponovno v to proceduro, mi je bilo
               sporočeno, da je, v bistvu pet minut pred tem pa prišel s strani Vlade predlog zakona
               o odvetništvu. To je bilo v četrtek, 21. februarja. Se pravi takoj potem, ko je Vlada
               končala sejo in sprejela ta svoj predlog zakona o odvetništvu in ga poslala najprej v
               elektronski obliki v Državni zbor, potem pa še v fizični obliki.</p>
               <p>Zdaj jaz postavljam vprašanja, dve vprašanji pravzaprav, poslovniški komisiji, in
               sicer prvo se glasi: Ali je pravilno tolmačenje določbe šeste alineje, drugega
               odstavka, 115. člena Poslovnika Državnega zbora na način, da je v uvodu k predlogu
               zakona v primeru, da sprejem predloga zakona ne bo imel drugih posledic, to potrebno
               izrecno navajati in če je potrebno izrecno navajati, katera poslovniška določba to
               navaja? In drugič. Kdaj se v smislu določanja vrstnega reda obravnava iz prvega
               odstavka, 117. člena Poslovnika Državnega zbora šteje, da je bil predlog zakona
               posredovan, v oklepaju, poslan, v Državnem zboru. Ta dikcija posredovan, v oklepaju,
               poslan, izhaja točno tudi iz tega prvega odstavka 117. člena Poslovnika Državnega
               zbora.</p>
               <p>Zdaj pa če dovolite, bi vam nekoliko tudi utemeljila ti svoji vprašanji oziroma
               opozorila za kakšno problematiko in za katere probleme pravzaprav gre. Prvo odprto
               vprašanje je vprašanje interpretacije obveznih sestavin, ki jih mora vsebovati uvod
               predloga zakona. Sama ocenjujem, da je imel predlog zakona o spremembah in
               dopolnitvah zakona o odvetništvu, ki sem ga vložila 20. februarja 2008, vse potrebne
               sestavine, ki jih zahteva Poslovnik. Ker sprejem zakona ne bo imel drugih posledic,
               jih v uvodu tudi nisem navedla. Poslovnik ne zahteva ocene drugih posledic, ki jih bo
               imel sprejem zakona, kot to zahteva za finančne posledice. V predlogu zakona je torej
               nujno, da predlagatelj poda oceno finančnih posledic, tudi če oceni, da finančnih
               posledic na proračun in druga javna finančna sredstva sprejem zakona ne bo imel.
               Zadnjo alinejo drugega odstavka, 115. člena in ta je tukaj konkretno najpomembnejša
               pa ne zahteva ocene drugih posledic zakona, ampak le navedbo drugih posledic, ki jih
               bo sprejem zakona imel. Ne pa tudi navedbe tistih posledic, logično, ki jih sprejem
               zakona ne bo imel.</p>
               <p>Takšno rigorozno vztrajanje pri zahtevi, da je tudi v primeru, da sprejem zakona ne
               bo imel drugih posledic, to pa izhaja že iz tega, kar mi je bilo seveda potem
               naročeno s strani vodstva Državnega zbora in to, da je treba eksplicitno navesti, da
               nima podlage v Poslovniku, navajanje, da sprejem zakona ne bo imel drugih posledic,
               prav tako v ničemer ne prispeva h kakovosti uvoda predloga zakona in tudi ne prispeva
               k lažjemu odločanju o njegovi vsebini. Sicer je pa tudi objektivno nemogoče
               zatrjevati, da sprejem zakona ne bo imel nikakršnih drugih posledic, ker tega z vso
               gotovostjo ni mogoče napovedovati. To je seveda tudi povsem logično.</p>
               <p>Drugo vprašanje pa se nanaša na interpretacijo določb Poslovnika, ki urejajo vrstni
               red obravnave zakonov, in se pravi, ko gre za soočanje s situacijo, da se srečamo z dvema zakonoma ali z
               več zakoni, ki urejajo isto družbeno razmerje. Tako rekoč istočasno. V skladu z
               določilom prvega odstavka, 117. člena Poslovnika, bi moral Državni zbor najprej
               obravnavati tistega, ki je bil posredovan, v oklepaju, poslan, prvi. Poslovnik v tem
               kontekstu ne govori o predlogu zakona, ki je bil posredovan prvi in je imel vse
               zahtevane sestavine iz 115. člena Poslovnika, kot ta člen razlaga vodstvo Državnega
               zbora. Nasprotno. Določilo tretjega odstavka, 115. člena Poslovnika določa, da v
               primeru, da predlog zakona ne vsebuje vseh zahtevanih sestavin iz 115. člena,
               predsednik Državnega zbora pozove predlagatelja, da predlog zakona dopolni in če tega
               ne storijo v petnajstih dneh se šteje, da predlog zakona ni bil vložen. Torej, če
               predlagatelj zahtevano dopolnitev opravi v petnajstih dneh, bi moralo šteti, da je
               bil zakon že vložen z dnem, ko je bil dejansko posredovan, poslan, vložen, če hočete.</p>
               <p>V kolikor se za čas vložitve oziroma posredovanja predlog zakona šteje šele čas
               posredovanja predloga zakona, ki ima vse zahtevane vsebine iz 115. člena, je
               petnajstdnevni rok za dopolnitev nesmiseln, saj predlagatelju ne prinaša ničesar.
               Enak učinek bi namreč bil, če bi vodstvo Državnega zbora nepopoln predlog zakona
               enostavno zavrnilo in bi ga predlagatelj po dopolnitvi enostavno potem ponovno vložil
               pozneje. Prav tako je ob zakonu v elektronski bazi predlogov zakonov v rubriki,
               predlog zakona zadeva, kot datum prejema zakona naveden dan, ko je Državni zbor
               prejel osnovni, torej nepopolni po mnenju Državnega zbora nepopolni predlog zakona,
               ne pa dan, ko je bil predlog zakona dopolnjen na poziv predsednika Državnega zbora.
               Če pri dveh zakonih, ki urejata isto družbeno razmerje ugotavljamo kateri je bil
               posredovan, v oklepaju, poslan prvi, bi verjetno morali najprej preveriti datum
               prejema predloga zakona v Državnem zboru, v primeru dveh predlogov zakona o
               spremembah in dopolnitvah zakona o odvetništvu je odgovor nedvoumen. Eden, ki sem ga
               vložila sama, je bil Državnemu zboru posredovan, poslan 20. februarja 2008. Drugi, ki
               ga je vložila Vlada pa 21. februarja 2008. Se pravi dan pozneje.</p>
               <p>Kot zadnji argument in pa seveda še toliko bolj zanimivo, ki naj bi s strani vodstva
               Državni zbor opravičeval prav takšno obravnavanje statusa predloga zakona, ki sem ga
               vložila in kot je navedeno v prvi in drugi točki, teh, pač točkah, ki sem jih zdaj
               ravnokar utemeljevala pa vodstvo Državnega zbora navaja enako obravnavo v zelo
               podobnem primeru, ko je skupina poslancev s prvopodpisanim Sašem Pečetom vložila v
               proceduro predlog zakona o dopolnitvi zakona o zdravstvenem varstvu in zdravstvenem
               zavarovanju. Tam je šlo pa za povsem identično situacijo. Prvopodpisanemu Sašu Pečetu
               je bilo sporočeno, da tudi njegov uvod k predlogu zakona ne vsebuje stavka, ki
               govori, da ta predlog zakona ne bo imel nobenih drugih posledic in je potem v času,
               ko je gospod Sašo Peče, pač ta svoj predlog zakona dopolnjeval s tem stavkom, bil
               vložen potem predlog zakona Vlade na isto tematiko in je ravno tako šlo za situacijo.
               Takrat je Vlada prehitela za pol ure s svojim predlogom, predlog, dopolnjeni predlog
               gospoda Saša Pečeta. V tem mojem primeru pa je Vlada prehitela moj dopolnjeni predlog
               za pet minut.</p>
               <p>In bi samo to še povedala. V kolikor držijo moje navedbe v teh dveh točkah, ki sem
               jih zgoraj prej navedla je jasno, po mojem, da vodstvo Državnega zbora ne more z eno
               predhodno in napačno odločitvijo opravičevati nove napačne odločitve. Sklicevanje na
               to, po mojem globokem prepričanju, češ, v tej situaciji, tvoji konkretni, to zadevo
               tolmačimo tako, ker smo enako 
               tolmačili enako zadevo, ampak seveda tudi enako napačno tolmačili. To ne more biti
               nobena utemeljitev in nobena argumentacija. Jaz se zavedam seveda, da zdaj v tem
               trenutku, ko te stvari obravnavamo, je že v postopku de facto in so že bile
               opravljene določene obravnave na Odboru za notranjo politiko, je pač predlog po
               odvetništvu, ki ga je vložila Vlada, kot predlagatelj, že v proceduri in si seveda
               zaradi tega tudi od tega tolmačenja tukaj danes ne obetam ničesar posebnega. Mislim
               pa, da je treba to situacijo razčistiti tudi iz vidika bodočih verjetnih ali pa
               možnih situacij in preprečiti pač, po mojem mnenju, takšno napačno tolmačenje
               Poslovnika Državnega zbora. Vemo, da je pač procedura tista, ki je za vsako
               demokracijo in parlamentarno demokracijo še kako pomembna, da se vse pravzaprav začne
               pri proceduri in zato v izogib bodočim takšnim situacijam mislim, da je prav, da
               poslovniška komisija to stvar razloži in sprejme neko stališče, ki bo potem uporabno
               tudi v prihodnje. Hvala lepa.</p>
            </sp>
            <sp xml:id="SDT4-KZP-Redna-015-2008-04-17.sp3">

               <speaker>PREDSEDNIK BOJAN KONTIČ:</speaker>

               <p>Hvala lepa. Zdaj naj napovem tudi ravnanje komisije. Ravnali bomo podobno, kot je
               bilo to do zdaj, skladno s prakso te komisije in z odločitvijo, ki je bila na
               komisiji sprejeta. Danes bomo torej razpravljali o tem, ali je razlaga šeste alineje,
               drugega odstavka, 155. člena in drugega odstavka, 117. člena Poslovnika Državnega
               zbora potrebna oziroma je potrebno sprejeti. Torej, če bomo odločili, da je razlaga
               potrebna, bomo pripravili razlago in na naslednji seji o tej razlagi tudi odločali.</p>
               <p>Prehajamo na razpravo. Torej o tem, ali je razlaga šeste alineje, drugega odstavka,
               115. člena in drugega odstavka 117. člena Poslovnika Državnega zbora potrebno
               sprejeti. Odpiram razpravo. Kdo želi razpravljati? Gospod Tone Anderlič.</p>
            </sp>
            <sp xml:id="SDT4-KZP-Redna-015-2008-04-17.sp4">

               <speaker>ANTON ANDERLIČ:</speaker>

               <p>Jaz sicer mislim, da je škoda se s tem ukvarjati. Ker bo tako ali tako sprejeto
               tisto, kar bo oziroma ne bo nič sprejeto, ker bo tisto, kar bo večina, ne bo
               dvotretjinske večine. Bo pa napačno tisto, kar bo potrdilo tudi mnenje vodstva
               Državnega zbora. Zato se jaz bolj nagibam k oceni, da razlaga ni potrebna. Ampak, da
               gre za preprosto neznansko aroganco in podcenjevanje s strani vodstva Državnega zbora
               in služb, ki jim asistirajo. Kdor koli pač. Jaz vem, da asistira nekdo vedno pri
               mnenju. Najbrž ni Zakonodajno-pravna služba. Včasih pa tudi, ko sem se tukaj že z
               gospodom Mozetičem še preganjal, ko je on napisal določena mnenja oziroma jih je
               zagovarjal. Ampak ne želim tega reči.</p>
               <p>Jaz to vidim kot neko preprosto zgodbo. Če jaz grem pri rdeči luči čez semafor pa me
               policist ne kaznuje in mislim, da naslednjič to ponovim, me pa kaznuje in se
               zgovarjam pa rečem: <q>"Pa saj zadnjič me pa niste pa sem tudi šel čez rdečo luč."</q> Ali
               pa tukaj, recimo, ko gremo tukaj čez. Se je zgodilo že, da so nekatere poslance pred
               leti kaznovali. Milijon sprehodov pa niso glasovali. In kaj je zdaj tukaj? Napačno
               je, da jih je milijon bilo pa ni bilo, bom rekel, jih ujetih. Ker se tam ne hodi in
               podobno je pri tej zgodbi. Če se je zgodil presedan oziroma  napaka v primeru pri tem Pečetu se ne more s tem
               napačnim primerom opravičevati naslednjega. Takšno je moje mnenje, ker mislim, da
               tukaj ne gre za drugega. Najmanj kar je ima ta koalicija Vlade v vodstvu Državnega
               zbora skupaj z matičnem delovnem telesu, če bi bil ta zakon prej ali kateri koli
               drugi vložen pa bi Vlada želela svojega vložiti, ki je tako ali tako vedno druga, če
               je po nujnem postopku pa lahko seveda celo prehiti in meni je še bolj všeč tista
               določba Poslovnika, ki bi v tem primeru zaobšla vse zadrege da bi preprosto združili
               obravnavo vseh zakonov, ki bi bili do takrat vloženi, najmanj ta dva, mogoče se bi še
               kakšen našel na isto temo oziroma na urejanje istega družbenega razmerja kot se to
               reče.</p>
               <p>Torej gre za preprosto dejstvo, da se nekaj zavrne, nekaj prehiteva, za pet minut,
               pol ure, dva dni in tako naprej namesto, da bi se gledalo na osnovno zgodbo. Nič se
               ne bi zgodilo kajti tudi, če bi zakon bil prvi, tisti drugi, bi združili obravnavo in
               po postopku... Mi smo v prejšnjem mandatu v tistih dveh kar nekaj takšnih primerov
               imeli, v tem mandatu se ne spomnim, da bi to bilo ampak to je elegantna pot, da ne
               izigravate Poslovnika in se ne delate, bom rekel bolj močne kot ste ker tako ali tako
               z večino se da vse narediti. Jaz upam, da razumete o čem govorim, zato pravim, se
               nagibam k temu, da razlaga ni potrebna zaradi tega, ker tudi ne more biti sprejeta
               predvidevam ampak, da se preprosto ta primer ali pa zdaj sta dva primera ne jemljeta
               kot pravilo in da je to tisto kar se v bodoče izvaja ampak da se pač športno
               obnašamo, tukaj ni kaj. Kdor je bil prej je vložil, če je treba dopolniti, da se ne
               bi spuščal v zgodbo kako so nekatere obrazložitve ali pa utemeljitve vlaganih
               zakonov, pa je bilo tudi v prejšnjem mandatu tako. Jaz sem mnogokrat bentil sploh, ko
               gre za skrajšane postopke, ko gre za nujne postopke, tudi v prejšnjem mandatu sem se
               mnogokrat jezil, ko kar prepisujejo, <q>"copy-paste"</q> delajo tistih uvodov, predvsem
               zakonov zakaj se nek zakon po tem in tem postopku mora obravnavati, pa nima
               argumentov.</p>
               <p>Zato pravim, da je tukaj škoda, da bi se preigravali pa ne vem kaj počeli, če je po
               mnenju kvalificiranih predlagateljev nekaj treba vložiti, ko sprožijo postopek in če
               je ta, spet pravim v skladu s Poslovnikom se ga obravnava, če pa pride še drugi ali
               pa tretji ali ne vem koliko zakonov se jih po tistih določili Poslovnika o
               združevanju najelegantneje sprejme. Takšni primeri so že bili in ne spomnim se za ta
               mandat, za prejšnji mandat pa vem za nekaj zakonov, da je tako bilo.</p>
            </sp>
            <sp xml:id="SDT4-KZP-Redna-015-2008-04-17.sp5">

               <speaker>PREDSEDNIK BOJAN KONTIČ:</speaker>

               <p>Hvala lepa. Želi še kdo? Gospa Majda Zupan.</p>
            </sp>
            <sp xml:id="SDT4-KZP-Redna-015-2008-04-17.sp6">

               <speaker>MAJDA ZUPAN:</speaker>

               <p>Hvala lepa za besedo.</p>
               <p>No, jaz razumem pobudo spoštovane poslanke čisto kot normalno. Nekdo, ki pripravi
               predlog zakona, za to je treba kar precej časa, treba se je za to poglobiti in ga
               vloži in potem ima občutek, da mu je bila storjena krivica, recimo da ni bil
               upoštevan pravilno glede vrstnega reda, jaz mislim, da je prav, da se o tem
               pogovorimo in če je bila storjena napaka, da se naprej to ne ponavlja. Tako gledam na
               to, ker napake se dogajajo in se bodo dogajale, treba jih je vzeti kot sestavni del
               dela in treba jih je pa tudi popravljati.</p>
               <p>Zato mislim, da bi bilo... Bi pa rada slišala tudi mnenje Zakonodajno-pravne službe
               kako kot strokovnjaki razlagajo, če je bil postopek pravilen in kaj bi lahko iz tega
               sledilo. Hvala.</p>
            </sp>
            <sp xml:id="SDT4-KZP-Redna-015-2008-04-17.sp7">

               <speaker>PREDSEDNIK BOJAN KONTIČ:</speaker>

               <p>Hvala lepa. Gospa Darja Lavtižar Bebler, izvolite.
               </p>
            </sp>
            <sp xml:id="SDT4-KZP-Redna-015-2008-04-17.sp8">

               <speaker>DARJA LAVTIŽAR BEBLER:</speaker>

               <p>Hvala lepa.</p>
               <p>Jaz se z gospod Zupanovo v celoti strinjam v tistem delu, ko pravi, da se je treba o
               teh stvareh pogovoriti in po možnosti odpraviti potencialne, bodoče napake. Ne
               pristajam pa na to, da mi je bila strojena krivica... Ne, bila je storjena zloraba s
               strani vodstva Državnega zbora.</p>
            </sp>
            <sp xml:id="SDT4-KZP-Redna-015-2008-04-17.sp9">

               <speaker>PREDSEDNIK BOJAN KONTIČ:</speaker>

               <p>Hvala lepa. Če lahko še sam glede na to, da ni prijavljenih.</p>
               <p>Zdaj, kot sem povedal bomo glasovali o tem ali se pripravi razlaga teh dveh členov
               Poslovnika ali ne oziroma ali je razlaga potrebna. Glede na povedano v uvodu in glede
               na razpravi, ki sta sledile temu uvodu, bi jaz dejal, da je priprava razlage v tem
               primeru potrebna zaradi tega, ker bomo na ta način tudi omogočili Zakonodajno-pravni
               službi, da se do tega kvalitetno opredeli in nam posreduje predlog, ker v vsakem
               primeru zahtevamo od njih potem njihovo strokovno stališče in tokrat bomo ravnali
               povsem enako.</p>
               <p>Zato bom sam tudi podprl predlog za to, da se razlaga pripravi. K temu me vodi
               vsebinski razmislek, ki je bil prisoten in je prisoten v tej pobudi in ki sooča
               tretjo alinejo 115. člena z dejanskim stanjem, ki se dogaja in proceduro, ki se
               dogaja v državnem zboru. Ta tretja alineja 115. člena govori natančno to, če predlog
               zakona ne vsebuje zahtevanih vsebin iz tega člena predsednik Državnega zbora pozove
               predlagatelja, da predlog zakona dopolni. Če predlagatelj najkasneje v petnajstih
               dneh po pozivu predsednika Državnega zbora predloga zakona ne dopolni se šteje da
               predlog zakona ni bil vložen. Če bi obveljala praksa, ki je sedaj v Državnem zboru
               potem ta petnajstdnevni rok ne pomeni nič, torej bi enostavno bilo potrebno zakon, ki
               ne izpolnjuje vseh predpisanih pogojev zavrniti in počakati, da se vloži nov takšen,
               ki izpolnjuje pogoje. V tem primeru pa temu ni tako, predlog zakona je vložen in ker
               je ugotovljena pomanjkljivost je rok petnajstih dni v katerih se mora ta
               pomanjkljivost odpraviti in če se ta pomanjkljivost ne odpravi to potem pomeni kot da
               zakon ni bil vložen.</p>
               <p>Torej teh petnajst dni enostavno ni mogoče zaobiti z načinom, da rečeš zakon ne
               izpolnjuje pogojev in potem lahko Vlada ali kateri koli kvalificiran predlagatelj
               vloži tekst zakona kot je že bil vložen s tem dopolnilom za katerega opozorijo, da
               predsednik Državnega zbora opozori, da ni v skladu z zahtevami 115. člena in potem je
               ta zakon obravnavan kot prvi. To zame osebno seveda ni sprejemljivo bi pa želel o tem
               slišati strokovno mnenje zato bom tudi podprl predlog, da se pripravi razlaga 115.
               člena v povezavi s 117. členom, ki pa kasneje opredeljuje postopek, ko je zakon že
               pravilno vložen in omogoča združitev postopkov to kar je kolega Anderlič dejal v
               prejšnjem mandatu je tega nekaj bilo v tem mandatu pa mislim, da je en primer bil,
               nisem povsem prepričan.
               Predlagam, da z razpravo nadaljujemo. Gospod Ljubeljšek je bil. Ne, gospod Bojan
               Rugelj je bil naslednji in potem gospa Majda Širca. Izvolite.</p>
            </sp>
            <sp xml:id="SDT4-KZP-Redna-015-2008-04-17.sp10">

               <speaker>BOJAN RUGELJ:</speaker>

               <p>Hvala lepa. Jaz v bistvu tudi mislim, da kakšne razlage ni potrebno. Treba se je pač
               držati tistih predpisov in zdaj, če je ena zadeva pomanjkljiva, potem bi šele morali
               začeti razlagati delati. Če bi dopuščali pomanjkljiva vlaganja, kje bi pa potem mejo
               postavili kaj še je sprejemljivo in kaj ni več sprejemljivo. Eno bi nakracal tri
               vrstice pa bi vložil pa bi zadeve zavrl. Tukaj bo mene težko kdo prepričal, da so to
               naključja, ko gre za take minute ali pa ure navzkriž. Nekdo ima pač podatke, da ...
               Za Vlado je seveda jasno kaj ima na dnevnem redu in vse to in potem nekdo tam vidi in
               prinese sem zakon in postopke lahko načrtno zavira na tak način. Jaz, mene bo težko
               res kdo prepričal, da so to naključja. Ker če bi to bilo drugače, bi seveda bili ti
               termini ali pa te časovne razlike malo večje. Ne dopuščam ... Je pa možno, so seveda
               tudi čudeži. Ampak v take čudeže ravno jaz hudo velike ne verjamem. Sploh če se
               ponavljajo. In iz tega razloga jaz mislim, da je prav, da je vodstvo čisto prav
               ravnalo v tem primeru in to čisto akademsko vprašanje je, če je na pol pripravljen
               zakon prinese danes pa ga potem čez petnajst dni prinese popolnega, eden ga pa
               prinese drugi dan čisto popolnega. Kaj je zdaj prej? Mislim, da tukaj se je vodstvo
               prav odločilo v tem primeru. Hvala lepa.</p>
            </sp>
            <sp xml:id="SDT4-KZP-Redna-015-2008-04-17.sp11">

               <speaker>PREDSEDNIK BOJAN KONTIČ:</speaker>

               <p>Hvala lepa. Gospa Majda Širca.</p>
            </sp>
            <sp xml:id="SDT4-KZP-Redna-015-2008-04-17.sp12">

               <speaker>MAJDA ŠIRCA:</speaker>

               <p>Nedvomno, da se je prav odločilo vodstvo. Saj vemo čigavo je. Ampak vodstvo se je
               recimo in to vsi vemo, odloča menda prav tudi takrat, ko krši 115. člen brez
               kakršnega koli zardevanja, kaj šele vprašanja, ki bi ga odpirali recimo s sprejemom
               zakonov, ki, ne samo, da nimajo, mislim tukaj je razlika. To je bil nek zakon
               zavrnjen, ker ni imel tistega pojasnila, da drugih posledic na druga javno-finančna
               sredstva oziroma ne bo imel, poleg državnega proračuna. ...<stage>/Oglašanje iz klopi./</stage>...
               Razumem. Ja. Ampak sta dve kategoriji posledic. Mi pa obravnavamo zakone, ki ne
               zagotavljajo izpolnitve četrte alineje, ki pravi, da mora vsak zakon imeti, če nosi
               finančne posledice, te finance zagotovljene tudi v proračunu. In nešteto zakonov je.
               V bistvu pred meseci sprejetih tudi, ne glede na to ali rebalans bo ali ne bo, ki pač
               nimajo po milijonske vrednosti zagotovljene v proračunu. Pred letom in pol je bil to
               zakon, ki je prinašal milijardno finančno posledico, ko proračun sploh še ni bil
               odprt, niti postavka za to posledico ni bila odprta, če govorim o skladu za
               pluralizacijo medijev, ki je prinašal milijardo posledice. Zakon je bil sprejet,
               medtem ko proračun ni imel niti finančne posledice, kaj šele financ zagotovljenih.
               Skratka tukaj gre za manipulacijo in nedvomno bi se lahko zgodilo, da manipulacija bi
               bila tudi razlaga poslovniških pravil. Ker bi šla v korist primeru, ko je pač Vlada
               hotela zakon o odvetništvu ukrojiti po svoji podobi.</p>
               <p>Res, da pa priznam, da za mene je še zmeraj odprto vprašanje, ne glede na 116. člen,
               ali je, zgubi zakon, ki je vložen in za katerega se čaka še dopolnitev, ta status in
               ga na ta način lahko prihiti ali pač zamenja drug zakon, ki ga prehiti in naj bi bil
               nekako popoln. V tem kontekstu bi bilo mogoče dobro, če bi to razjasnili, ali  bi se veljalo ozirati na neko
               normalno logiko, to se pravi počakamo, da se zadosti tistemu dodatku, ki je tukaj
               sicer formalno, ampak mora pač biti in v tem smislu se ta vrstni red ali zamrzne
               oziroma se nek čas zamrzne in šele potem se lahko sprocesira naslednjega.</p>
            </sp>
            <sp xml:id="SDT4-KZP-Redna-015-2008-04-17.sp13">

               <speaker>PREDSEDNIK BOJAN KONTIČ:</speaker>

               <p>Hvala lepa. Gospod Anderlič.</p>
            </sp>
            <sp xml:id="SDT4-KZP-Redna-015-2008-04-17.sp14">

               <speaker>ANTON ANDERLIČ:</speaker>

               <p>... če bi slišali mnenje Zakonodajno-pravne službe in ta pot mi ni všeč, da šele ko
               se odločimo, da bomo to sprejeli, potem tudi dobimo to mnenje oziroma že razlago.
               Ampak poglejte, ta zgodba s preigravanjem vrstnega reda je bila očitna v pogojih
               starega Poslovnika in zato smo takrat nesporno, z zavedanjem takih težav, da se je
               tudi na posamezno temo javilo pet in več zakonov in so bili vrstni redi nemogoči in
               tako naprej in smo rekli: <q>"Ne. Proti izigravanju bomo napisali določbo, da je vladni
               zakon v vsakem primeru drugi."</q> Tudi še dodatne določbe smo naredili, da se lahko
               združijo vse stvari v eno.</p>
               <p>Mene seveda v tem delu ta stvar bi tudi skrbela, če bi Vlada morala urediti neko
               zadevo pa bi zaradi tega petnajst dni se čakalo na dopolnitev na vložitev kompletnega
               zakona. V takem primeru ima pa Vlada inštrument nujnega postopka, ki pa prehiteva,
               tudi, če bi bil korektno vložen ta prvi zakon. Tako da iz tega vidika nimamo mi
               nobenih težav in nobene potrebe, da na tak način razlagamo in na tak način
               onemogočamo neko iniciativo, ki je na strani poslancev, na strani Državnega sveta, na
               strani ljudstva in konec koncev v največji teži in z največjimi možnostmi pač na
               strani Vlade, ker ima tudi možnost nujnega postopka. Zato tukaj v tem delu mislim, da
               nič ni narobe ... Pravim, zaradi mene lahko razlaga, ampak glede na razpravo, sem že
               predvideval, da jih bo težko sprejet. Bi pa bilo nujno, da se ne ustavimo pri tem, če
               se odloči, da razlage ne bo, da bi potem pa vendarle to stališče pa povedali. Da se
               nismo odločili za razlago, zato ker je povsem jasno kakšen je vrstni red, kako se v
               tem primeru naj bi ravnalo. To je moje prepričanje.</p>
               <p>Je toliko stvari, ki jih lahko uporabimo in vsak svoj interes uveljavi tako, kot si
               ga misli in nič ni to nagajanje Vladi ali kakor koli. Oziroma vsaj ne more biti do te
               mere, da bi Vlado onemogočilo v izvajanju nujnih in tistih stvari, ki ...</p>
            </sp>
            <sp xml:id="SDT4-KZP-Redna-015-2008-04-17.sp15">

               <speaker>PREDSEDNIK BOJAN KONTIČ:</speaker>

               <p>Hvala lepa. V vsakem primeru, to, da sem prej povedal, da bomo zaprosili za mnenje
               Zakonodajno-pravno službo, seveda pomeni, da v tem primeru pričakujemo pisno mnenje,
               ki je potem nekako tudi podlaga za pripravo razlage poslovniške komisije. To pa
               seveda ne preprečuje, da v tej fazi Zakonodajno-pravna služba pove svoje mnenje,
               seveda tokrat v ustni obliki. Ker od njih tega niti zahtevali v tem trenutku še nismo
               in ko se bodo prijavili k besedi, jo bodo vsekakor tudi dobili. Gospod
               Ljubeljšek.</p>
            </sp>
            <sp xml:id="SDT4-KZP-Redna-015-2008-04-17.sp16">

               <speaker>MITJA LJUBELJŠEK:</speaker>

               <p>Hvala lepa. Jaz sem prvikrat na tej komisiji, tako da  dejansko poslušam, predvsem pa ko berem ta Poslovnik,
               glede na izkušnje, ki sem jih dobil v tem mandatu kaj se je že dogajalo pa kar
               poslušam, kar se je tudi v prejšnjim mandatih dogajalo in ko berem Poslovnik, meni je
               zadeva dosti jasna. V tem 115. členu, v šesti alineji piše: <q>"Druge posledice, ki jih
               bo imel sprejem zakona."</q> Predlagatelj zakona mora to naredit. Katere so te druge
               posledice? Ali so, ali niso. Če niso, mora navesti, da jih ni, ali pa jih navesti. Če
               se navežem naprej na 117. člen, da se obravnava predlog zakona, ki je bil posredovan
               prvi, mi je tudi po svoje logično. Če se predlog zakona, ki ni bil popoln v skladu s
               115. členom in če je za njim zakon, ki je popoln, potem ima ta prednost. Ker dejansko
               se drugače zadeve lahko dejansko zlorabljajo. Bi bilo pa tukaj, po mojem, smotrno, da
               bi bilo napisano: <q>"Ki je bil posredovan prvi in je v skladu z drugim odstavkom 115.
               člena."</q> To bi moralo biti pa bi bilo čisto jasno. Ampak v, po svoji logiki pa se mi
               zdi to logično. Če je prišel en zakon eno uro za prvim, ki ni popoln pa je bil vložen
               zato, da se prehiti popolnega, potem pa ta čaka petnajst dni. Pa bo ... To se mi ne
               zdi, dejansko se mi ne zdi to življenjsko in meni se zdi zadeva logična in jo tudi
               tako razumem. Bi bilo pa dobro slišati tudi Zakonodajno-pravno službo.</p>
            </sp>
            <sp xml:id="SDT4-KZP-Redna-015-2008-04-17.sp17">

               <speaker>PREDSEDNIK BOJAN KONTIČ:</speaker>

               <p>Ko govorimo o vložitvi zakona, je seveda pomembno kdaj je bil ta zakon vložen. Ne
               kdaj je izpolnjeval vse pogoje, ki so podpisani s 115. členom. To je moje
               razmišljanje. Zakonodajno-pravna služba. Izvolite gospod Božo Strle.</p>
            </sp>
            <sp xml:id="SDT4-KZP-Redna-015-2008-04-17.sp18">

               <speaker>BOŽO STRLE:</speaker>

               <p>Hvala za besedo gospod predsednik. Kot sicer veste, Zakonodajno-pravna služba v tej
               fazi postopka, ki se obravnava po teh dveh členih ni vključena, niti ne odloča, niti
               ne daje kakršnih koli stališč v konkretnih zadevah. Tako tudi v teh primerih, ki se
               konkretno obravnavajo, Zakonodajno-pravna služba do zdaj nikakršnega stališča
               zavzela. Ne konkretnega, ne splošnega.</p>
               <p>Če bi se v vsebino zdaj spuščali, bi že dajali razlago, za katero pa seveda mi
               potrebujemo le določen čas in resen strokoven pristop in pač  izdelavo pisnega mnenja. Ne bi zdaj jaz v tej
               fazi prejudiciral kar koli v zvezi s tem. Tako da vsebinska vprašanja razlage
               Poslovnika se Zakonodajno-pravna služba, vsaj kar se mene tiče, tukaj na seji ne bi
               opredeljevala do vsebinskih vprašanj. Toliko.</p>
            </sp>
            <sp xml:id="SDT4-KZP-Redna-015-2008-04-17.sp19">

               <speaker>PREDSEDNIK BOJAN KONTIČ:</speaker>

               <p>Hvala lepa. Želi še kdo razpravljati? To je še en argument za to, da se glasuje za
               razlago. Je bil ravnokar naveden. Želi še kdo razpravljati? Izvolite gospod Mitja
               Ljubeljšek.</p>
            </sp>
            <sp xml:id="SDT4-KZP-Redna-015-2008-04-17.sp20">

               <speaker>MITJA LJUBELJŠEK:</speaker>

               <p>Jaz ne vem, jaz bi bolj šel v tej smeri, da se dopolni ta 117. člen, prva točka, da
               bo bolj jasno. Ker tukaj je, tako kot sem rekel, je bil posredovan prvi in je v
               skladu z drugim odstavkom, 115. člena. Pa bi bila čisto zadeva jasna, nobene druge
               obrazložitve ne bi bilo treba.</p>
            </sp>
            <sp xml:id="SDT4-KZP-Redna-015-2008-04-17.sp21">

               <speaker>PREDSEDNIK BOJAN KONTIČ:</speaker>

               <p>Dobro. To seveda pomeni, da tega petnajstdnevnega roka ne bi rabili niti
               nezapisanega v tem Poslovniku. Ni pa slučajno teh petnajst dni zapisanih. Dobro. Želi
               še kdo razpravljati, preden dam na glasovanje? Gospod generalni sekretar Državnega
               zbora.</p>
            </sp>
            <sp xml:id="SDT4-KZP-Redna-015-2008-04-17.sp22">

               <speaker>MAG. LOVRO LONČAR:</speaker>

               <p>Hvala lepa gospod predsednik. Jaz ne bi želel podaljševati razprave, se mi pa zdi,
               da je prav, da povem tudi svoje osebno mnenje. Jaz menim, da, vsaj v tem konkretnem
               primeru, da ni bilo storjenega nič napačnega oziroma, da ni prišlo do kršenja
               Poslovnika. Ne glede na vse, jaz mislim, da tudi se vseskozi Poslovnik spoštuje.
               Spoštovala se bo tudi odločitev poslovniške komisije, če bo do te razlage prišlo
               oziroma kakršna koli pač že bo in jaz mislim, da tukaj bi težko govorili, to je moje
               osebno mnenje, o zlorabi Poslovnika. Tudi tukaj se je videlo, da so različna mnenja o
               tem na kakšen način se ta določila, če govorimo o 115., 117. členu uporabljajo.</p>
               <p>Omenjeno je bilo, jaz se opravičujem, ker nisem bil na začetku pri sami
               predstavitvi, da se je že dogodilo, da je prišlo do nekaterih, recimo, nedoslednosti,
               če govorimo o spoštovanju 115. člena. Ampak jaz bi želel povedati pa nočem odpirati
               polemike, tudi če govorimo konkretno, se lahko pojavlja vprašanje ali je, če nima nek
               zakon nekih posledic to potrebno pisati ali ne. Ker ravno v tem konkretnem primeru,
               recimo, ki ga je vložila gospa Bebler, je v točki tri jasno napisano, da ko govorimo
               o ceni finančnih posledic predloga zakona za državni proračun in druga javna finančna
               sredstva je jasno zapisano, da ta predlog sprememb in dopolnitev zakona nima
               finančnih posledic niti za državni proračun, niti za druga javna finančna sredstva.
               Če sem jaz prav razumel vaš dopis, se pravi, takih stvari potem niti ne bi bilo
               potrebno, glede na vaše mnenje pisati. Mi pa menim oziroma jaz osebno menim, da je ne
               glede na to ali so posledice ali ne, tudi če jih ni, je to potrebno zapisati. Tako
               da, če sem narobe razumel se opravičujem. Ampak tukaj sem recimo zaznal neko
               različnost pri obravnavi. Ker na eni strani ste dopolnili korektno s tisto točko pet,
               mislim, da je bila točka, kar je bilo še potrebno. Istočasno pa navajate, da tega
               niti ne bi bilo potrebno. Čeprav imamo pa v točki tri, ste pa isto navajali, da tega
               pač ni. Skratka upam, da sem
               bil jasen, bomo pa tudi mi če bo potrebno in predvidevam da tudi predsednik, če bo
               potrebno po današnji razpravi ali kakor koli bo verjetno tudi podal svoje stališče v
               zvezi s tem, če se bo tako odločil. Hvala lepa.</p>
            </sp>
            <sp xml:id="SDT4-KZP-Redna-015-2008-04-17.sp23">

               <speaker>PREDSEDNIK BOJAN KONTIČ:</speaker>

               <p>Gospa Darja Lavtižar Bebler.</p>
            </sp>
            <sp xml:id="SDT4-KZP-Redna-015-2008-04-17.sp24">

               <speaker>DARJA LAVTIŽAR BEBLER:</speaker>

               <p>Mislim, da je tukaj že bilo začutiti nek nesporazum. Torej jaz se sklicujem samo za
               to, d v bistvu pa čeprav sem šla v smeri navodil oziroma zahtev vodstva Državnega
               zbora in sem potem dostavila ta stavek, da predlagani zakon ne bo imel drugih
               posledic. Smatram, da je to nepotrebno sploh pa ne more biti to kot pogoj postavljeno
               zato, ker navajati druge posledice, ki jih bo imel sprejem zakona pa potem navajati
               tudi posledice, ki jih ne bo imel, to se mi zdi neprimerno. Tudi ta alineja pri
               drugem odstavku 115. člena, ki govori o tem kaj vse mora obsegati uvod, piše oceno
               stanja in razloga za sprejem zakona, to je v mojem konkretnem primeru bilo, cilje
               načela in poglavitne rešitve predloga zakona, to je v mojem primeru bilo, oceno
               finančnih posledic, v mojem primeru je to bilo. Navedbo, da so sredstva za izvajanje
               Zakona v državnem proračunu zagotovljena, je bilo, ker je bilo rečeno, da teh ni
               potrebnih in tako naprej in kot zadnja alineja v tem drugem odstavku tega 115. člena
               pa pravi, da je treba navesti tudi druge posledice, ki jih bo imel sprejem zakona.
               Jaz pa trdim, da je ta stavek postavljen tako, druge posledice ki jih bo imel sprejem
               zakona zakaj navajati posledice, ki jih ne bo imel oziroma posebej zagotoviti ter
               zatrjevati da posledic drugih ne bo imel.</p>
               <p>Zato jaz pravim, ker to problem je očitno, da bi bilo prav, da se ta razlaga tukaj
               sprejme in da se ve tudi za v bodoče. Bi pa samo še na to kar je gospod Rugelj prej
               rekel, da seveda on domneva, da je bil ta moj predlog zakona neko <q>"skropocalo"</q>, ki je
               bilo vloženo... Pravim da jaz razumem, da vi tako domnevate. Moj zakon je bil resen
               zakon, pripravljen resno in strokovno in res je samo to, da glede na prakso za katero
               zatrjujete, da velja v tem Državnem zboru ni pa člen samo tega enega odstavka. Ta
               sprejem tega zakona ne bo imel drugih posledica, samo tega bi bilo... Za kar pa
               smatram da je sporno ali je dejansko to sploh potrebno navajati.</p>
               <p>In seveda potem še v povezavi s tem 117. členom, ko gre za dva zakona, ki urejata
               isto družbeno vprašanje ali je lahko vštet v ta stavek, ki kakor da manjka kot tisti,
               ki potem odvzame k temu predhodno vloženemu zakonu.</p>
            </sp>
            <sp xml:id="SDT4-KZP-Redna-015-2008-04-17.sp25">

               <speaker>PREDSEDNIK BOJAN KONTIČ:</speaker>

               <p>Hvala lepa. Zdaj imamo kratko repliko, gospod Rugelj.</p>
            </sp>
            <sp xml:id="SDT4-KZP-Redna-015-2008-04-17.sp26">

               <speaker>BOJAN RUGELJ:</speaker>

               <p>Gospa poglejte, to kar vi govorite ni korektno. Še lepše bi bilo, če bi poslušali, če
               vam odgovarjam... Jaz sem navedel, da bi lahko nekdo poslal tudi neko <q>"skropocalo"</q>
               ali pa napol pripravljen predlog v parlament in se seveda izgovarjal na to, da ga je
               on prej poslal kot nekdo drug, ki ga je drug dan prinesel. To je bila predpostavka
               nisem govoril konkretno o vašem zakonu... No saj ni verjetno nekih novinarjev tukaj
               veliko ampak nima smisla tako govoriti ker toliko pa še vem kaj govorim.</p>
            </sp>
            <sp xml:id="SDT4-KZP-Redna-015-2008-04-17.sp27">

               <speaker>PREDSEDNIK BOJAN KONTIČ:</speaker>

               <p>No saj je prav da tudi za zapisnik, za magnetogram, da vemo kaj smo govorili. Gospod
               Anderlič.</p>
            </sp>
            <sp xml:id="SDT4-KZP-Redna-015-2008-04-17.sp28">

               <speaker>ANTON ANDERLIČ:</speaker>

               <p>Poglejte, jaz bi zelo težko sprejel argumente, ki približno na takšen način celotno
               stvar obravnavajo, češ šlo je za slab namen in tako naprej. O namenih se ne
                  presoja in namen je pri
               vsakem, ki se je spravil v neko akcijo na njegovi strani in njegova stvar in je samo
               vprašanje ali je to skladno s proceduro ali ni in to je vse. Ampak ta komisija bi
               morala pravzaprav biti v neki vlogi, bom rekla nekega mediatorja tudi v takšnih
               situacijah, ko gre za to, da se lahko razume na takšen način razlago in jaz mislm, da
               gre za šikanozno rabo nekaterih določil. To pa ne bi smelo biti, bom rekel naša
               osnovna manira ali pa naše osnovno presojanje stvari.</p>
               <p>Tukaj gre za to, da je veliko možnosti tudi, če bi to zadevo spoštovali samo v
               primeru, še enkrat bom ponovil, če bi šlo za resno ogrožanje države in ne vem kaj, ko
               se lahko nujni postopki vpeljejo bi Vlada to lahko naredila sicer se pa v petnajstih
               dneh ne bi nič zgodilo tudi, če bi tisti zakon vložili in bi ga šteli da je bil
               vložen 21., ta bi bil pa dopolnjen 28. in ne vem katerega bi imeli dva zakona in ne
               moremo se obnašati kot da tistega ni. To je problem in jaz res ne bi rad šel gledati
               zdaj stotine zakonov pa vam naštevati te obrazložitve, ki ne ustrezajo po tem istem
               členu, če sprejmemo, da je to bilo neustrezno kar se tukaj problematizira. Gospod
               Lončar, se bova enkrat pozabavala malo, če želite, resnično! Mislim, jaz to spremljam
               in tudi vem zakaj smo ta inštrument na ta način vgradili, da v nobenem primeru nihče,
               ki ima možnost, da nagaja, če gre za stvar, ki je tako pomembna, da ne more ustaviti
               Vlade pri njenih namerah, ker mora ona seveda odgovarjati in tako naprej. To je v
               Poslovniku vgrajeno, odvzemati ali pa <q>"margenolizirati"</q> pa vloge tistih, ki imajo
               tako ali tako slabše možnosti, ker nimajo aparata, ker nimajo tistega, nimajo
               tretjega in tako naprej, je pa narobe pristop.</p>
               <p>In zato pravim, da ta komisija in tukaj bi moral biti, bom rekel bolj senzibilen, ko
               obravnavamo ta vprašanja ne samo, da beremo en člen ali drug tako kot je v tistem
               trenutku nekomu najbližje. To bi morali preseči s tem ker konec koncev delamo nek
               sistem, ki bo tudi jutri, ko nas ne bo in tako naprej, da se ne bomo samo na ta način
               prekladali.</p>
            </sp>
            <sp xml:id="SDT4-KZP-Redna-015-2008-04-17.sp29">

               <speaker>PREDSEDNIK BOJAN KONTIČ:</speaker>

               <p>Dobro, preden pridemo k zabavi, gospod Rugelj, izvolite.</p>
            </sp>
            <sp xml:id="SDT4-KZP-Redna-015-2008-04-17.sp30">

               <speaker>BOJAN RUGELJ:</speaker>

               <p>Malo bi še mogoče razpravljal, hvala za besedo.</p>
               <p>Poglejte, tam ko ste prebrali, da je potrebno navesti še morebitne druge posledice,
               ki bi jih lahko zakon imel. Jaz mislim, da je prav, da je treba navesti v kolikor jih
               nima, da navedeš da zakon drugih posledic nima, ker drugače pustiš vprašanje odprto
               in se lahko nekoč izgovoriš, ja to sem pa pozabil napisati. Jaz mislim, da je že tako
               prav, da je malo tega ni odveč.</p>
            </sp>
            <sp xml:id="SDT4-KZP-Redna-015-2008-04-17.sp31">

               <speaker>PREDSEDNIK BOJAN KONTIČ:</speaker>

               <p>Gospa Širca.</p>
            </sp>
            <sp xml:id="SDT4-KZP-Redna-015-2008-04-17.sp32">

               <speaker>MAJDA ŠIRCA:</speaker>

               <p>Jaz bi preden dam en predlog bi še to komentirala, da nespoštovanje in razlike so
               tukaj ogromne. Gospod Lončar zdaj imamo sprejet Zakon o financiranju v vrtcih, ker
               druge posledice so za občine, nedvoumne; infrastrukturne, večji vtis pa tam ne piše,
               da teh posledic ni. Ne samo to, posledice so tudi za državni proračun, ker nikjer ni
               zagotovljeno, da denar ki bo potreben za oprostitev dajatev nekaterim staršem
               zagotovljen. In to je eklatantna kršitev, da ne govorim o toplih obrokih ker je isto.
               Ampak dobro, se mudi, to je popularno zdaj sprejeti zato kršitve Poslovnika niso
               relevantne. Ampak pri temu Zakonu o odvetništvu seje že zgodila ena kršitev, ker se
               je že začela razprava Zakona o odvetniški tarifi, ki pa izhaja iz tega zakona in ta
               naj bi bila eklatantna kršitev, gospod Lončar. Mi ne bi mogli, nismo mogli in ne bi
               smeli obravnavati Zakona o odvetniških tarifah, ki nima naslombe v glavnem telesu
               Zakona o odvetništvu. Zdaj ga mučite in cefrate, da bi prišel notri, ker ni povšeč
               ta, ki ga je prvopodpisana
               Darja Lavtižar Bebler vložila in seveda se seveda se ta telovadba dela na vse načine
               kot se da. Zato se mi zdi zelo smiselno, da preden se ne pride do razumne, ker tukaj
               samo razum in operativnost potrebna ker prakse se potem upoštevajo v bodoče. Preden
               se razreši vprašanje kakšen status in ali si zdaj izpadla iz te igre Darja zaradi
               tega, ker je tako nasilno padla Vlada se ustavi obravnava Zakona o odvetništvu. Mi
               statusa nimamo razčiščenega, zakon se že obravnava in se ga seveda sili na hitro
               skozi, sekunde trkajo in ni pa prav, da se na dvomih vzpostavlja nek zakon. Dajmo
               razčistiti to in potem naj se postopek Zakona o odvetništvu, ki mislim, da je na tej
               seji že sprožen oziroma na odborih, nadaljuje. Šele potem tako da to lahko daste na
               glasovanje. Hvala.</p>
            </sp>
            <sp xml:id="SDT4-KZP-Redna-015-2008-04-17.sp33">

               <speaker>PREDSEDNIK BOJAN KONTIČ:</speaker>

               <p>Kaj lahko damo na glasovanje?</p>
            </sp>
            <sp xml:id="SDT4-KZP-Redna-015-2008-04-17.sp34">

               <speaker>MAJDA ŠIRCA:</speaker>

               <p>Priporočilo.</p>
            </sp>
            <sp xml:id="SDT4-KZP-Redna-015-2008-04-17.sp35">

               <speaker>PREDSEDNIK BOJAN KONTIČ:</speaker>

               <p>Zdaj se bomo najprej odločali o tem predlogu, ki je. Gospod Ljubeljšek.</p>
            </sp>
            <sp xml:id="SDT4-KZP-Redna-015-2008-04-17.sp36">

               <speaker>MITJA LJUBELJŠEK:</speaker>

               <p>Se opravičujem, res ne mislim težačiti ampak nekako res odkrito govoriti.</p>
               <p>Tako si jaz zadevo razlagam, ta 115. člen res govori o petnajstih dneh, da je treba
               zadeve popraviti vendar je tukaj možna potem zloraba. To se pravi nekdo lahko, en
               vlagatelj vloži in si dobi potem petnajst dni časa, da zadevo še dopolni lahko eno
               uro, za tistem je pa vložen zakon, ki pa je popoln. In po moji logiki bi bilo veliko
               bolj primerno, da se 117. člen, prvi odstavek dopolni s tem, da jasno potem govori,
               da se obravnava predlog zakona, ki je bil posredovan prvi in je v skladu s 115.
               členom. ...<stage>/Medsebojno pogovarjanje/</stage>... Ne, zakaj, saj ima tisti še zmeraj čas
               petnajst dni, da zakon dopolni in bo prišel na naslednji red, to je logika. Po mojem,
               ne vem pa kakšna je praksa ali se to rešuje z obvezno razlago lahko ali gre v
               spremembo člena Poslovnika.</p>
            </sp>
            <sp xml:id="SDT4-KZP-Redna-015-2008-04-17.sp37">

               <speaker>PREDSEDNIK BOJAN KONTIČ:</speaker>

               <p>Obvezna razlaga zanesljivo v tem primeru ne bo dovolj in bo treba pripraviti predlog
               za spremembo Poslovnika. Ampak zdaj se že ponavljamo, gospod Lončar.</p>
            </sp>
            <sp xml:id="SDT4-KZP-Redna-015-2008-04-17.sp38">

               <speaker>MAG. LOVRO LONČAR:</speaker>

               <p>Hvala lepa gospod predsednik jaz bom čisto kratek.</p>
               <p>Jaz se vsebinsko ne spuščam v posamezne zakone, to je stvar poslank in a poslancev
               ampak sem pa prepričan, da tudi takrat kadar se vodstvo Državnega zbora odloča o
               posameznih poslovniških aktivnostih da tudi nima slabega namena ampak da dejansko
               sledi poslovniškim določilom, ki so pa seveda tako kot danes lahko predmet diskusije
               in takšna razprava je konec koncev tudi koristna zato, da se vidi kako in na kakšen
               način ravnati naprej.</p>
            </sp>
            <sp xml:id="SDT4-KZP-Redna-015-2008-04-17.sp39">

               <speaker>PREDSEDNIK BOJAN KONTIČ:</speaker>

               <p>Hvala lepa. Ne vidim več razpravljavcev, zaključujem razpravo in prehajamo na
               glasovanje. Glasovali bomo o predlogu sklepa, da je potrebna razlaga šeste alineje,
               drugega odstavka, 155. člena in drugega odstavka, 117. člena Poslovnika Državnega
               zbora.</p>
               <p>Kdo je za? <stage>(4 člani.)</stage> Kdo je proti? <stage>(2 člana.)</stage></p>
               <p>Ugotavljam, da je predlog sprejet.</p>
               <p>Zdaj prehajamo še na odločitev o tem, da izglasujemo sklep, da bomo v zvezi s
               pripravo delovnega besedila razlage šeste alineje, drugega odstavka, 115. člena in
               drugega odstavka 117. člena Poslovnika Državnega zbora skladno s tretjim odstavkom
               282. člena Poslovnika Zakonodajno-pravno službo zaprosili za pisno mnenje.</p>
               <p>Kdo je za? <stage>(4 člani.)</stage> Je kdo proti? <stage>(Nihče.)</stage> Tudi ta sklep je sprejet in zaključujem 1. točko dnevnega reda. Prej
               je bil še en predlog podan, izvolite.</p>
            </sp>
            <sp xml:id="SDT4-KZP-Redna-015-2008-04-17.sp40">

               <speaker>MAJDA ŠIRCA:</speaker>

               <p>....poslovniški komisiji zato mogoče presegam širino njenih možnosti ampak ali bi
               lahko dali na glasovanje tudi možnost, da...</p>
            </sp>
            <sp xml:id="SDT4-KZP-Redna-015-2008-04-17.sp41">

               <speaker>PREDSEDNIK BOJAN KONTIČ:</speaker>

               <p>Jaz prosim, da poslušamo...</p>
            </sp>
            <sp xml:id="SDT4-KZP-Redna-015-2008-04-17.sp42">

               <speaker>MAJDA ŠIRCA:</speaker>

               <p>Da dokler vodstvo Državnega zbora oziroma poslovniška komisija ne dobi odgovora o
               pravičnosti postopka ali urejenosti tega postopka se zakon, ki je dobil sedaj
               prioriteto, to je Zakon o odvetništvu, zadrži pri obravnavi.</p>
            </sp>
            <sp xml:id="SDT4-KZP-Redna-015-2008-04-17.sp43">

               <speaker>PREDSEDNIK BOJAN KONTIČ:</speaker>

               <p>Jaz mislim, da te pristojnosti poslovniška komisij nima.</p>
            </sp>
            <sp xml:id="SDT4-KZP-Redna-015-2008-04-17.sp44">

               <speaker>GOSPA MAJDA ŠIRCA:</speaker>

               <p> Kot priporočilo.</p>
            </sp>
            <sp xml:id="SDT4-KZP-Redna-015-2008-04-17.sp45">

               <speaker>PREDSEDNIK BOJAN KONTIČ:</speaker>

               <p>Dobro. Je še kaj bilo tu? ...<stage>/Medsebojno pogovarjanje/</stage>... Tudi ne moremo konkretni
               primer ocenjevati, nismo za to ampak je potrebno sprejemati ali nesprejemati razlage
               o Poslovniku kadar ugotovimo, da je razlaga potrebna in spremljanje izvajanja
               Poslovnika seveda. Zaključujem 1. točko.</p>
               <p>Prehajamo na <title>2. TOČKO DNEVNEGA REDA - TO JE OBRAVNAVO PREDLOGA ZA RAZLAGO
                  DOLOČB 244. ČLENA V POVEZAVI Z 246. ČLENOM POSLOVNIKA DRŽAVNEGA ZBORA.</title>
               </p>
               <p>S to točko smo danes razširili dnevni red, predlagatelj je poslanka Poslanske
               skupine Zares, gospa Cveta Zalokar Oražem. Zadeva nam je znana, gre pa za
               postavljanje poslanskih vprašanj in v bistvu za opozorilo na dogodek, ki se je na
               predhodni seji zgodil, ko je bil najavljen za poslansko vprašanje poslanec Zares
               gospod Vili Trofenik, ki pa na seji ni bil prisoten. Poslanska skupina Zares je
               želela, da v njihovem imenu Poslanske skupine Zares, v imenu poslanca Vilija
               Trofenika postavi poslansko vprašanje gospa Cveta Zalokar Oražem. To je bilo na seji
               onemogočeno, poslansko vprašanje je prebral predsednik Državnega zbora in odgovoril
               je predsednik Vlade. S tem je bila pravica do postavljanja poslanskega vprašanja s
               strani poslanca Vilija Trofenika izčrpana.</p>
               <p>No zaradi tega smo dobili tudi predlog za razlago določbe 244. člena v povezavi z
               246. členom Poslovnika Državnega zbora in bomo danes tako kot pri 1. točki
               razpravljali o tem ali je razlaga potrebna ali razlaga ni potrebna. Zdaj
               predlagateljice predloga za razlago določb 244. člena v povezavi z 246. členom
               Poslovnika Državnega zbora ni zato kar odpiram razpravo o tem predlogu, prva se je k
               besedi prijavila gospa Majda Širca, izvolite.</p>
            </sp>
            <sp xml:id="SDT4-KZP-Redna-015-2008-04-17.sp46">

               <speaker>MAJDA ŠIRCA:</speaker>

               <p>Bom prevzela tudi stališče in mnenje Cvete Zalokar Oražem, kolegice, ki se je, tako
               kot vsi ostali v Poslanski skupini Zares zgrozila nad uporabo ali tolmačenjem
               Poslovnika in jo tudi razumela kot omejevanje ali onemogočanje s strani predsednika
               Državnega zbora pri postavljanju poslanskih vprašanj opozicije. Vemo, da je to eno najbolj pomembnih ali pa
               primernih načinov izražanja svojih ne samo stališč, ampak zahteve tudi za pridobitev
               odgovorov in ta pravica nam je bila tokrat kršena. Še huje pa je, da je bila na nek
               način tudi izrabljena. Spoštovani predsednik, zelo pravilno ste povzeli celotno
               vlogo, ki smo jo podali. S tem, da naj razširim tisti del, ki se nam zdi za nas še
               posebej sprejemljiv. Pač dejstvo je bilo, da je gospod Trofenik moral tisti dan moral
               v bolnišnico, dejstvo je, da mi razumemo v poslanski skupini tudi skladno s
               tolmačenjem Poslovnika poslansko vprašanje, še posebej govorim o teh prvih
               vprašanjih, ki jih postavljamo predsedniku Vlade v tem sklopu, kot poslansko
               vprašanje, ki jo postavlja poslanska skupina. Tako so tudi najavljena in prej kot
               tisto pravico do poslanskega vprašanja, ki jo v nadaljevanju pridobivamo vsi poslanci
               in se obračajo na posameznega ministra in tako naprej. Tako da mi smo takoj seveda
               predlagali nadomestilo tistega, ki bi to poslansko vprašanje postavil in v tem
               kontekstu se je gospa Cveta Zalokar Oražem priglasila k skupaj v poslanski skupini
               pripravljenega poslanskega vprašanja. Saj vse poslanske skupine se pravzaprav skupaj
               odločamo o tematiki, ki se nam zdi potrebna, da je potrebno razjasniti ali pač
               nekateri lahko tudi individualno, ampak vendarle to so neke skupne strategije.</p>
               <p>Tisto kar hočem poudariti in kar se tudi nam, poslanski skupini zdi nerazumljivo je
               sklicevanje predsednika Državnega zbora, ko je vzel vajeti v svoje roke in po lastni
               presoji, po samovoljni odločitvi, sklicujoč se na neko prakso iz preteklosti v
               primeru poslanskega vprašanja gospod Presečnika, ki je bil odsoten in zaradi bolezni
               in je potem njegovo poslansko vprašanje postavil predsednik Državnega zbora. Skratka
               sklicujoč se na to izkušnjo, je tudi tokrat gospod Cukjati na javljanju vprašanje.
               Seveda s tem, ne samo to, da je izigral vprašanje, ker vprašanje ni sestavljeno samo
               iz vprašanja, ki ga najavimo v pisni obliki, vprašanje je celostno, razumljeno kot
               tisto, ki se ga lahko postavi pod določenimi pravili kot dodatno in kot tisto
               možnost, ki jo ima še poslanec, možnost, da ob morebitni nezadovoljivem odgovoru
               predsednika Vlade, lahko predlaga tudi razširitev, obravnavo na seji Državnega zbora
               glede odgovora. To se pravi, ob tem smo bili ob dopolnitev, bili smo najprej ob
               celostno postavljeno vprašanje, ob možnost dopolnitve in ob možnost, ki jo omogoča
                  Poslovnik, da zahteva
               tisti, ki postavlja vprašanje, razpravo o odgovoru na seji Državnega zbora. Skratka
               kaj hočem reči? Predsednik Državnega zbora, gospod Cukjati nima telesa poslanske
               skupine, nima telesa gospoda Trofenika in tudi ne ve kaj gospod Trofenik ali kdor
               koli iz Poslanske skupine Zares, ki je ime takrat pravico do poslanskega vprašanja,
               bi v nadaljevanju spraševal, kako bi utemeljil vprašanje in tudi kako bi z njim
               nadaljeval in tudi ali bi nadaljeval, glede na to, kar je gospod predsednik Vlade
               odgovarjal. V tem kontekstu je zelo samovoljno to tovrstno ravnanje. Sklicevanje se
               na neko prakso se nam ne zdi pravilno, kot smo danes že enkrat govorili, še posebej,
               če se nam ne zdi sprejemljiva tudi prejšnja praksa in zato bi bilo potrebno, da bi v
               izogib morebitnim podobnim primerom v prihodnje, da bi se Komisija za Poslovnik
               opredelila do omenjenega ravnanja predsednika Državnega zbora in da bi tudi podala
               ustrezno tolmačenje 244. člena, tako kot smo razložili oziroma kot je kolegica
               Oražmova razložila 244. člen v vlogi, ki jo imate pred seboj in ki določa status
               ustnega vprašanja.</p>
               <p>Ne bi hoteli, da bi se v bodoče to še dogajalo, kot pravim in menimo, da gre za grob
               poseg v pravice poslancev in poslank. Če že je nekdo bolan, bodisi in če že gospod
               Cukjati je razumel to, da nima poslanska skupina pravice do vprašanja, v kolikor bi
               ga postavil nekdo drug, če ga tako tolmači, potem bi lahko uporabil tudi druge poti,
               ki so premestitev poslanskega vprašanja na drugo sejo. Ne pa izgubo tega bonusa, ki
               ga imamo. Mi smo ga izgubili namreč in še huje je, predsednik Državnega zbora ga je
               deformiral. Deformiral, ko je s svojimi prebral poslansko vprašanje, ki je imelo
               seveda druge pododtenke in druge dodatne razvoje v svoji integriteti, ki pač vemo
               kako poteka. Zato je nujno, da se premisli to, ali je to ravnanje pravilno, ali je
               zdaj kar sklicevanje na neko prakso, ki je že sama po sebi bila takrat sporna, ali jo
               razumemo kot sporno sedaj pravilna in naj se pač komisija v prihodnje odloči in
               tolmači 244. člen, seveda v povezavi z 246. členom Poslovnika Državnega zbora.
               Hvala.</p>
            </sp>
            <sp xml:id="SDT4-KZP-Redna-015-2008-04-17.sp47">

               <speaker>PREDSEDNIK BOJAN KONTIČ:</speaker>

               <p>Hvala. Razprava naprej. Gospod Lončar.</p>
            </sp>
            <sp xml:id="SDT4-KZP-Redna-015-2008-04-17.sp48">

               <speaker>MAG. LOVRO LONČAR:</speaker>

               <p>Hvala lepa gospod predsednik. Dovolite, da tudi pojasnim svoje stališče v zvezi z
               omenjenim predlogom. Mislim, da se s tem stališčem strinja tudi predsednik Državnega
               zbora, ki je v tem predlogu tudi glavna oseba, zaradi katere je pravzaprav do tega
               vprašanja prišlo.</p>
               <p>Zdaj mnenje je, da je Poslovnik v tem delu popolnoma jasen. Vseskozi govori, da
               ustno poslansko vprašanje postavi poslanka ali poslanec. Nikjer ne govori o poslanski
               skupini. O poslanski skupini se govori samo v tistem delu, ko govori, da prva  štiri vprašanja predsedniku Vlade
               postavijo predstavniki opozicijskih oziroma enega vprašanja pozicijskih strank
               oziroma poslanskih skupin, se opravičujem. Tudi dogovor, ki je bil sklenjen ob
               začetku tega mandata v zvezi s tako imenovano rotacijo, ne samo poslanskih vprašanj
               predsedniku Vlade, ampak tudi ministricam oziroma ministrom, je bil usklajen in po
               takem sistemu se ta poslanska vprašanja tudi postavljajo in ta rotacija tudi
               funkcionira. Popolnoma vseeno je ali gre za poslansko vprašanje predsedniku Vlade ali
               pa ministrom. Jaz se ne spuščam v to, kako nastane to poslansko vprašanje, tako kot
               ste omenili. Se pravi, da je to, tako kot je tudi navedeno iz pisma gospe Cvete
               Zalokar Oražem, da gre za nek neformalen inštitut poslanskega vprašanja poslanske
               skupine. Ampak to je poslansko, ustno poslansko vprašanje poslanke oziroma poslanca.</p>
               <p>V tem dopisu je tudi navedeno, da je tik pred sejo predsednik Državnega zbora
               obvestil vodjo poslanske skupine. To sicer v zvezi s samo odločitvijo, kakršna koli
               danes bo v zvezi s tem predlogom, ne vpliva. Ampak ni bilo ravno tako. Jaz sem bil
               seznanjen s to zadevo. Ta odločitev oziroma ta seznanitev je bila tekom dopoldneva
               predstavljena tudi vodji poslanske skupine, gospodu dr. Lahovniku, predvsem na kakšen
               način bi se zadeva lahko reševala in je bil omenjen ta primer gospoda Presečnika in
               potem se je pač odvila, tako kot se je odvila na seji Državnega zbora.</p>
               <p>Tako da jaz osebno menim, da tukaj predsednik ni izigral tega inštituta. Res je bilo
               to vprašanje postavljeno z njegove strani, ker tudi oporekate. Ampak konec koncev je
               pa vsaj omogočil na nek način, da se to vprašanje postavi. Tako da tudi vprašanje bi
               bilo, kot ste omenili, da bi to vprašanje bilo ne postavljeno, ampak se prenese na
               naslednjo sejo. Ali to pomeni, da bi na naslednji seji, sprašujem, da bomo vedeli
               tudi ravnati za drugič, bilo potem pet vprašanj predsedniku Vlade? Se pravi tudi
               tistega, ki ga na tej seji ni bilo postavljenega.</p>
               <p>In zadnja stvar, ki bi rad na to temo opozoril oziroma seznanil, se opravičujem, je
               to, da je predsednik Državnega zbora na zadnjem kolegiju to vprašanje izpostavil. Je
               izpostavil ravno v sled tega, da ne bi prišlo do nadaljnjih zadreg, zapletov, tudi
               nejevolje s strani poslanskih skupin v zvezi s postavljanjem teh vprašanj. In kolikor
               sem seznanjen, se je predsednik Državnega zbora odločil, da kadar pač poslancev ne
               bo, se pravi bodo odsotni po najavi tega vprašanja, ga dejansko ne bo postavljal.
               Skratka, da ne bo razlik, ne
               med tem, ali gre za poslansko vprašanje predsedniku Vlade ali pa za vprašanje
               ministru. Poslanec je odsoten, ga dejansko ni in vprašanja ni. S tem, mislim, da ne
               bo prišlo do zadreg, nesporazumov in tudi do morebitnih zapletov. Hvala lepa.</p>
            </sp>
            <sp xml:id="SDT4-KZP-Redna-015-2008-04-17.sp49">

               <speaker>PREDSEDNIK BOJAN KONTIČ:</speaker>

               <p>Hvala. Gospa Majda Zupan.</p>
            </sp>
            <sp xml:id="SDT4-KZP-Redna-015-2008-04-17.sp50">

               <speaker>MAJDA ZUPAN:</speaker>

               <p>Hvala lepa. Jaz se spomnim tiste situacije v Državnem zboru in takrat sem bila malce
               presenečena, ker je gospa Oražmova protestirala proti temu. Meni se je zdelo logično,
               če poslanca ni, da pač ne bo vprašanja. Potem sem šla tudi pogledat, mislim, da se
               poslansko vprašanje veže na poslanca ali poslanko, to 240. člen jasno govori. In da
               je dejansko poslanska skupina omenjena samo za pomoč pri določitvi vrstnega reda,
               tako jaz razumem.</p>
               <p>No, še enkrat, če poslanca v tistem dnevu ni, potem poslansko vprašanje po mojem
               odpade. Ne poznam čisto prakse, vendar je omenjena iz leta 2006, ko je v prisotnosti
               poslanca postavil poslansko vprašanje predsednik Državnega zbora, in zdaj se je enaka
               situacija ponovila. Jaz razumem to kot gesto predsednika Državnega zbora, da kljub
               temu, da ni poslanca, drug iz poslanske skupine ne more postaviti, pa bi kljub vsemu,
               da ne bi izostalo vprašanje, postavil predsednik Državnega zbora. Mislim, da je
               predsednik Državnega zbora skušal ponuditi pomoč v tej smeri, da je dal pač možnost,
               da bi bilo poslansko vprašanje postavljeno.</p>
               <p>Potem je bilo pa še navrženo vprašanje, ali bi na naslednji seji se postavilo peto
               vprašanje predsedniku Vlade - jaz bi razumela, da ne. Da če ni bilo postavljeno na
               prejšnji, če želi poslanec postaviti na naslednji seji, potem se to isto vprašanje
               šteje v kvoto štirih poslanskih vprašanj. Ne vem, jaz tako razumem. <stage>/Oglašanje drugih
               v ozadju./</stage> Ja, ja. Zanimivo, ja, za naprej bo situacija najbrž takšna. Ja, ja. Hvala
               lepa.</p>
            </sp>
            <sp xml:id="SDT4-KZP-Redna-015-2008-04-17.sp51">

               <speaker>PREDSEDNIK BOJAN KONTIČ:</speaker>

               <p>Gospa Majda Širca.</p>
            </sp>
            <sp xml:id="SDT4-KZP-Redna-015-2008-04-17.sp52">

               <speaker>MAJDA ŠIRCA:</speaker>

               <p>Gospod Lončar, kot prvo naj opozorim, da na kolegiju zadnjič predsednik Državnega
               zbora ni odpiral tega primera. Spraševal je prisotne, kako naj v bodoče ravna, da pri
               postavljanju poslanskih vprašanj predsedniku Vlade ne bi bil tisti del, ko poslanec
               poziva k razpravi o odgovoru, izrablja. In s tem je tudi priznal, da ko je dal
               možnost predsedniku Vlade, gospodu Janezu Janši, da četrtič v bistvu vstopa v
               odgovor, je naredil napako; posredno je to priznal. In dejansko napaka je bila, ker
               se še ni zgodilo, da potem, ko nekdo predlaga poslovniško določbo, da se opravi na
               naslednji seji razprava o odgovoru predsednika Vlade, potem predsednik Vlade nima več
               možnosti odgovora. Slučajno se je to vprašanje odprlo, ko sem sama opozorila na ta za
               nas neprimeren način.</p>
               <p>Tu ne govorimo o 240., ampak o 244. oziroma 246. členu in o možnosti, ali je
               pravica,  da razumemo
               poslansko vprašanje kot pravico poslanske skupine, še posebej ob tem, kako je
               opredeljeno v 244. členu, v poslovniku možnost, da postavljajo poslanske skupine
               predsedniku Vlade poslansko vprašanje. In tu razumemo, saj najavljamo poslanskega
               vprašanja poslanske skupine vsak mesec, tako smo tudi pozvani. Ampak nedvomno gre za
               samovoljno ravnanje predsednika Državnega zbora, ki je konec koncev resnično omejilo
               poslansko skupino. Predsednik Državnega zbora je prebral tisti stavčič, polstavčič,
               ki je bil napovedan, pri tem je predsednik Vlade seveda mu dal odgovor, po tej
               logiki, če je že tako vstopil v telo Vilija Trofenika, potem bi lahko nadaljeval z
               dodatnim vprašanjem predsedniku Vlade in potem bi predsednik Vlade mu odgovoril. In
               ker gospod Cukjati, ki bi bil v telesu Vilija Trofenika, ne bi bil zadovoljen z
               njegovim odgovorom, recimo da, bi uporabil poslovniško možnost in bi predlagal
               razpravo o njegovem odgovoru. Skratka, tega scenarija ni bilo potem, kajne, če gremo
               v teorijo. In v tem kontekstu je bila poslanska skupina onemogočena in, jaz razumem,
               celo izigrana. Ta dobrovoljnost, ki je izhajala, kot pravite, gospa Zupan, kot je
               bilo rečeno, s strani predsednika Državnega zbora, ni bila na mestu. In prav je, da
               se praksa v prihodnje opredeli, kako se taki primeri lahko tretirajo, in se sanira
               tako improviziranje, ki je seveda tudi zelo različno - ali prebere vprašanje gospoda
               Presečnika kot predstavnika stranke pozicije ali predstavnika stranke opozicije, je
               seveda tudi drugače. No, to samovoljnost je treba odpraviti in jo določiti v nekih
               drugih normah. Se opravičujem, če sem šla predaleč s predlogom, da bi izpadli,
               opustili ali kakorkoli, ampak da pride do dogovora, ko se morebiti res poslanska
               skupina razume kot tista, ki ima pravico, ker pride na vrsto po določilih, enkrat
               toliko, da postavi predsedniku Vlade; poslansko skupino pač uteleša poslanec, kjer
               je, mislim, da v primeru, če zboli, upravičeno, da prevzame njegovo mesto nekdo drug.
               Saj imamo enaka stališča ali sorodna stališča, saj zato smo skupaj povezani v neko
               politično tvorbo.</p>
            </sp>
            <sp xml:id="SDT4-KZP-Redna-015-2008-04-17.sp53">

               <speaker>PREDSEDNIK BOJAN KONTIČ:</speaker>

               <p>Preden dam besedo naprej, bi želel še sam se opredeliti do te zadeve.</p>
               <p>Nekaj nejasnosti tu je, ampak predvsem v zvezi s tem, ali je mogoče, da predsednik
               Državnega zbora v imenu nekoga pač zastavi vprašanje, v imenu nekoga,  ki ga na seji ni. Meni je ta
               napoved blizu, ki je bila povedana. Torej, če poslanca ni, enostavno poslanskega
               vprašanja z njegove strani na tej seji Državnega zbora ne more biti. Je pa pri tem
               treba zelo jasno povedati tudi to, kar je vsaj po moji oceni zelo jasno, da poslanska
               vprašanja postavljajo poslanci in ne poslanske skupine. Se pravi, poslanec zastavlja
               poslansko vprašanje, je pa res, da je vnaprej določeno, kako je vrstni red
               postavljanja poslanskih vprašanj, glede na razmerje opozicija-koalicija. Ampak da bi
               zdaj rekli, da je postavljanje poslanskega vprašanja predsedniku Vlade v imenu
               poslanske skupine, kar se lahko pomotoma tudi napove pri postavljanju poslanskih
               vprašanj, tega seveda ne moremo enačiti s predstavitvijo poslanske skupine v imenu
               poslanske skupine pri obravnavi posameznega zakonskega predloga.</p>
               <p>Zato mislim, da bi morda bilo smiselno razmisliti o razlagi, o potrebnosti razlage,
               ampak zgolj v tej smeri, da se dejansko pojasni ta zadeva in da se v prihodnje tudi
               ve, da se to, kar se je dogajalo na seji Državnega zbora, v prihodnje ne more
               dejansko ponoviti. Torej, še enkrat ponavlja, če poslanec ni prisoten na seji
               Državnega zbora, v njegovem imenu nihče ne more postavljati poslanskega vprašanja,
               ker se potem dejansko poruši tudi ves nadaljnji scenarij, ki je v tem primeru, se
               pravi, zahteva po dopolnilnem odgovoru in možnost zahteve za obravnavo odgovora
               predsednika Vlade oziroma ministra na naslednji seji Državnega zbora. Zato
               razmišljam, da bi morda bilo vseeno smiselno to zahtevo oziroma prošnjo ali pa, lahko
               rečem, kar pobudo za razlago sprejeti, ravno zaradi tega, da bi te nejasnosti, ki pa
               so se zgodile, po moji oceni tudi nepravilnosti, čeprav lahko tudi z dobrim namenom
               predsednika Državnega zbora, da ne izključi nekoga, ki ga na seji ni, iz možnosti, da
               pridobi odgovor, da se to v prihodnje pač dejansko ne bi dogajalo.</p>
               <p>Zdaj pa razprava naprej, mag. Lončar najprej, izvolite.</p>
            </sp>
            <sp xml:id="SDT4-KZP-Redna-015-2008-04-17.sp54">

               <speaker>MAG. LOVRO LONČAR:</speaker>

               <p>Hvala lepa, gospod predsednik. Bom čisto kratek, ker se opravičujem, ker bom moral
               potem oditi.</p>
               <p>Rad bi se samo opravičil gospe Širca. Res je, lapsus je bil. Zadnjič na seji
               kolegija smo o tisti zadevi govorili, tako da mi je očitno od nekega drugega pogovora
               to ostalo. Tako da ne bo nesporazuma, se opravičujem.</p>
            </sp>
            <sp xml:id="SDT4-KZP-Redna-015-2008-04-17.sp55">

               <speaker>PREDSEDNIK BOJAN KONTIČ:</speaker>

               <p>Hvala. Gospod Rugelj.</p>
            </sp>
            <sp xml:id="SDT4-KZP-Redna-015-2008-04-17.sp56">

               <speaker>BOJAN RUGELJ:</speaker>

               <p>Hvala lepa. No, mislim, da ni tule nič potrebno, glede na to, da je gospod Lončar
               točno povedal, kaj so bili vzroki, ki so privedli predsednika, ali pa pomisleki, da
               je pač takrat on prebral tisto vprašanje. Povedal pa je tudi, kako bo v bodoče.
               Mislim, da bo to verjetno tudi v zapisniku, in ne vidim tu več nobenih potreb, in bo
               pač v skladu, tako kot je bilo razumljeno in tudi kot je razumljen poslovnik, tudi
               jaz sem ga bral in se spomnim, tam notri so poslanska vprašanja, ne vprašanja
               poslanskih skupin. Se pravi, vprašanja poslancev, in tako je tudi prav, da se
               tretira. In on je tudi razložil, kako bo v bodoče. Tako da mislim, da ni potrebno, da
               zdaj še dodatno, če bo v zapisniku to navedeno, mislim, da bi moralo to zadostovati.
               Hvala lepa.</p>
            </sp>
            <sp xml:id="SDT4-KZP-Redna-015-2008-04-17.sp57">

               <speaker>PREDSEDNIK BOJAN KONTIČ:</speaker>

               <p>Gospod Ljubeljšek.</p>
            </sp>
            <sp xml:id="SDT4-KZP-Redna-015-2008-04-17.sp58">

               <speaker>MITJA LJUBELJŠEK:</speaker>

               <p>Hvala lepa. No, tudi jaz se globoko strinjam s tem, kar je povedal gospod predsednik.
               Tudi sam, ko berem ta poslovnik, je zelo jasno napisano, poslanec lahko na eni seji
               postavi največ dve ustni vprašanji. Če postavlja ustno vprašanje, mora biti fizično
               prisoten. Nikjer ne vidim, da bi lahko namesto njega nek pooblaščeni poslanec njegovo
               ustno vprašanje postavil. Tako da je tu poslovnik z mojega vidika jasen.</p>
               <p>Sam mislim, da predsednik Državnega zbora ni - da je šel dejansko v nek kompromis z
               dobrim namenom. In tu sta samo dve možnosti, ali se dopolni zopet poslovnik, pa se
               opredeli, da se lahko pooblasti nekega drugega poslanca, kar mislim, da bi bilo
               nesmotrno. Se pravi, če poslanca ni, ni vprašanja in lahko potem na naslednji seji.
               Ali pa, da se dejansko, to pa mislim tako, da se sklene dogovor na kolegiju
               predsednika Državnega zbora, kaj je v tem slučaju, ali je ta dogovor bil dosežen ali
               ne. Mislim, da se s tem dogovorom na kolegiju lahko to opredeli in da se tudi potem
               to v praksi uporablja. Drugače pa, če se bere poslovnik, dejansko mora biti poslanec
               fizično prisoten, da lahko poda ustno vprašanje. Če ni prisoten, lahko samo pisno
               vprašanje, kajne? Tako da se strinjam s tem, kar je gospod predsednik maloprej tudi
               povedal.</p>
            </sp>
            <sp xml:id="SDT4-KZP-Redna-015-2008-04-17.sp59">

               <speaker>PREDSEDNIK BOJAN KONTIČ:</speaker>

               <p>Hvala lepa.  Želi še kdo
               razpravljati? Če ne, zaključujem razpravo in prehajamo na odločanje o naslednjem
               sklepu. Glasujemo o predlogu sklepa, da je potrebna razlaga določb 244. člena v
               povezavi z 246. členom Poslovnika Državnega zbora.</p>
               <p>Kdo je za? <stage>/Oglašanje v ozadju./</stage> Izvolite, obrazložitev glasu, gospod Rugelj.</p>
            </sp>
            <sp xml:id="SDT4-KZP-Redna-015-2008-04-17.sp60">

               <speaker>BOJAN RUGELJ:</speaker>

               <p>Hvala za besedo. No, jaz tega predloga ne bom podprl, ker mislim, da je nepotreben
               glede na razlago gospoda sekretarja in da je dosti jasno povedal vse razloge in tudi
               kako bo v naprej. In upam, da je pač magnetogram in tudi zapisnik, da se dela, tako
               da je popolnoma brez potrebe zadeva. V samem poslovniku pa je točno jasno napisano,
               poslanec postavi poslansko vprašanje, in ne poslanska skupina. In nima smisla zdaj, z
               dodatnimi razlagami bi lahko povzročili samo še dodatna vprašanja. In mislim, da to
               ni - no, jaz pač tega ne bom podprl.</p>
            </sp>
            <sp xml:id="SDT4-KZP-Redna-015-2008-04-17.sp61">

               <speaker>PREDSEDNIK BOJAN KONTIČ:</speaker>

               <p>Gospa Širca.</p>
            </sp>
            <sp xml:id="SDT4-KZP-Redna-015-2008-04-17.sp62">

               <speaker>MAJDA ŠIRCA:</speaker>

               <p>Jaz bom podprla, ker - ne bi podprla, če bi, se mi zdi, obstajala neka človečnost ali
               pa neka prijaznost znotraj Državnega zbora in če ne bi zmeraj grozilo z neko
               samovoljno razlago vodstva Državnega zbora, ki ni vedno v prid dobremu, prijetnemu in
               korektnemu ali pa celo legalnemu početju v Državnem zboru. Če se bo prepuščalo
               vsakokratni preverbi in interpretaciji, ki jo seveda predsednik Državnega zbora lahko
               ima, bomo vse bolj oddaljeni od nekih dobrih rešitev. Recimo, mislim, da bi bila
               korektna rešitev človeške narave tisti dan, če bi predsednik Državnega zbora
               povprašal Državni zbor in z glasovanjem, recimo, nas pozval k temu, ali se strinjamo,
               da poslanec, ki nadomešča zbolelega poslanca, postavi poslansko vprašanje. To bi bilo
               neko človeško ravnanje. Ne pa v smislu in duhu spoštovanja poslovnika, na tak način,
               kot je bilo prebrano in dojeto s strani predsednika Državnega zbora, omejiti neke
               možnosti ali pa celo izsmejati neke možnosti opozicijske poslanske skupine.</p>
               <p>Zato se mi zdi prav, da pravila mogoče dopolnijo ali pa obrazložijo in postavijo,
               preden se počaka bolj humani Državni zbor.</p>
            </sp>
            <sp xml:id="SDT4-KZP-Redna-015-2008-04-17.sp63">

               <speaker>PREDSEDNIK BOJAN KONTIČ:</speaker>

               <p>Hvala lepa. Gospa Majda Zupan, obrazložitev glasu.</p>
            </sp>
            <sp xml:id="SDT4-KZP-Redna-015-2008-04-17.sp64">

               <speaker>MAJDA ZUPAN:</speaker>

               <p>Hvala. Menim, da ni potrebna dodatna razlaga, ker se mi zdi, da je popolnoma jasno,
               da je poslansko vprašanje, kot smo že ugotovili, vezano na poslanca in ne na
               poslansko skupino. Da v konkretnem primeru mislim, da tudi reagiranje  poslanske skupine ni bilo najbolj
               korektno. In s tem, ko je predsednik Državnega zbora ponudil možnost, je celo več od
               poslovnika. Tako da v tem primeru pa kaže, jaz tako razumem, da se je najbolje držati
               črke poslovnika in popolnoma nič drugega. Hvala lepa.</p>
            </sp>
            <sp xml:id="SDT4-KZP-Redna-015-2008-04-17.sp65">

               <speaker>PREDSEDNIK BOJAN KONTIČ:</speaker>

               <p>Dobro, prehajamo... Aha, še obrazložitev glasu, gospod Ljubeljšek. <stage>/Oglašanje v
               ozadju./</stage> Prosim, gospod Ljubeljšek ima besedo. Se opravičujem spoštovanim damam!</p>
            </sp>
            <sp xml:id="SDT4-KZP-Redna-015-2008-04-17.sp66">

               <speaker>MITJA LJUBELJŠEK:</speaker>

               <p>No, že prej sem v razpravi povedal, da je meni poslovnik popolnoma jasen, da lahko
               ustno vprašanje postavi poslanec, ki je fizično prisoten. Tako da ne vem, kakšna bi
               bila lahko tu povedana razlaga poslovnika.</p>
               <p>Bi pa predlagal, če je to možno, da komisija predlaga kolegiju, da se v tej zvezi
               sklene na kolegiju dogovor med poslanskimi skupinami. Tako da ne bom podprl obvezne
               razlage.</p>
            </sp>
            <sp xml:id="SDT4-KZP-Redna-015-2008-04-17.sp67">

               <speaker>PREDSEDNIK BOJAN KONTIČ:</speaker>

               <p>Hvala lepa. Svoje ravnanje sem že prej obrazložil, tako da prehajamo res na
               odločanje.</p>
               <p>Kdo je za predlagani sklep? <stage>(2 člana.)</stage> Kdo je proti? <stage>(3 člani.)</stage></p>
               <p>Predlagani sklep ni sprejet.</p>
               <p>Priporočilo kolegiju, mislim, da s strani poslovniške komisije verjetno ni niti
               smiselno. Na kolegiju se morajo pač odločati skladno s poslovnikom, oni se ne morejo
               dogovoriti nič, kar ni v tem poslovniku zelo jasno zapisano.</p>
               <p>Preden zaključim to točko, gospa Širca, izvolite.</p>
            </sp>
            <sp xml:id="SDT4-KZP-Redna-015-2008-04-17.sp68">

               <speaker>MAJDA ŠIRCA:</speaker>

               <p>Se opravičujem, ampak mi smo zapisali, da bi glasovali oziroma odločali o možnosti
               ustreznega tolmačenja, kar ste zdaj zavrnili, 244. člena, hkrati pa tudi, da bi se
               opredelili do takega ravnanja, ko predsednik Državnega zbora stopi v telo drugega in
               potem zadovolji tistemu, ne nemogoč način zadovolji tistemu pravilu, o katerem vi
               pravite, da samo tisti, ki je tam prisoten, lahko ustno postavi. Tukaj je pač, ali bo
               v prihodnje, se pravi, gospod Cukjati, če bo poslanec ali poslanka, ki je najavila
               poslansko vprašanje, odsotna zaradi očitno zelo opravičljivih razlogov, potem
               predsednik Državnega zbora še naprej prebiral in stopil na njegovo mesto. Tako sem
               postavila vprašanje, tako sva s Cveto Zalokar postavili vprašanje. <stage>/Oglašanje v
               ozadju./</stage></p>
            </sp>
            <sp xml:id="SDT4-KZP-Redna-015-2008-04-17.sp69">

               <speaker>PREDSEDNIK BOJAN KONTIČ:</speaker>

               <p>Predlagam, da se prijavite k besedi. Zdaj ta zadnji predlog podan je bil zajet sicer
               v razpravi, mi smo se, vsak posameznik, odločili oziroma komentirali dogajanje takrat
               na seji Državnega zbora. Sama komisija kot taka pa ni pristojna za ocenjevanje
               konkretnih dejanj pri vodenju Državnega zbora oziroma spoštovanju ali nespoštovanju
               tega poslovnika. Tako da menim, da smo pač z izglasovanjem oziroma neizglasovanjem
               sklepa, da je potrebna obvezna razlaga, odločili, da te razlage ne pripravimo. Zato
               tudi ni potreben sklep o tem, da bi zahtevali pisno mnenje Zakonodajno-pravne službe
               v tem primeru.</p>
               <p>S tem zaključujem 2. točko dnevnega reda in hkrati tudi sejo Komisije za poslovnik.
               In se vam lepo zahvaljujem za udeležbo.</p>
               <stage type="time">(Seja je bila končana 17. aprila 2008 ob 14.35.)</stage>
            </sp>
         </div>
      </body>
   </text>
</TEI>
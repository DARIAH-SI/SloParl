<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-UK-Redna-001-2005-02-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Ustavna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">12C4D0F5F1E811E3C1256F8200315FA5</idno>
               <idno type="custom" subtype="day">77B546091D884192C1256FAA004A2B8B</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=77B546091D884192C1256FAA004A2B8B</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-UK-Redna-001-2005-02-16.UK" n="001">
               <name>Redna</name>
               <date when="2005-02-16"/>
            </setting>
         </settingDesc>
         <particDesc>
            <listOrg>
               <org xml:id="SDT4-UK-Redna-001-2005-02-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-UK-Redna-001-2005-02-16.UK">
                        <orgName key="UK">Ustavna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">USTAVNA KOMISIJA DRŽAVNEGA ZBORA REPUBLIKE SLOVENIJE</stage>
            <stage type="session">1. seja</stage>
            <stage type="date">(16. februar 2005)</stage>
            <stage type="chairman">Sejo je vodil France Cukjati, predsednik ustavne komisije.</stage>
            <stage type="time">Seja se je pričela ob 10.03 uri. </stage>


            <sp xml:id="SDT4-UK-Redna-001-2005-02-16.sp1">

               <speaker>PREDSEDNIK FRANCE CUKJATI:</speaker>

               <p>Začenjamo 1. sejo ustavne komisije državnega zbora.</p>
               <p>Opravičil se je gospod Rop, nadomeščal ga bo gospod Cvikl. Drugih informacij o
               eventualni odsotnosti nisem prejel.</p>
               <p>S sklicem seje 12.1.2005 ste prejeli naslednji predlog dnevnega reda, v skrajšanem
               besedilu, da ne bom celega bral. Pod 1. točko dogovor o delu ustavne komisije. In pod
               2.a točko predlog za začetek postopka za spremembo ustave Republike Slovenije z
               osnutkom ustavnega zakona, EPA 56/4. Prvopodpisani gospod Potrč. In pod 2.b predlog
               za začetek postopka za spremembo ustave Republike Slovenije z osnutkom ustavnega
               zakona, EPA 86/4. Prvopodpisani magister Branko Grims.</p>
               <p>Dne 26.1.2005 je skupina poslancev umaknila predlog za začetek postopka pod 2.b
               točko dnevnega reda. Zato sem to točko dnevnega reda, kot brezpredmetno umaknil z
               dopisom, z dne 28.1.2005. O tem predlogu za umik ni potrebno glasovati.</p>
               <p>Hkrati pa sem 28.1.2005 predlagal, da se predlagani dnevni red razširi z obravnavo
               na novo vloženega predloga za začetek postopka za spremembo ustave, in sicer EPA
               101/4, ki ga je istočasno z umikom prejšnjega, torej 26.1., v ustavno-revizijski
               postopek vložila skupina poslancev, s prvopodpisanim magistrom Brankom Grimsom.
               Predlagatelji tokrat predlagajo črtanje 83. člena ustave.</p>
               <p>O predlogu v zvezi z dnevnim redom ni mogoča razprava poslancev. Svoje stališče
               lahko podajo predstavniki poslanskih skupin. Po 3 minute.</p>
               <p>Odločali bomo o razširitvi dnevnega reda z 2.c točko. Želi kdo razpravljati o
               predlogu za razširitev predlaganega dnevnega reda? Če ne, potem prehajamo na
               odločanje o predlogu za razširitev. Naj opomnim, da tako kot doslej, bomo glasovali z
               zelenim kartončkom.</p>
               <p>Najprej sprašujem, kdo bo... ...<stage>/Glas v ozadju./</stage>... Ja, smo sklepčni. Torej, kdo je
               za to, da se razširi dnevni red z 2.c točko, naj dvigne zeleni kartonček. <stage>(20
               članov.)</stage> Je kdo proti? <stage>(Nihče.)</stage></p>
               <p>Ugotavljam, da je določen, da je razširitev dnevnega reda sprejeta, in s tem tudi
               sprejet dnevni red, kjer bomo pod 1. točko govorili o delu ustavne komisije, in sicer
               dogovor o morebitnem oblikovanju skupine strokovnjakov. Shema obravnave predloga za
               spremembo ustave, oziroma predloga ustavnega zakona, s seznanitvijo tabele
               dvotretjinske večine v komisiji. Pod 2.a točko bomo razpravljali o predlogu za
               začetek postopka za spremembo ustave, s prvopodpisanim gospodom Potrčem. In pod 2.c
               točko prav tako predlog za začetek postopka za spremembo ustave 83. člena, s
               prvopodpisanim gospodom Brankom Grimsem. In pod 3. točko razno.</p>
               <p>Prehajamo torej na <title>1. TOČKO DNEVNEGA REDA - DOGOVOR O DELU USTAVNE KOMISIJE:
                  DOGOVOR O MOREBITNEM OBLIKOVANJU SKUPINE STROKOVNJAKOV.</title>
               </p>
               <p>Uvodoma bi rad povedal, da, kot je znano,  je v prejšnjem mandatu pri ustavnih spremembah sodelovala
               skupina strokovnjakov, ki jo je imenovala ustavna komisija. Sodelovali so pri
               posameznih točkah, nas suportirali s svojimi mnenji. In sedaj zopet stojimo pred
               začetkom postopka ustavnih sprememb. In se seveda pojavlja vprašanje, ali
               potrebujemo, in kako naj oblikujemo, če potrebujemo, skupino strokovnjakov, ki bi nam
               pomagala pri delu.</p>
               <p>Gospod Cerar.</p>
            </sp>
            <sp xml:id="SDT4-UK-Redna-001-2005-02-16.sp2">

               <speaker>DR. MIRO CERAR:</speaker>

               <p>Hvala lepa. Oglasil sem se zato, ker sem bil v prejšnjem mandatu tako imenovani
               koordinator, nekakšen delovni vodja te strokovne skupine, ki je delovala za ustavno
               komisijo.</p>
               <p>In bi rad samo na kratko povedal dve, tri izkušnje, ki smo jih delili vsi v tej
               komisiji. Namreč ta strokovna skupina je bila zelo velika. In kljub temu, da so bili
               notri v glavnem res vrhunski strokovnjaki, je zelo težko delovala že samo zaradi
               tega, ker je bila tako velika. In hkrati smo tudi ugotavljali, da seveda bi bilo
               bolje, če bi pravzaprav se razdelili lahko strokovnjaki po posameznih vsebinskih
               sklopih. Torej problemskih sklopih. Na primer tisti, ki poznajo področje lokalne
               samouprave, so tukaj eksperti, bi delali na tem področju, tisti, ki so bili recimo za
               mednarodno problematiko, na onem, za referendum spet na tretjem področju. Skratka, če
               povzamem, mislim da razumete kaj hočem povedati. Menim, da bi bilo dobro, če bi
               komisija razmišljala v to smer, da bi v primeru, če bi se odločila, da bo seveda
               pritegnila strokovnjake, torej zunanje strokovnjake k delu ustavne komisije,
               razmišljala o tem, da bi morebiti oblikovala raje manjše skupine teh strokovnjakov ad
               hoc, torej za posamezne problemske sklope, ki se bodo in kot se bodo postavljali. To
               je, bi rekel, neka moja misel na podlagi izkušenj, z željo seveda, da bi lahko
               morebitne take strokovne skupine, ena ali več, učinkovito delovale in sodelovale z
               ustavno komisijo.</p>
               <p>Hvala lepa.</p>
            </sp>
            <sp xml:id="SDT4-UK-Redna-001-2005-02-16.sp3">

               <speaker>PREDSEDNIK FRANCE CUKJATI:</speaker>

               <p>Hvala tudi vam. Glede strokovne skupine odpiram razpravo. Ja, gospod Potrč.</p>
            </sp>
            <sp xml:id="SDT4-UK-Redna-001-2005-02-16.sp4">

               <speaker>MIRAN POTRČ:</speaker>

               <p>Hvala lepa. Gospod predsednik, kolegice in kolegi, lep pozdrav na 1. seji.</p>
               <p>Jaz mislim, da je pomembno, da se pogovarjamo o tem, kako se bomo organizirali in
               delali, ne glede na, lahko tudi različne izkušnje iz dela ustavne komisije v
               preteklem mandatu, si ne znam predstavljati, da bi lahko ustavna komisija delala brez
               določene pomoči stroke. Ustavno-pravna vprašanja so toliko zahtevna, resna, imajo
               toliko elementov v odločitvah, pa tudi toliko elementov v samem oblikovanju besedila,
               da se enostavno samo preko ljubiteljskega ali pa političnega odnosa poslank in
               poslancev to zelo težko stori.</p>
               <p>Jaz vem, da smo v prejšnjem mandatu kdaj pa kdaj bili kritični, kdaj pa kdaj tudi
               nismo upoštevali, kar je naša pravica, ker odločitve, ki jih sprejemamo, sprejemamo
               poslanci. Ampak imeli smo priložnost slišati stroko. In se na podlagi tega odločati.
               Jaz si ne znam predstavljati, da bi ustavna komisija lahko brez sodelovanja
               strokovnjakov sodelovala.</p>
               <p>Kako se organizirati? Sem pričakoval, gospod predsednik, da boste kakšno idejo in
               predlog kot predsednik dali, in ga verjetno še boste.  Jaz soglašam, da je za posamezne tematske sklope
               mogoče oblikovati ožje skupine, na kar je zdaj dr. Cerar opozoril, ampak to je tudi
               doslej bila praksa. Samo, da je bil notranji dogovor, ker so se oblikovale
               podskupine, ki so nam potem dajale posamezna mnenja, in da je lahko taka odločitev
               ali pa da mi za vsak primer, preden se odločimo, oblikujemo skupine.</p>
               <p>Jaz plediram, skratka, da se po sodelovanju stroke in strokovnjakov, univerzitetnih
               profesorjev in drugih na področju ustavnega prava odločimo pozitivno, da se
               dogovorimo, da imamo, in da se odločimo, da nobena odločitev v ustavni komisiji ni
               sprejeta, dokler ne slišimo teh mnenj; odločitev je potem pa, jasno, naša. Hvala
               lepa.</p>
            </sp>
            <sp xml:id="SDT4-UK-Redna-001-2005-02-16.sp5">

               <speaker>PREDSEDNIK FRANCE CUKJATI:</speaker>

               <p>Hvala tudi vam. Izvolite, gospod Cerar.</p>
            </sp>
            <sp xml:id="SDT4-UK-Redna-001-2005-02-16.sp6">

               <speaker>DR. MIRO CERAR:</speaker>

               <p>Hvala lepa. Samo en stavek. Gospod Potrč je omenil, da je bila dosedanja praksa že
               taka. Vendar bi to poudaril, delali smo dejansko v podskupinah, vendar je potem
               morala celotna, torej 22-članska skupina oziroma tisti, ki so pač prišli na sejo <stage>(še
               več članov je bilo v nekem obdobju)</stage>, je morala v celoti odločati skupno, in to je
               bilo včasih res težavno. Tako da to je bil res naš dogovor, ki pa ni rešil tega
               osnovnega problema, da smo bili res na nek način prevelika skupina. Hvala.</p>
            </sp>
            <sp xml:id="SDT4-UK-Redna-001-2005-02-16.sp7">

               <speaker>PREDSEDNIK FRANCE CUKJATI:</speaker>

               <p>Hvala. K besedi se je javil gospod Grims.</p>
            </sp>
            <sp xml:id="SDT4-UK-Redna-001-2005-02-16.sp8">

               <speaker>MAG. BRANKO GRIMS:</speaker>

               <p>Hvala za besedo. Nadaljeval bi kar tam, kjer je končal dr. Cerar.</p>
               <p>Moje osebno mnenje je tudi, da pač take strokovne skupine, kot je bila v minulem
               obdobju, ki je delovala na opisan način, dejansko ne potrebujemo. Spomnil bi vas tudi
               na dogajanje na tistih sejah, ko so potem posamezni člani ali pa skupine teh članov
               med seboj polemizirali, kar je postavljajo tisto mnenje, ki je bilo tam
               predstavljeno, na nek način v čudno luč. In bi predlagal, da se dogovorimo za to, da
               takrat, ko ocenimo, da je to potrebno, se pravi, v fazah razprave, pridobimo določena
               pisna mnenja - to posebej poudarjam, zato da jih lahko tudi vnaprej pogledamo, da
               dobimo celo paleto stališč - in samo izjemoma, kadar bi to posebej ocenili, pa da bi
               morda oblikovali kakšno ad hoc skupino, recimo, ko bi padla neka odločitev za
               oblikovanje končnega teksta ali kaj podobnega, če bomo takrat ocenili, da je to
               dejansko potrebno potem oblikovati tudi na tak način. Seveda, da pa zaprosimo za
               kakšno mnenje, to pa se tudi meni zdi smiselno. Ampak ta mnenja so zmeraj vezana na
               avtorje. Saj tudi v praksi je bilo takrat tako. Saj se spomnite, da kdor je imel pa
               ločeno mnenje, je pa sem prišel in je potem svoje ločeno mnenje posebej predstavljal.
               Tako da mislim, da je najbolj enostavno, da se to že v osnovi zastavi na tak način.
               Hvala.</p>
            </sp>
            <sp xml:id="SDT4-UK-Redna-001-2005-02-16.sp9">

               <speaker>PREDSEDNIK FRANCE CUKJATI:</speaker>

               <p>Hvala. Gospod Gaber, izvolite.</p>
            </sp>
            <sp xml:id="SDT4-UK-Redna-001-2005-02-16.sp10">

               <speaker>DR. SLAVKO GABER:</speaker>

               <p>Najlepša hvala, gospod predsednik. V Liberalni demokraciji Slovenije smo prepričani,
               tako kot je bilo že rečeno, da ni mogoče spreminjati, in tudi pametno ni, ustave,
               brez da bi uporabili tisti, na žalost omejen strokovni potencial, ki ga ta država pri
               posamičnih vprašanjih, ki jih ustava ureja, premore.</p>
               <p>Strinjamo pa se tudi s tem, da je oblikovanje velike skupine strokovnjakov, kjer vsi
               razpravljajo o vsem, ne da bi bili zares strokovnjaki za neko določeno področje,
               vprašljivo. Zato nam je blizu ideja, ki jo je tukaj dr. Cerar že predstavljal, da bi
               oblikovali manjše skupine po potrebi pri vsakem od konkretnih vprašanj, ki jih bomo
               obravnavali v tej ustavni komisiji, in da bi bili v teh skupinah res ljudje z
               referencami za tisto konkretno področje. Danes bomo začeli pogovor o imuniteti. To
               vprašanje je morda navidez zelo enostavno, ampak ni nič kaj posebej enostavno, ko se
               začnemo pogovarjati o vprašanju zares, in tako velja tudi za druga vprašanja. Torej,
               mi podpiramo oblikovanje skupin za posamična vprašanja, ki jih bo ustavna komisija
               obravnavala, in bi želeli, da bi takšno bilo tudi stališče komisije.</p>
            </sp>
            <sp xml:id="SDT4-UK-Redna-001-2005-02-16.sp11">

               <speaker>PREDSEDNIK FRANCE CUKJATI:</speaker>

               <p>Hvala gospodu Gabru. Besedo ima gospod Peče. 
               </p>
            </sp>
            <sp xml:id="SDT4-UK-Redna-001-2005-02-16.sp12">

               <speaker>SAŠO PEČE:</speaker>

               <p>Po mnenju poslanske skupine Slovenske nacionalne stranke, predvsem pa glede na
               dosedanje delo ustavne komisije iz prejšnjega mandata, ki pač ni obrodilo, roko na
               srce, želenih učinkov, torej v smislu spremembe, ocenjujemo, da je številčnost in pa
               potem sama procedura delovanja tako številčne skupine neprimerna, v kolikor vsaj v
               tem mandatu resno nameravamo pristopiti k spremembam ustave na svojem področju.</p>
               <p>Rad pa bi izpostavil en drug argument ali moment, ki nas vodi k takšnemu
               razmišljanju v okviru poslanske skupine. In sicer, prepričani smo, da je v
               preteklosti, torej za številno podskupino strokovnjakov prišlo do nasprotja interesa
               ravno med tako imenovanim potencialom, če uporabim izraz, ki ga je gospod Gaber
               uporabil in med materijo, ki so jo obravnavali. Po naši oceni in mi smo tudi
               povedali, v prejšnjem mandatu je zelo nesprejemljivo, da se ravno za področje
               imunitete potem ukvarja strokovnjak s tega področja, ki je sam vložil tožbo zoper
               poslanca. Po naši oceni v takem primeru seveda prihaja do nasprotja interesa med tem
               kaj naj bi bilo najboljše za državo kaj naj se odloči kot ustavna materija, po drugi
               strani pa ta ista oseba, jaz mu ne odrekam njegove strokovnosti in njegovega
               poznavanja materije, pa odloča, torej o ustavi, na drugi strani pa o lastni tožbi, ki
               jo ima. To bi tudi moral biti nek argument, da bi izbirali manjše skupine, etapne,
               ali pa programske skupine, ampak notri bi pa morali biti ljudje, ki osebno niso
               obremenjeni s posamezno materijo, naj si bo pokrajin, naj si bo inštituta imunitete
               ali katerekoli druge predlagane spremembe s katero se bomo srečali pri delu ustavne
               komisije. Hvala.</p>
            </sp>
            <sp xml:id="SDT4-UK-Redna-001-2005-02-16.sp13">

               <speaker>PREDSEDNIK FRANCE CUKJATI:</speaker>

               <p>Hvala gospodu Pečetu. Želi razpravljati še kdo na to temo? Gospod Potrč.</p>
            </sp>
            <sp xml:id="SDT4-UK-Redna-001-2005-02-16.sp14">

               <speaker>MIRAN POTRČ:</speaker>

               <p>Samo dvoje pojasnil. V okviru skupine ali različnih skupin, mene to ne moti, se da
               dogovoriti o tem, da se oblikujejo in vključijo tisti, ki pač določeno problematiko
               poznajo. Bi pa bilo moje mnenje, da angažiranje poimensko s pisnimi gradivi, brez
               možnosti, da tudi ti med seboj opravijo določeno diskusijo, da eventualno lahko
               različna stališča predstavijo tudi nam, da nam bo zmanjšalo kvaliteto, ne pa povečalo
               kvaliteto dela. Najbrž je nam, pa če gre samo za tri ali pet strokovnjakov, zanimivo
               slišati, da obravnavajo določeno vprašanje tudi z različnih zornih kotov in da se
               potem mi laže odločimo, kot pa pričakovati samo, da bomo po izboru dobili eno ali dva
               pisna mnenja in da bo to edino tisto kar bo podlaga za naše odločanje. Mene pri
               ustavi, čeprav bi si želel, da je rezultat pozitiven, ne pa takšne kot je bil v
               prejšnjem mandatu, ampak mene ne moti o posameznem vprašanju nekaj več razprave. To
               je le ustava in me tudi ne moti, če pride kakšen od strokovnjakov, naj ne bo osebno
               prizadet, soglašam, ampak da pride in nam različne poglede pove in jaz bi prosil, da
               se na ta način tudi delo organizira. Hvala.</p>
            </sp>
            <sp xml:id="SDT4-UK-Redna-001-2005-02-16.sp15">

               <speaker>PREDSEDNIK FRANCE CUKJATI:</speaker>

               <p>Hvala gospodu Potrču. Želi še kdo razpravljati? Gospod Kokalj, izvolite.</p>
            </sp>
            <sp xml:id="SDT4-UK-Redna-001-2005-02-16.sp16">

               <speaker>ANTON KOKALJ:</speaker>

               <p>Hvala lepa. Se opravičujem, sem prvič v tej ustavni komisiji, vendar pragmatične
               pristop bi pričakoval tak, da zakonodajno pravna služba državnega zbora pač pokriva
               to področje in po potrebi najame pač strokovnjake za posamezno področje, ne vam zakaj
               bi se pač sama ustavna komisija z imenu ukvarjala, če oceni zakonodajno-pravna
               služba, da sama ne more dovolj strokovno opraviti dela naj najame strokovnjake in
               državni zbor sklene pogodbo z njimi. To se mi zdi logičen pristop, kot je utečen na
               vseh drugih odborih in komisijah. 
               </p>
            </sp>
            <sp xml:id="SDT4-UK-Redna-001-2005-02-16.sp17">

               <speaker>PREDSEDNIK FRANCE CUKJATI:</speaker>

               <p>Hvala gospod Kokalj. Izvolite gospod Marinič.</p>
            </sp>
            <sp xml:id="SDT4-UK-Redna-001-2005-02-16.sp18">

               <speaker>BRANKO MARINIČ:</speaker>

               <p>Hvala lepa gospod predsednik. Tudi sam v tem trenutku ocenjujem, da je nepotrebno,
               da ustanavljamo komisijo, še najmanj komisijo, ki bo imela 26 članov. V tem trenutku
               imamo sicer dva predloga, ampak vsebinsko se dotikata iste materije. In pričakujem,
               da ko smo se odločali, poslanci, da smo podpisali enega od dveh predlogov, ki v tem
               trenutku bo predmet razprave, bom rekel pri 2a. in 2c. točki, da smo dovolj odgovorno
               dali svoj podpis na posamezne predloge, in v tem trenutku tudi ocenjujem, da je
               nepotrebno za ta dva predloga, ki sta trenutno v proceduri in ki tvorita, bom rekel,
               to ustavno materijo, ustanavljati kakršnokoli komisijo. Odprimo razpravo, ugotovimo
               kje smo s posameznimi predlogi. In če bomo potem na koncu ugotovili, da je potrebno
               eventualno, bom rekel, da dobimo še strokovna mnenja, bom rekel, ustavnih sodnikov iz
               tega konkretnega področja, tako kot je gospod Cerar rekel, ustavimo neko "ad hock"
               komisijo enega, dveh, treh, pet ali ne vem koliko članov, nikakor pa ne komisije
               26-ih članov. Če se nam pa v nadaljnjem delu te ustavne komisije odprejo vprašanja,
               kjer bi, pa bom rekel, glede na materijo, ki bo takrat na dnevnem redu potrebno, da
               dobimo tudi mnenje, bom rekel in profesorjev in doktorjev in ne vem kaj s tega
               področja, takrat pa tako kot je kolega pred menoj rekel, in če bo to ocenila tudi
               naša komisija, ki je pa zaposlena in ki naj bi nam, bom rekel, pomagala tudi ustavni
               komisiji, ne samo odborom in komisijam, in takrat pa skupaj ocenimo, in najemimo
               oziroma sklenimo, bom rekel, dogovorimo se, da ustanovimo tudi večjo komisijo, ki naj
               nam pripravi gradivo. Pričakujem pa, da se ne bo dogajalo, tako kot v prejšnjem
               mandatu, vsaj iz medijev ali pa, ko sem se pogovarjal s kolegi, se ne bodo te
               strokovnjaki, tukaj na tej komisiji usklajevali ali je vejica pred "ki" ali je vejica
               za "ki".</p>
            </sp>
            <sp xml:id="SDT4-UK-Redna-001-2005-02-16.sp19">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Anderlič.</p>
            </sp>
            <sp xml:id="SDT4-UK-Redna-001-2005-02-16.sp20">

               <speaker>ANTON ANDERLIČ:</speaker>

               <p>Jaz sem pričakoval, da bo ta točka izrazito rutinska in da ne bomo šli tako rekoč od
               ene skrajnosti v drugo, torej od tega, da oblikujemo neko skupino, ki bo zaobsegala
               vso pravno znanost v Sloveniji, kakor tudi, da bomo pristali na tem, da je zadosti
               že, da različni pooblaščeni predlagatelji za spremembo ustave vedo že vse in tudi
               strokovno opremijo predlog tako, in ga tako umestijo v ustavo, seveda, ne govorim o
               konkretnih vloženih predlogih, ampak seveda o možnih spremembah ustave, ki pa gotovo
               bodo in v vsakem mandatu se pojavljajo, zato bi bilo smiselno, če razdelimo to
               diskusijo na, recimo temu splošno, načelno in pa na konkretno. In jaz, ko govorimo,
               na splošno o delu ustavne komisije in razumel sem, da je ta točka tako naslovljena,
               ker piše dogovor o delu ustavne komisije, tudi za tiste predloge, ki bodo najbrž
               prihajali kasneje in nekateri se, kot slišimo in vemo, že pripravljajo, se mi zdi
               smiselno, da ustavna komisija sprejme neko načelno stališče, da vsekakor bo povabila
               k sodelovanju ob posameznih spremembah skupine strokovnjakov. Logično, predvsem
               tiste, ki se na posamezno področje spoznajo.  Bil sem presenečen, da recimo, ko smo razpravljali o spremembah
               poglavja, ki govori o referendumih, da še celo znotraj stroke so različni
               strokovnjaki za posamezni tip referenduma in še kako je potrebno vedeti kaj kdo, o
               čem misli, kaj je kdo napisal, kaj bi kdo rad videl, da je v ustavi. zato se
               pridružujem tistim mnenjem, ki pravijo danes tukaj, da mi si to možnost ali pa kar,
               da sprejmemo ta dogovor, da bomo pri posameznih vprašanjih angažirali strokovnjake,
               vendar ne, da sedaj, danes rečemo teh 26 ali 25 naj bo stalnih sodelavcev ustavne
               komisije, pač pa takrat, ko bomo še v nadaljevanju začenši z današnjim predlogom se
               srečali s konkretno zadevo, rečemo, ne vem, ali lahko ustavna komisija to predlaga. V
               prejšnjem mandatu je bila po mojem neka slaba izkušnja, da se je reklo, imamo nabor
               strokovnjakov, ki se na ustavno materijo spoznajo, iz ene, druge fakultete, iz
               institutov in ne vem kod še vse, poleg tega pa naj še poslanske skupine predlagajo
               tiste za katere one mislijo, da bi bilo prav, da so zraven. Jaz mislim, da ta drugi
               del je tako rekoč odveč, kajti potem se skuša tehtati kdo je bolj naklonjen eni ali
               drugi, da ne bom kaj grdega rekel, politični opredelitvi. Na konec koncev gre včasih
               tudi za to. Sicer pa je moje trdno prepričanje od vsega začetka in takrat, ko je ta
               ustava tudi nastajala, nastajala je zunaj parlamenta, nastajala je tako rekoč v srži,
               v jedru dogajanj tam kjer se ta pravna znanost dogaja in so tisti ljudje to delali in
               sem trdno prepričan, da kot nek suport, kot neka stalnica z našim delom mora biti v
               koraku tudi ta vsa pravna stroka, se pa zavzemam za tisti del, za tisti način, ki je
               bil, če sem prav razumel, tukaj intoniran tudi s strani vodstva in pa strokovne
               službe, da se recimo danes, ko bomo prišli do naslednje točke, reče ti, pa ti,
               strokovnjaki se naprosijo, da to presodijo, da vidijo, da dajo mnenje in potem mi
               nadaljujemo razpravo. To bi se mi zdelo dokaj kvalitetno delo.</p>
            </sp>
            <sp xml:id="SDT4-UK-Redna-001-2005-02-16.sp21">

               <speaker>PREDSEDNIK FRANCE CUKJATI:</speaker>

               <p>Hvala gospodu Anderliču. Besedo ima gospod Gaber.</p>
            </sp>
            <sp xml:id="SDT4-UK-Redna-001-2005-02-16.sp22">

               <speaker>DR. SLAVKO GABER:</speaker>

               <p>Hvala predsednik. Meni bi se zdelo, da bi slabo začeli, če ne bi vendarle dosegli
               dogovora o tem, da bi po eni strani se odmaknili od vse obsegajočih skupin
               strokovnjakov, ki razpravljajo o vsem in dobimo potem čudne rezultate na koncu dneva.
               Da pa bi hkrati seveda naredili napako, če se ne bi dogovorili, da bi za vprašanja,
               ki bodo prišla pred to ustavno komisijo in so vsa zadosti kompleksna, če zadevajo
               našo ustavo, oblikovali majhnih skupin, ekspertov za tista vprašanja. Ne delim
               mnenja, da predlagatelj s tem, ko je predlagal predlog v postopek, že sam ve vse in
               je osvetljil vse vidike tega vprašanja. Temu preprosto ni tako. Nekateri od nas, ki
               tukaj sedimo, smo že imeli priložnost sodelovati pri spreminjanju ustave in se
               spomnim zelo živo enega člena, ki ga je ta državni zbor potem že popravljal in
               popravljal ga ni iz političnih razlogov, popravljal ga je  zaradi čiste nestrokovnosti, zaradi tega, ker to ni
               bilo domišljeno, kar je bilo vnešeno v ustavo in da bi se temu izognili tako pri
               imuniteti, tako pri pokrajinah, tako pri, ne vem, drugih vprašanjih, ki pridejo,
               verjetno pridejo na dnevni red te ustavne komisije bi bil moj predlog gospod
               predsednik, da se vendarle domenimo, razen, če bi bili ne vem kakšni izjemni razlogi
               zato, da tega ne imenujemo, da imenujemo skupino strokovnjakov za posamična
               vprašanja, da je to naš dogovor ne danes, danes jo bomo potem imenovali pri tistem
               vprašanju, ki ga bomo imeli oziroma bomo videli kdaj jo bomo lahko imenovali, ampak
               za tisto vprašanje in ne za eno skupino za vsa vprašanja, ampak, da je načelno
               stališče, da se vsakič imenuje strokovnjake za tisto vprašanje, ki ga komisija
               obravnava, potem nam pisno seveda predložilo svoja mnenja, jaz se tu z gospodom
               Grimsom popolnoma strinjam, ta mnenja pa bodo tako kot je za stroko normalno
               dostikrat znotraj sebe tudi različna ...<stage>/Nerazumljivo./</stage>... bomo odločili kakšna bo
               sprememba, če bo do nje prišlo.</p>
            </sp>
            <sp xml:id="SDT4-UK-Redna-001-2005-02-16.sp23">

               <speaker>PREDSEDNIK FRANCE CUKJATI:</speaker>

               <p>Hvala gospodu Gabru, besedo ima gospod Peče.</p>
            </sp>
            <sp xml:id="SDT4-UK-Redna-001-2005-02-16.sp24">

               <speaker>SAŠO PEČE:</speaker>

               <p>Jaz bi se v tokrat na mojem izvajanju rad odzval na tisti predlog oziroma mogoče
               pomislek ali pa dilemo, da ustavna komisija naj ne bi potrebovala neke vrste pod
               skupine oziroma tako imenovane strokovne skupine. Jaz celo pravim mogoče dalje, da bi
               bilo smiselno razmisliti, če bi zopet ločili ustavodajalca pa zakonodajalca, ampak
               glede na to, da smo se odločili, da je to ena in ista vloga in glede na to, da ima
               ustava svoja pravila za spreminjanje tako pravila kar se vlaganja sprememb ustave
               tiče kot kvormsko večino dvotretjinsko za spremembo kot samo proceduro jasno
               nakazuje, da ustava ni navaden akt, da je ustava tisti največji akt in zato po moji
               oceni ga tudi moramo sprejemati k temu primerno torej z maksimalnim strokovnim
               suportom, ki ga lahko dobimo.</p>
               <p>Rad bi se še enkrat vrnil na zadevo, o kateri je govoril predhodnik. Tudi jaz se
               strinjam pa mislim, da bi bilo daleč najboljše, da strokovnjaki, ki jih ta država ima
               torej po področjih ustavnega prava določimo za posamezne skupine in sicer pred
               tematiko oziroma ustavno spremembo s posameznega področja. Tukaj na spisku oziroma na
               članih, ki so bili v prejšnji tako imenovani strokovni skupini so seveda strokovnjaki
               z različnih področjih ustavnega prava, ampak da preden se lotimo posameznega dela
               ustave naj bo o sodniški imuniteti, pokrajinah imuniteti, čimer koli, s čemer smo se
               srečevali imenujemo res eno skupino recimo maksimalno petih, da bomo poskušali že na
               našo ustavno komisijo dobiti čimbolj poenoteno stališče oziroma da se ne bo odvijalo
               tako kot se je v prejšnji sestavi ustavne komisije, ko smo marsikdaj tu sedeli in
               poskušali izključno dialog med dvema tako imenovanima članoma ustavne komisije, ki
               sta eden drugega preprečevala. Po moji oceni je mogoče tudi to bil delež razloga,
               zakaj je ustavna komisija v prejšnjem mandatu naredila bore malo iz tega področja.</p>
               <p>Rad bi poudaril, jaz bi prosil, če se lahko predstavniki poslanskih skupin ali če
               danes lahko dosežemo neki okvirni dogovor, da v te področje skupine strokovnjakov za
               spremembo ustave po posameznih delih lahko vključimo tisto načelno stališče, da vsak
               izmed teh strokovnjakov, ki je kakorkoli osebno vpleten v področje spremembe ustave
               ne more sodelovati pri takem delu. Jaz verjamem torej da bodo lažje razumljive moje
               besede.  Jaz še zmeraj trdim,
               da član strokovne skupine gospod Kristan ne bi smel sodelovati na posameznih
               področjih pri spremembi ustave, pa čeprav ga zelo cenim na drugih področjih, ampak
               mislim, da kar se tiče vprašanja imunitete tu ne bi smel sodelovati. Mnogo je še
               izmed kandidatov, ki so nekako osebno vezani na posamezno področje in tega bi se
               mogli izogniti. Drugače pa tudi jaz podpiram tisto, torej naj se imenuje strokovna
               skupina za področje, ki se najavlja oziroma ki je predvideno za spremembo za
               obravnavo na ustavni komisiji. Hvala.</p>
            </sp>
            <sp xml:id="SDT4-UK-Redna-001-2005-02-16.sp25">

               <speaker>PREDSEDNIK FRANCE CUKJATI:</speaker>

               <p>Hvala gospodu Pečetu. Besedo ima gospa Širca.</p>
            </sp>
            <sp xml:id="SDT4-UK-Redna-001-2005-02-16.sp26">

               <speaker>MAJDA ŠIRCA:</speaker>

               <p>Hvala lepa. Vidim, da pogovor vendarle gre v pravo smer, da se podpira razmišljanje
               o suportu strokovnem, kajti gre za osnovno zavezo, da ne rečem biblijo, ki jo ne
               moremo prepustiti zgolj razmišljanju vedno tudi nepravno in dovolj široko oblikovanem
               razmišljanju poslancev in poslank, ki se morebiti včasih lahko znajdejo v kakšni
               pravni zmoti. In pri ustavi vemo, da je važno tudi kako vejica stoji, ne vse ostalo.
               Že pri razpravi o evropski ustavi smo se obnašali preveč suvereno, rokohitrsko in smo
               se z njo soočali na posiljen in premalo osvetljen način. Zato bi bilo smiselno, da bi
               pri obravnavi sprememb, ki nas čakajo imeli čim večjo ne zgolj ozko pravno strokovno
               pomoč, ampak tudi tisto, ki je botrovala, kot vemo, v preteklosti in je segala v
               širši spekter vrednostnih in etičnih in ostalih širin in prav zaradi tega imamo
               včasih na določenih mestih ustavo, ki je zelo trdna in kredibilna. V tem smislu
               podpiram rešitve pričakujem, predsednik, da boste tudi sama sem pričakoval, da bo ta
               predlog bolj izdelan, vsekakor pa ne zagovarjam tistih danes predlaganih rešitev, da
               se ad hock odločimo katere spremembe potrebujejo več strokovne diskusije katere manj
               in katere sploh ne, ker smo mi sami tako suvereni, da o njih lahko razmišljamo.
               Ponavljam, isto kot sem že izrazila pri obravnavanju evropske pogodbe, ustavne
               pogodbe, ne gre za katerokoli listino, ne moremo enačiti tako zavezujoče in odgovorne
               in pomembne dokumente kot so osnovne zaveze z zakonom, ki morebiti res potrebuje
               navadno spremembo člena, da ne navajam recimo zakona o prekrških. To ni isto in v tem
               smislu ne bi podpirala teh rešitev, da nekatere spremembe pa bomo konzultirali
               nekatere pa ne, še več, mislim, da bi morali tudi podpirati prakso, ki je bila v
               prejšnjem mandatu, da se ob razpravi oziroma ob predlogu sprememb soočamo tudi na
               javnih soočanjih, ki so bile v preteklosti predstavljene in organizirane v državnem
               zboru bodisi kjer drugje, ampak to bi omogočilo, da se tudi širša strokovna ne samo
               ta ožja, ki nam bo upam, da pomagala pri oblikovanju stališč v državnem zboru,
               opredelila. Hvala.</p>
            </sp>
            <sp xml:id="SDT4-UK-Redna-001-2005-02-16.sp27">

               <speaker>PREDSEDNIK FRANCE CUKJATI:</speaker>

               <p>Hvala gospe Širci. Besedo ima gospod Kontič.
               </p>
            </sp>
            <sp xml:id="SDT4-UK-Redna-001-2005-02-16.sp28">

               <speaker>BOJAN KONTIČ:</speaker>

               <p>Hvala lepa, gospod predsednik. Mislim, da bi naša današnja odločitev, ta osnovna pri
               tej točki, morala biti v smislu, da brez stroke ne posegamo v ustavo na nobenem izmed
               področij. Jaz tudi dr. Cerarja nisem razumel, kot so ga nekateri, da je proti
               strokovni skupini, ampak da je proti tako obširni strokovni skupini in da bi ta
               skupina naj bila manjša.</p>
               <p>Mislim, da bi morali imeti stalno strokovno skupino, ožjo, ki bi jo potem za
               določena področja razširili še z dodatnimi strokovnjaki. To, da rečemo, da sami
               ocenimo, da je na primer imuniteta pa področje, ki ga obvladamo in ne potrebujemo
               stroke, je neresno. Celo trdim, bolj ko je neresen predlog za spremembo, bolj ga je
               treba resno obravnavati in tudi strokovno utemeljiti. To, da slišimo na ustavni
               komisiji različna mnenja različnih strokovnjakov in da ne zahtevamo od strokovne
               skupine, da se poenoti, mislim, da je to prednost za naše delovanje. Saj na koncu se
               mi politično odločamo, ampak na podlagi tega tudi ali pa predvsem tega, kar nam pove
               stroka v posameznem primeru. In če so mnenja različna, nam lahko to celo pomaga h
               kvalitetnejšemu delu in lahko na koncu ocenimo, da nismo enostransko obveščeni.</p>
               <p>In še to, saj o tem je že govoril dr. Gaber. Ko posameznik sopodpiše ali pa podpiše
               predlog za spremembo ustave, še ni nujno, da je seznanjen z vsemi argumenti in vsemi
               strokovnimi argumenti ter podlagami za svojo odločitev. Želja torej je in premišljeno
               dejanje, da je treba ustavo na določenih segmentih spremeniti. Kako jo spremeniti,
               moramo pa odločati tudi na podlagi stroke, in to v vsakem primeru posebej. In ni
               primera, kjer bi lahko stroko enostavno izločili in odločali sami, brez strokovnih
               podlag. Hvala lepa.</p>
            </sp>
            <sp xml:id="SDT4-UK-Redna-001-2005-02-16.sp29">

               <speaker>PREDSEDNIK FRANCE CUKJATI:</speaker>

               <p>Hvala gospodu Kontiču. Besedo ima gospod Juri.</p>
            </sp>
            <sp xml:id="SDT4-UK-Redna-001-2005-02-16.sp30">

               <speaker>AURELIO JURI:</speaker>

               <p>Hvala, predsednik. Samo en dodaten stavek k temu, kar je kolega Kontič povedal.</p>
               <p>Naše zadnje in najbolj pomembno dejanje je odločanje. Vemo, na prejšnji komisiji,
               kako je bilo to zelo občutljivo, občutljiv trenutek, ko smo se preštevali, in tisto
               dejanje je rezultat našega večmesečnega dela na enem posameznem vprašanju.</p>
               <p>Tudi vprašanje imunitete, ne glede na to, da smo prepričani, da smo podpisali nek
               predlog za spremembo, za katerim močno stojimo, smatramo, da je strokovno utemeljen,
               razdelan in vreden tudi odločanja, jaz sam za predlog, ki sem ga tudi jaz podpisal,
               si ne bi upal odločati, dokler ne slišim stroke. In to ne z enotnim mnenjem, mene
               veseli, preden odločam, da slišim tudi nasprotna mnenja same stroke, zato da vem, da
               je vsaj strokovno utemeljen predlog, ne glede na to, da bom politično o tem odločal.
               Ali pa najslabše bi bilo, da sprejmemo nekaj, kar tudi stroka obsoja in se nam
               kasneje lahko očita, da smo sprejeli neko neumnost. Tako da iz tega naslova podpiram
               vsa tista razmišljanja, ki govorijo, da pri vsakem predlogu, ki ga bomo imeli tu na
               mizi, sproti oblikujemo strokovno skupino, ki bo tudi povabljena na sejo in bo
               dodatno utemeljevala tudi različna mnenja, ki jih bomo pisno dobili. Hvala.</p>
            </sp>
            <sp xml:id="SDT4-UK-Redna-001-2005-02-16.sp31">

               <speaker>PREDSEDNIK FRANCE CUKJATI:</speaker>

               <p>Hvala gospodu Juriju. Besedo ima gospod Pavliha.</p>
            </sp>
            <sp xml:id="SDT4-UK-Redna-001-2005-02-16.sp32">

               <speaker>DR. MARKO PAVLIHA:</speaker>

               <p>Hvala, predsednik, za besedo. Čeprav bom morda do neke mere ponavljal tisto, kar je
               bilo že izrečeno, se mi zdi, da gre za tako občutljivo problematiko, da sem dolžan
               tudi sam nekaj besed prispevati.</p>
               <p>Gre očitno za dve dilemi. Prva je, ali sploh potrebujemo strokovno komisijo, ki bo
               proučevala naše predloge. In drugo, če je odgovor pozitiven, potem, kakšna naj bo ta
               strokovna komisija, ali naj bo širša ali ožja.  Če se takole ozrem okoli naše mize, vidim peščico
               pravnikov, pa malce več izkušenih politikov, pa samo enega strokovnjaka za ustavno
               pravo, pa še ta ni poslanec, to je dr. Cerar. Že to samo po moje odgovori na to prvo
               dilemo, da potrebujemo stroko, da potrebujemo strokovno komisijo, sam nisem
               pripravljen dvigniti roko za tako občutljiv dokument ali pa lahko bi rekli vrhovni
               predpis ljudstva, brez tega, da slišim, kako sem sam pravnik, tiste, ki se na to bolj
               spoznajo.</p>
               <p>Drugo vprašanje je pa seveda, kako, ali obdržati to skupino 25-ih ljudi, ali iti v
               ožjo skupino, tako, če lahko kar na glas povem, kot mi je dr. Cerar povedal, pa ga
               prav razumem, je izjemno težko delati, s tolikimi strokovnjaki, obstaja šala, da
               deset pravnikov, pa en problem, pa enajst možnih rešitev. In če so te pravniki seveda
               še akademsko izobraženi je verjetno številka 11 premajhna, jih je pa 20. Tako, da se
               zavzemam za ožje "ad hock" skupine, pri čemer bi seveda, treba upoštevati tisto, kdo
               se res spozna na ustavno pravo, sam sem naredil na hitro, ocena je mogoče
               subjektivna, ampak o teh 25-ih na primer, jih imam na svojem spisku, resničnih
               strokovnjakov, za ustavno pravo samo sedem, pa jih ne bom našteval, drugo, kar moramo
               upoštevati je, da nekateri ljudje, ki so tukaj na spisku, verjetno na ta spisek več
               ne sodijo, zaradi novih položajev, novih funkcij, ki so jih dobili, recimo, konkretno
               gre recimo za dva ministra. Tako, da če še enkrat rečem, absolutno prosim, in kot
               član te skupine pričakujem, da bomo imeli strokovno podlago in če jo bomo imeli,
               oziroma ko jo bomo imeli, naj bo v obliki ožjih "ad hock" skupin.</p>
            </sp>
            <sp xml:id="SDT4-UK-Redna-001-2005-02-16.sp33">

               <speaker>PREDSEDNIK FRANCE CUKJATI:</speaker>

               <p>Hvala gospodu Pavlihi. Besedo ima gospod Jerovšek.</p>
            </sp>
            <sp xml:id="SDT4-UK-Redna-001-2005-02-16.sp34">

               <speaker>JOŽEF JEROVŠEK:</speaker>

               <p>Hvala lepa. Jaz moram reči, da na začetku dela te ustavne komisije sem malo,
               pravzaprav, razočaran in skeptičen, da bo v tem mandatu potekalo bistveno boljše,
               ampak zavzemam pa se za to, da se bo delo ustavne komisije potekalo bistveno boljše,
               ker mislim, da bistveno preveč časa trošimo pri tem, kako se s pomočjo strokovnjakov
               suportira delo ustavne komisije.</p>
               <p>Vsekakor in tudi jaz mnenja nisem slišal, drugačnega mnenja, da je strokovnjake, bo
               potrebno angažirati za svoja mnenja. Vendar pa sem tudi jaz proti temu, da bi
               famirali<stage>(?)</stage> širšo skupino. No, saj ni bilo takega mnenja, ampak po potrebi, pa se bo
               seveda, strokovnjake potrebno angažirati. Ob tem bi rekel, da mi je zelo žal, v
               preteklih dveh mandatih, ko sem tukaj v teh hiši, pa že prej, da ta hiša ni bila
               sposobna angažirati znotraj hiše ustvariti uglednih pravnikov, uglednih
               strokovnjakov. Zelo žalostno je, da še preden naredimo uverturo, da že moramo takoj
               grabiti po zunanjih strokovnjakovih. Kajti nekaj osnovna vprašanja tudi z ustavnega
               področja bi absolutno morala znati se razčistiti tukaj v tej hiši in bi morali biti
               prisotni strokovnjaki in pravzaprav je potrebno tukaj na tem področju nekaj narediti.
               Jaz mislim, da je treba zaključiti to debato. Po potrebi bomo angažirali
               strokovnjake, po področjih in ni treba več trošiti dosti besed, se pa priključujem
               seveda mnenju kolega Pečeta, da je že pa treba v tem trenutku vedeti, da tiste, ki so
               zlorabili ali svojo, tako imenovano strokovnost ali pa kaj ali pa da so, kot dr.
               Kristan, da je s ...<stage>/Nerazumljivo./</stage>... tako imenovanimi strokovnimi mnenje vpliva na
               sodišča. In si potem dal preko sodišč izplačati ...<stage>/Nerazumljivo./</stage>... groše, da, taki
               so pa dokončno odpadli za članstvo v kakršnikoli strokovnih skupinah. Hvala lepa.
           </p>
            </sp>
            <sp xml:id="SDT4-UK-Redna-001-2005-02-16.sp35">

               <speaker>PREDSEDNIK FRANCE CUKJATI:</speaker>

               <p>Hvala gospodu Jerovšku. Besedo ima gospod Grims.</p>
            </sp>
            <sp xml:id="SDT4-UK-Redna-001-2005-02-16.sp36">

               <speaker>MAG. BRANKO GRIMS:</speaker>

               <p>Hvala. Jaz bi predlagal, da poskušamo biti čim bolj racionalni tudi s svojim časom.
                   Namreč, moramo se zavedati
               tudi svoje odgovornosti. Te odgovornosti ne moremo deligirati na nikogar, zlasti ne
               na kakršnokoli stroko ali strokovno skupino ali kogarkoli drugega. Odločitev o tem
               ali bo prišlo, ali ne bo prišlo do posega v ustavo je eklatantno politična. Je
               politično vrednostna opredelitev vsakega posameznika v tistem trenutku, ko bo dvignil
               kartonček za to ali se ta postopek začne ali se ne. Vse do takrat je tukaj lahko samo
               ena paleta mnenj, zato sem tudi rekel, če je potrebno se dogovorimo, pa naj
               predsednik in strokovni suport poskrbi za to, da se od strokovnjakov pridobi nekaj
               mnenj kako gledajo na take možne spremembe. In samo takrat, ko bi se že enkrat
               doseglo soglasje o tem, da se sploh v nek člen poseže je morda potrebno storiti
               kakšen korak, seveda tudi odvisno od tega kakšno bo to soglasje, recimo, za to, da se
               formulira ustavni zakon o črtanju enega člena iz ustave. Najbrž ne potrebuješ posebno
               velike skupine strokovnjakov.</p>
               <p>Kar se tiče te stroke v tem trenutku, mogoče vam bo zvenelo malo nenavadno, ampak
               stroka je v tem enkrat v zelo zelo visoki meri dosegla soglasje. Zato še enkrat
               poudarjam, ali bo prišlo, ali ne bo prišlo do začetka kakšnega postopka za spremembo
               je politična odločitev. Zato sedaj izgubljati ne vem koliko časa z majhnimi,
               srednjimi ali velikimi skupinami je po mojem mnenju čista izguba časa. Ne vem kakšen
               smisel ima to zavlačevanje.</p>
               <p>Opozarjam vas še nekaj. Če želi dejansko spremeniti kaj, pač, ta naša komisija
               oziroma ta sestava državnega zbora v tem mandatu je treba biti sorazmerno hiter,
               kajti eden od temeljnih razlogov za praktično polom ustavnega spreminjanja v
               prejšnjem mandatu je zagotovo tudi to, da se je približal čas volitev in potem je šla
               zadeva svojo pot. In vsi vemo, da razen nekaj nepomembnih, recimo, lepotnih popravkov
               ni bilo ničesar.</p>
               <p>Bi pa tudi pričakoval od kolegov iz LDS, da niso do lastnih predlogov tako zelo
               kritični, prej je bilo že govora o tem, da se je enkrat nekaj kar je LDS predlagala
               popravljalo in tako naprej, ampak kakor se jaz spomnim je bila takrat tudi ena
               strokovna skupina angažirana zraven. ...<stage>/Oglašanje iz klopi./</stage> Predlagam, da začnemo
               razpravo, da se pokaže ali je dejansko volja, da se nekaj spreminja in da se potem te
               proceduralne stvari zaenkrat pusti ob strani, ker so v tem trenutku dejansko
               nepomembne.</p>
            </sp>
            <sp xml:id="SDT4-UK-Redna-001-2005-02-16.sp37">

               <speaker>PREDSEDNIK FRANCE CUKJATI:</speaker>

               <p>Hvala, gospodu Grimsu. Besedo ima gospod Žnidaršič.</p>
            </sp>
            <sp xml:id="SDT4-UK-Redna-001-2005-02-16.sp38">

               <speaker>MAG. FRANC ŽNIDARŠIČ:</speaker>

               <p>Hvala lepa. Naša poslanska skupina bo podprla predlog, da se o posameznih vprašanjih
               v fazi razprav in seveda pred odločitvijo kakršnekoli spremembe ustave angažirajo
               strokovnjaki in pri tem zagovarja oblikovanje manjših skupin, ki laže delajo. Morda
               bi bilo celo najbolje, da bi priznanega strokovnjaka enega vprašali kaj misli iz dveh
               razlogov. Prvič zaradi tega, ker bi bilo to mnenje, bi rekel, usklajeno strokovno. In
               drugič zaradi tega, ker je vedno znova možno, da poslanci upoštevajo ali pa ne
               upoštevajo tako mnenje in je vseeno ali ga eden napiše ali pa jih pet za tistem
               mnenjem stoji, s tem, da je takrat kadar jih je več lahko diferentno razmišljanje
               znotraj tiste skupine strokovnjakov in zaradi tega kakršenkoli neusklajen predlog s
               strani njih seveda potem možen, da se ga zlorablja. Zato mislim, da bi ali zahtevali
               usklajeno mnenje skupine strokovnjakov, ali povprašali enega strokovnjaka, potem pa
               je na nas, da vzamemo ali pustimo pred odločanjem. Na vsak način pa smo za to, da se
               stroko vključi in da nam pri tem pomaga, ker kajti večina nas je neveščih tega dela
               in je zaradi tega prav, da imamo te strokovne usmeritve. Hvala lepa. 
               </p>
            </sp>
            <sp xml:id="SDT4-UK-Redna-001-2005-02-16.sp39">

               <speaker>PREDSEDNIK FRANCE CUKJATI:</speaker>

               <p>Hvala, gospodu Žnidaršiču. Preden nadaljujemo z razpravo bi rad omenil naš namen, da
               po zaključku razprave bomo skušali povzeti neki sklep in ga potem sprejeti, vsekakor
               se pa kaže naslednje, da strokovna podpora je potrebna, kdaj, je še vprašanje in v
               kakšnem obsegu, večina se nagiba k temu, da gre za strokovne skupine v manjšem
               obsegu, v manjšem številu za posamezna vprašanja. Nadaljujemo z razpravo. Besedo ima
               gospod Presečnik.</p>
            </sp>
            <sp xml:id="SDT4-UK-Redna-001-2005-02-16.sp40">

               <speaker>JAKOB PRESEČNIK:</speaker>

               <p>Hvala lepa za besedo. Torej, sam osebno menim, da seveda po 45-ih minutah dela te
               ustavne komisije še ni možno soditi o tem, da bo neučinkovita v celotnem mandatu.</p>
               <p>Drugič. Ne predstavljam si nekega dokončnega izdelka iz te komisije iz ustavne
               komisije, ki bi bil narejen in pripravljen brez mnenja stroke, za katero vemo, da je
               v omejenem obsegu kar se tiče posameznih strokovnjakov s področja ustavnega prava.</p>
               <p>Tretjič. Mislim, da zakonodajno-pravna služba seveda ni tista, ki bi nam lahko pri
               tem poslu dokončno pomagala, glede na to, da je seveda zakonodajno-pravna služba
               državnega zbora zadolžena za to, da daje mnenje k posameznim zakonom glede
               usklajenosti z ustavo ne pa, da bo ta služba državnega zbora predlagala določene
               spremembe ustave, zato se seveda nagibam k temu, da je ožja strokovna komisija, ožja
               poudarjam, zadolžena ali pa torej usposobljena za posamezna področja v nadaljevanju
               seveda nujno potrebna in jo bomo morali imenovati. Hvala lepa.</p>
            </sp>
            <sp xml:id="SDT4-UK-Redna-001-2005-02-16.sp41">

               <speaker>PREDSEDNIK FRANCE CUKJATI:</speaker>

               <p>Hvala, gospodu Presečniku. Besedo ima gospod Petan.</p>
            </sp>
            <sp xml:id="SDT4-UK-Redna-001-2005-02-16.sp42">

               <speaker>RUDOLF PETAN:</speaker>

               <p>Hvala, za besedo. Torej verjetno smo si vsi edini, da stroka vsekakor bo potrebna.
               Mislim, da smo prišli tudi že tako daleč, da vsi več ali manj ugotavljamo vsaj večina
               ugotavlja, da bomo morali s stroko imeti nekih, ali bo potrebna stroka, da sodeluje v
               nekih ožjih skupinah že zaradi tega, da bo tisto mnenje, se nanaša čisto na ta ozek
               problem, ki ga bomo obravnavali in ne da bomo imeli še 100 možnih pogledov na to
               zadevo, seveda z tudi drugih vzornih kotov.</p>
               <p>Kar se samih strokovnjakov tiče pa mislim, da smo že tako ali tako naleteli na
               problem, za enega je nekdo pravi strokovnjak za to področje, za drugega pa očitno ni
               in bomo že tako ali tako imeli tu mi sami probleme.</p>
               <p>Želel bi poudariti tudi to, da ne smemo ponoviti napak delovanja ustavne komisije v
               prejšnjem mandatu, ko se nam je pač dogajalo to, da so zadeve med samimi strokovnjaki
               prišli tako daleč, da smo ob naši navzočnosti še nekako preprečevali ali se piše kaša
               ali kaša, tega verjetno tu ne bi bilo potrebno in mislim, da je to tudi eden bil od
               vzrokov, zakaj smo v prejšnjem mandatu imeli tako pičel izplen kar se tiče ustave
               vsaj konkretne vsebine. Vsekakor bomo verjetno po potrebi morali stroko vključiti, da
               dobimo mnenje, sem prepričal, da če bo več kot eden strokovnjak bomo odbili več kot
               eno mnenje, potem se bomo pa tako ali tako mi morali odločiti, ker jaz se strinjam s
               tem, da odgovornost za poseg v ustavo je v vsakem primeru naša in se ne bomo mogli
               izgovarjati, karkoli bomo odločili tudi stroka se je s tem strinja ali del stroke se
               je s tem strinjal, ali imeli so ločeno mnenje pa so se tudi s tem strinjali.
               Odgovornost za odločitev za poseg v ustavo ne bomo mogli prelagati na nobenega
               ustavnega strokovnjaka tudi če bo samo eden ali pa tudi če bodo poenoteni o
               konkretnem primeru odgovornost bo naša, to je dokončna naša odgovornost, zato je pač
               to mnenje dobrodošlo ni pa seveda tisto končno odločilno, zabetonirano, da če bo
               stroka povedala tako, da se mi potem moramo navsezadnje tudi tako odločiti, ker mi
               prevzemamo odgovornost.  Vsak
               nam lahko da mnenje, ki je v skladu z ustavo, lahko je tudi drugačno mnenje, pa je
               tudi v skladu z ustavo, ali pa bom raje rekel, ni v nasprotju z ustavo. Toda mi pa
               moramo sprejeti tisto odločitev. In med tema dvema problemoma ali lovljenja
               ravnotežja na vrvi bomo pač morali delati. In tega se moramo zavedati, da na tem
               področju pač nekih zabetoniranih mnenj in odločitev ni; za eno se bo pač treba
               odločiti, in tega se moramo zavedati. Hvala.</p>
            </sp>
            <sp xml:id="SDT4-UK-Redna-001-2005-02-16.sp43">

               <speaker>PREDSEDNIK FRANCE CUKJATI:</speaker>

               <p>Hvala gospodu Petanu. Besedo ima gospod Potrč.</p>
            </sp>
            <sp xml:id="SDT4-UK-Redna-001-2005-02-16.sp44">

               <speaker>MIRAN POTRČ:</speaker>

               <p>Hvala lepa. Najprej bi se rad zahvalil kolegom, ki so nam sporočili, da poslanke in
               poslanci odločamo. Jaz se s tem strinjam, in mi tudi sprejemamo odgovornost, tudi s
               tem se strinjam. Moj pogled na to vprašanje je samo takšen, da bi rad poleg
               pooblastil, ki so mi z volitvami dane, imel še tudi čim več možnih strokovnih podlag
               za odločitev; odgovornost je pa moja, absolutno. Jaz bi razumel, da bo, gospod
               predsednik, po tej diskusiji šla razprava ali pa odločitev v smeri obveznega
               sodelovanja stroke, ne fakultativnega. Vidim, da vsi razumemo, da je zaradi
               problemov, ki jih je odprl gospod Cerar in ki so najbrž točni, vsaj naša želja
               izbrati dva, tri, pet ljudi za posamezno skupino. Mislim, da bo to še vedno bolje,
               kot če bomo kako drugo skupno skupino imeli. Opozarjam vas pa, da po moji pameti
               ustavo razdeliti po predalčkih in po členih, pa ne imeti tudi koga, ki celoto vidi,
               ni nujno najboljše. Ni nujno najboljše, ampak v vsakem primeru mnogo bolje, kot so
               bili poskusi tukaj, najprej odločiti, potem pa videti, če je zaradi formulacije morda
               potrebno kakšne ustavne strokovnjake povabiti, in po možnosti samo enega, da ne bi
               imeli dveh ali pa treh mnenj, pa bi potem ne vedeli, kako odločati. To bi bila slaba
               popotnica, res. In moram povedati zelo iskreno, ne bi želel v ustavni komisiji, ki ne
               bi želela stroke konzultirati pred kakršnimkoli odločanjem, sodelovati. Hvala.</p>
            </sp>
            <sp xml:id="SDT4-UK-Redna-001-2005-02-16.sp45">

               <speaker>PREDSEDNIK FRANCE CUKJATI:</speaker>

               <p>Hvala gospodu Potrču. Besedo ima gospod Gaber.</p>
            </sp>
            <sp xml:id="SDT4-UK-Redna-001-2005-02-16.sp46">

               <speaker>DR. SLAVKO GABER:</speaker>

               <p>Hvala, gospod predsednik. Sam se bom pridružil mnenju, da je prav zato, ker je
               odgovornost za odločitve naša, toliko bolj treba imeti informirano odločanje na delu.
               Spreminjamo oziroma pogovarjamo se o spremembah ustave. Za LDS lahko povem, da ne
               bomo sodelovali v nobeni operaciji, v kateri bo slep slepega vodil, pri spreminjanju
               ustave. Torej, mi bomo sodelovali pri spreminjanju ustave ob sodelovanju stroke, ob
               strokovnih uvidih v posamična vprašanja in oblikovanjih skupin.</p>
            </sp>
            <sp xml:id="SDT4-UK-Redna-001-2005-02-16.sp47">

               <speaker>PREDSEDNIK FRANCE CUKJATI:</speaker>

               <p>Hvala. <stage>/Oglašanje iz ozadja./</stage> Imate vsi replike? Izvolite, gospod Grims.</p>
            </sp>
            <sp xml:id="SDT4-UK-Redna-001-2005-02-16.sp48">

               <speaker>MAG. BRANKO GRIMS:</speaker>

               <p>Samo opozoril bi, da je to, da očitno ne poslušamo dovolj eden drugega, zelo slaba
               popotnica za doseganje dvotretjinske večine, ki je za spremembo ustave vsekakor
               potrebna. Moram reči, da danes nikogar nisem slišal, ki bi rekel, da je mogoče delati
               proti stroki ali mimo stroke, ampak gre samo za vprašanje, kako, kdaj in na kakšen
               način pač uporabiti pravno znanje, ki je v Sloveniji na razpolago. Še enkrat
               opozarjam, da je odločitev za poseg čisto vrednostno politična odločitev. In da pač
               te odgovornosti ni mogoče prenesti na nekoga drugega. Poglejte, recimo, samo en
               primer. In v tem trenutku je najbolj pametno pridobiti spekter mnenj - še enkrat
               prosim, da so ta v pisni obliki, ne da bomo tukaj sedeli in poslušali neskončne
               polemike strokovnjakov med sabo, ki se prepričujejo, ali ima eden prav ali ima drug
               prav, ker to nima smisla. Pridobimo torej, če se da, mnenja v pisni obliki, se z
               njimi seznanimo in potem lahko tudi na tej osnovi dodatno opremo svoje razprave.
                   Zakaj pravim, da gre za
               vrednostno opredelitev? Dovolj različnih mnenj od tega, ker je že bilo izrečeno, po
               mojem mnenju ne bomo dobili. Recimo dr. Kavčič je že pred mnogimi leti zapisal, da se
               sedanja ureditev instituta imunitete v slovenski, novi slovenski ustavi ne razlikuje
               bistveno od tistega, kar je bilo še v stari Jugoslaviji. Se pravi, ali je poseg v to
               ureditev potreben ali ne, je pa seveda vrednostna odločitev. Pa se nam zdi smiselno
               to še ohranjati kot relikt zgodovine, recimo kot spomenik zgodovine ali je potrebno
               nekaj drugega ali lahko storimo korak naprej in to črtamo ali ne, to je pa stvar
               vrednostne odločitve. Ampak ta vrednostna odločitev je naša in noben ustavni
               strokovnjak vam ne bo po mojem mnenju, če je res ustavni strokovnjak, v naprej rekel:
               "Ja, potrebno je odpreti ta člen ali pa ni ga potrebno odpreti." Ustavna stroka bo
               verjetno morala več reči takrat, ko bomo prihajali na dokončne formulacije, ampak v
               prvi fazi ustavno-pravnega postopka državni zbor odloči samo o tem ali bo člen odprl
               ali se bo postopek dejansko začel ali pa ne.</p>
            </sp>
            <sp xml:id="SDT4-UK-Redna-001-2005-02-16.sp49">

               <speaker>PREDSEDNIK FRANCE CUKJATI:</speaker>

               <p>Hvala. Gospod Bajc.</p>
            </sp>
            <sp xml:id="SDT4-UK-Redna-001-2005-02-16.sp50">

               <speaker>JOSIP BAJC:</speaker>

               <p>Hvala, gospod predsednik. Pred skoraj 50. leti pri lepopisju je bilo pomembno kako
               vejica stoji, vsaj pri meni. Pomembno pa je, kam vejico umestimo oziroma kam jo
               postavimo ... In mislim, da nobeden od kolegov ne kolegic, ni nasprotoval v pravem
               trenutku, v pravem času in pri pravi vsebini, da se angažirajo strokovnjaki, ker
               nismo vsi strokovnjaki na tem področju, se pravi ustavnega prava, in da bomo odločili
               kam vejico postaviti.</p>
            </sp>
            <sp xml:id="SDT4-UK-Redna-001-2005-02-16.sp51">

               <speaker>PREDSEDNIK FRANCE CUKJATI:</speaker>

               <p>Hvala, gospodu Bajcu. Besedo ima gospa Lavtižar Bebler.</p>
            </sp>
            <sp xml:id="SDT4-UK-Redna-001-2005-02-16.sp52">

               <speaker>DARJA LAVTIŽAR BEBLER:</speaker>

               <p>Hvala lepa za besedo, gospod predsednik. Jaz bi se izogibala dokaj poenostavljenemu
               načinu obravnavanja tega problema oblikovanja posebne strokovne skupine da ali ne. Ne
               znam si predstavljati, kako bi sploh lahko delali brez ene kompetentne strokovne
               skupine, ki bi nam dajala strokovne podlage za to, da se odločamo o posameznih
               konkretnih rešitvah. In mislim, da problem odpiranja ustave, kot je bilo rečeno, ni
               samo političen problem, ampak je dostikrat in največkrat tudi strokoven problem. Že
               študentje prvega letnika imajo možnost poslušati na pravni fakulteti predloge in
               kritike posameznih profesorjev o tem kateri člen ustave ni primeren in katerega bi
               bilo treba odpreti, če uporabim vaš izraz in v kakšni smeri bi ga kazalo spremeniti.
               Zato mislim, da vsekakor potrebujemo strokovno skupino. Mislim, da mora biti jedro te
               strokovne skupine tudi stalno, ki pa bi ga potem glede na konkretno problematiko,
               recimo ko bomo govorili o spremembi ustavne na področju lokalne samouprave ali
               regionalizma, potem dopolnili s strokovnjaki, ki bi se posebej spoznali na to
               materijo. Rada bi pa opozorila še na en nov moment, ki je nastal s tem, ko smo
               postali članica Evropske unije. Namreč treba je vedno sedaj tudi v bodoče gledati
               potencialne spremembe naše ustave v luči odnosa do evropske ustave, ki smo jo
               ravnokar ratificirali, in ki bo takrat, ko bo stopila v veljavo, veljavna tudi za
               nas. V tem pogledu bi rada tudi opozorila, da se stroka razvija in najmanj kar je, bi
               se morali poučiti in bi morali imeti pred seboj, to pa je mogoče preko ustreznega
               strokovnjaka, tudi dosežke in priporočila denimo tako imenovane beneške komisije, ki
               se predvsem ukvarja v evropskem prostoru z ustavno pravno materijo.  In potem recimo naj samo opozorim, da je
               nazadnje Slovenija ratificirala 14. protokol k evropski konvenciji o človekovih
               pravicah, kjer se je naša država tudi zavezala, da bo v pogledu varstva ustavno
               zagotovljenih človekovih pravic in temeljnih svoboščin, poskušala vnesti tudi v
               notranjo ustavno pravno ureditev nekatere standarde, ki na tem področju naj bi v
               bodoče veljavi za celotno Evropo. Se pravi, da to ni tako zelo enostavno vprašanje,
               ali se nam bo zdaj zazdelo, da odpremo nek član, pa se bomo politično odločili, da ga
               odpremo, ampak je treba imeti pred očmi širši kontekst, seveda, strokovni pogled na
               to, kako se, kam se zdaj umešča tudi naša ustavna ureditev, glede na to, da smo
               postali članica Evropske unije in najbrž se boste nekateri spomnili, da je bilo že
               večkrat obravnavano v Sloveniji vprašanje, kakšna je zdaj relacija ustavnega sodišča
               Slovenije napram evropskim institucijam. Tako, da se mi zdi, da je to zelo
               kompleksno, strokovno vprašanje, in si sploh ne znam predstavljati, kako bi ta
               komisija lahko delala brez ustrezne strokovne podpore ustreznih strokovnjakov.
               Hvala.</p>
            </sp>
            <sp xml:id="SDT4-UK-Redna-001-2005-02-16.sp53">

               <speaker>PREDSEDNIK FRANCE CUKJATI:</speaker>

               <p>Hvala gospe Beblerjevi. Besedo ima gospod Jerovšek, še kot repliko.</p>
            </sp>
            <sp xml:id="SDT4-UK-Redna-001-2005-02-16.sp54">

               <speaker>JOŽEF JEROVŠEK:</speaker>

               <p>Hvala lepa. Ne morem, da se ne bi odzval na besede kolega Gabra, ki, češ, da gre
               zadeva v smer, da bi slep svetega vodil v tej zadevi. Ne morem drugače oceniti to,
               kot napad na degriteto poslancev in rušenje ugleda parlamenta. Ampak to je stalna
               praksa doslej bila v tem parlamentu, s katero imate v Liberalni, v stranki bogate
               izkušnje in se je do nedavnega celo obrestovala vedno. Če ste pri tem mislili zgolj
               na poslansko skupino LDS, potem vam oproščam, potem imate lahko takšno mnenje,
               drugače pa mislim, da je napad to na poslance in na parlament. Poslanci smo
               homopoliticus, ampak tukaj ni nihče dejal, da je proti strokovnjakom, in vi kljub
               temu razberete v to smer, kot da so poslanci slepci<stage>(?)</stage> ...<stage>/Ni vključen,
               nerazumljivo./</stage>... v tej funkciji slepcev radi nekoga vodili najbrž za nos. Jaz
               mislim, da ni čisto nič narobe, če poslanci odprejo razpravo in se potem po potrebi
               odločijo, katere strokovnjake bodo ...<stage>/Nerazumljivo./</stage>... pa na kakšen način. In
               celotna razprava gre v to smer, in zaradi tega, tako ...<stage>/Nerazumljivo./</stage>... zaključka
               iz tega vleči, se mi pa zdi nesprejemljivo. Hvala lepa.</p>
            </sp>
            <sp xml:id="SDT4-UK-Redna-001-2005-02-16.sp55">

               <speaker>PREDSEDNIK FRANCE CUKJATI:</speaker>

               <p>Hvala. Gospod Gaber ni replike na repliko. Imeli boste možnost razpravljati še.
               Gospod Cvikl ima besedo.</p>
            </sp>
            <sp xml:id="SDT4-UK-Redna-001-2005-02-16.sp56">

               <speaker>MAG. MILAN M. CVIKL:</speaker>

               <p>Hvala lepa gospod predsednik za besedo. Seveda bom komentiral tudi nekaj zadnjih
               izrečenih besed. Vendar seveda dovolite, da po 70-ih minutah razprave o prvi alineji
               1. točke dnevnega reda, vendarle podam svojo oceno, da to, kar tukaj slišim, je zame
               zelo problematična razprava. Prva alineja govori, da naj bi to bil dogovor o
               morebitnem oblikovanju skupine strokovnjakov. Seveda gospod predsednik se pač sam
               odloča, kakšen dnevni red da ven. Vendar seveda, razmišljanja, ki so tukaj
               predstavljena, in ta razmišljanja gredo približno v tej smeri. Ali res potrebujemo
               strokovnjake ali pa mnenja strokovnjakov, da bi se odločil, da bomo črtali en člen
               ustave, to mene spominja, bi rekel, na neko prepričanje tistih, ki o tem govorijo, da
               se bo to pač naredilo kar tako, z voljo, njihovo politično voljo, mi zato, da bi
               črtali en člen ustave, ne rabimo nobenega strokovnjaka. Potem, bi rekel, se pač
               vprašajmo, zakaj pa ne črtamo še več členov ustave, brez tega, da bi sploh uporabili
               strokovnjake.</p>
               <p>To, kar se tukaj razpravlja gre potem še korak dalje, gre v razpravo o tem, ki bi se
               je pa jaz želel izogniti in tukaj mislim, da je gospod Gaber korektno rekel, jaz bi
               se želel izogniti, da bi mi homopoliticusi, takšni ali drugačni pač, s takšno ali
               drugačno izobrazbo, s takšnimi
               ali drugačnimi življenjskimi izkušnjami tukaj mi politično sodilo posamezne
               strokovnjake. Ker to kar se tukaj razpravlja ali eni strokovnjaki so strokovnjaki,
               ali niso strokovnjaki to ni razprava za državni zbor. O strokovnjakih, o strokovnih
               in akademskih referencah obstaja določena procedura, ki seveda ne vključuje politične
               diskusije ali pa, bi rekel, skuša preprečiti tako imenovano lustracijo strokovnjakov,
               proti čemur se tukaj gre, ko se govori kdo lahko, kdo pa ne sodi o posameznem
               vprašanju. To gremo samo še korak naprej, da tisti strokovnjaki, ki so sodelovali pri
               nekaterih predlogih strokovnih prejšnje vlade niso sedaj več strokovnjaki, ker se je
               vmes zgodilo kar se je zgodilo na državno zborskih volitvah.</p>
               <p>Mi se imamo za vprašati za odgovor na tri vprašanja: kako bomo uporabili
               strokovnjake, kdaj in na kakšen način. Prvo in tretje je malo povezano. Ampak jaz
               mislim, da je osrednje vprašanje kdaj bomo uporabili strokovnjake. In gospod
               predsednik, zato sem se oglasil, vi ste rekli, da se postavlja vprašanje ali je sploh
               to vprašanje kdaj sploh podvprašanje. Jaz mislim, da vedno moramo uporabiti
               strokovnjake, da ne sme biti dilema pri spremembah ustave v državnem zboru, ali bomo
               pri posameznem členu, pa spremembi pike ali vejice, ali pa črtanje člena uporabili
               strokovnjake. Jaz mislim, da bi morali vedno uporabiti strokovnjake. V tem kontekstu
               razprava z naše poslanske skupine je bila ta, da smo za to, da tukaj piše, da se
               dogovorimo o oblikovanju skupin strokovnjakov, ki bodo pa, kot je bilo povedano glede
               na izkušnje in seveda ko čita nekdo te zbornike vidi, da so strokovnjaki pred nami
               diskutirali in da mogoče za to, da bi te diskusije bile bolj usmerjene velja mogoče
               imeti skupine strokovnjakov.</p>
               <p>Moram tudi reči, da seveda kdaj bi moral biti odgovor vedno. Kako, na kakšen način,
               tu pa imamo neko diskusijo, kjer je bilo približno takole, saj je dovolj, da oni
               napišejo, to bomo dali v arhiv, potem pa bomo mi tako ali tako se politično odločili
               kaj je najbolj ustrezno. Zato bi se jaz pri vprašanju kako in na kašen način predvsem
               odgovoril, da na takšen način, da bomo mi lahko o tem informirano odločali.
               Informirano odločanje pa zahteva seveda, da če nekdo nekaj napiše, da tisti drugi, ki
               mu je to namenjeno to prebere, zato seveda predlagam, da ti naši strokovnjaki to
               napišejo in tudi tukaj to ustno predstavijo. Zakaj ustno? Zato, ker smo v parlamentu
               v katerem seveda se dialog vodi v obliki govora in proti govora in dobro je, da ta
               posamezna mnenja tukaj slišimo, da lahko posamezne strokovnjake, četudi boste imeli
               različna mnenja, tudi kaj vprašamo. Zato bi predlagal, da to diskusijo o dogovoru o
               oblikovanju skupin strokovnjakov sodimo na tak način, da bi se izognili tistemu
               staremu reku ali pa da bi se vsaj mi kot nestrokovnjakli izognili sodenju
               strokovnjakov, ker, nekdo je rekel, da le čevlje sodi naj kopitar oziroma naj se
               kopitar usmeri samo na sodenje čevljev, ne dovolimo si, da bi mi sodili strokovnjake,
               ali da bi mi sodili kateri strokovnjak je primeren, kateri pa ni.</p>
               <p>Predlagal bi, če lahko, da vendarle ocenimo, da vedno potrebujemo strokovnjake, da
               pa seveda oblikujemo skupine strokovnjakov po posameznih vprašanjih. Hvala lepa.</p>
            </sp>
            <sp xml:id="SDT4-UK-Redna-001-2005-02-16.sp57">

               <speaker>PREDSEDNIK FRANCE CUKJATI:</speaker>

               <p>Hvala, gospodu Cviklu. Besedo ima gospod Juri.</p>
            </sp>
            <sp xml:id="SDT4-UK-Redna-001-2005-02-16.sp58">

               <speaker>AURELIO JURI:</speaker>

               <p>Hvala predsednik. Mislim, da bi morali mi danes in pri tem lahko tudi končati delo,
               sprejeti dva sklepa. Prvi sklep je to, da se komisija opremi s strokovno skupino.
                   Drugi sklep, da naj vodstvo
               komisije, z gospodom Cerarjem pripravi predlog strokovne komisije, ki je jedro našega
               dela.</p>
               <p>Kasneje, pa seveda se na posameznih področjih ta komisija razširi ali tudi angažira
               dodatne strokovnjake. Mislim da ta dva osnovna sklepa sta potrebna, da se mi seveda
               usposobimo za nadaljnje delo. In da pri, po sprejemu teh sklepov, mi prekinemo 1.
               točko, in se dobimo naslednjič, ko bo podan predlog strokovnjakov, ki nam bodo pri
               tem pomagali.</p>
               <p>Kajti tudi ostali dve točki, ki obravnavajo vprašanje imunitete, sta lahko obe točki
               primerni za nadaljnjo obravnavo. Ampak o poslanski imuniteti bomo oblikovali končni
               izdelek s pomočjo stroke, in o tistem bomo odločali. Ali pa z mnenjem stroke odločali
               najprej o prvem, in potem o drugem.</p>
               <p>Tako da mi nimamo danes pogojev, da bi seveda prehajali kar na naslednji točki, in
               sproti odločali katera je vredna za nadaljnjo proceduro, katera ne, če seveda same
               stroke ne poslušamo.</p>
               <p>Zato ponavljam še enkrat, bi bilo dobro v konstruktivnem duhu, da sprejmemo ta dva
               sklepa. Najprej ugotovimo, da se bomo opremili s strokovno skupino, in drugič, da se
               pripravi predlog strokovne skupine v manjšem obsegu, kakorkoli že. Tudi gospod Cerar
               je opozoril in izkušnje ima, in naslednjič o tem odloča.</p>
               <p>Hvala.</p>
            </sp>
            <sp xml:id="SDT4-UK-Redna-001-2005-02-16.sp59">

               <speaker>PREDSEDNIK FRANCE CUKJATI:</speaker>

               <p>Hvala gospod Juri. Še kdo? Izvolite, gospod Grims.</p>
            </sp>
            <sp xml:id="SDT4-UK-Redna-001-2005-02-16.sp60">

               <speaker>MAG. BRANKO GRIMS:</speaker>

               <p>Moram reči, da čedalje bolj ocenjujem, da nekaj spoštovanih kolegov iz LDS, pa še
               kakšen iz Združene liste, dejansko potrebuje strokovno pomoč, in sicer za čiščenje
               ušes.</p>
               <p>Namreč, če bi prisluhnili temu, o čemer smo mi govorili, smo opozorili prav v že
               samem izhodišču, da nima smisla v tem trenutku zgubljati časa s tem, da se, če hočete
               banaliziram, gremo "štacuno" kdo je strokovnjak, kdo ni, se oblikuje taka ali
               drugačna skupina, ampak naj se za božjo voljo pridobi določena mnenja, naj se nam jih
               predloži. In jaz bi to prosil, da se stori pred sejami, ne da se potem na sejah, tako
               kot je bila praksa v minulem obdobju, zgublja čas s tistimi predstavitvami in tako
               naprej. Kajti kaj bo potem rezultat? Spet se bomo šli to, kdo bo koga, na kakšen
               način kaj vprašal, in za temi velikimi, tako imenovanimi strokovnimi predstavitvami
               se bo spet skrivala seveda vrednostna vsebina.</p>
               <p>In še enkrat opozarjam, da odločitev o postopku za začetek ustave, je v resnici
               vrednostna, ali pa če hočete, tudi politična odločitev. In te odgovornosti ni mogoče
               skrivati za čemerkoli, vsekakor pa nihče v tej dvorani, gospodje, in to zadnjikrat
               ponavljam, ni govoril o tem, da naj se stroko obide. Nasprotno. Izhajali smo iz
               izhodišča, da naj se pridobi spekter mnenj, in da naj se seveda vsakemu strokovnemu
               mnenju da enako vrednost. Ne da se jih poskuša na silo poenotiti, da se dela en
               izbor, da se dela ne vem kaj. To lahko stori predsednik skupaj s strokovno službo. Če
               želite, lahko še v poslanskih skupinah pridobite mnenja. Edino kar bi prosil, da se
               ta mnenja nam dajo na razpolago pred sejo, da jih lahko v miru preberemo, da jih
               lahko dobro pretehtamo, kajti potem je lahko naslednja seja mnogo bolj produktivna
               kot danes. Danes pa predlagam, da se seveda gre po dnevnem redu naprej, in da sploh
               opravimo predstavitve predlogov in problematike, ki je pred nami.</p>
               <p>Hvala.</p>
            </sp>
            <sp xml:id="SDT4-UK-Redna-001-2005-02-16.sp61">

               <speaker>PREDSEDNIK FRANCE CUKJATI:</speaker>

               <p>Hvala gospodu Grimsu. Besedo ima gospod Gaber.</p>
            </sp>
            <sp xml:id="SDT4-UK-Redna-001-2005-02-16.sp62">

               <speaker>DR. SLAVKO GABER:</speaker>

               <p>Hvala gospod predsednik. Po tej razpravi imam občutek, da tukaj nekateri res
               verjamejo, da so se prišli ukvarjati z drugim vprašanjem, ne vprašanjem spremembe
               ustave.</p>
               <p>Nekateri verjamejo, da je to poligon za obračunavanje z nekaterimi ljudmi, ki jih
               tukaj ni. In, gospod
               predsednik, pričakoval bi, da jih ustavite, kadar začnejo tukaj govoriti nespodobno
               in neprimerno o ljudeh, ki jih tukaj ni; to bo med drugim tema naslednje točke
               dnevnega reda.</p>
               <p>Razumem vas, da imate težave z LDS. Še jih boste imeli, ampak to zadržite zase. Mi
               se tu pogovarjamo o spremembi ustave in ni potrebnega kakšnega prav posebnega
               nagnjenja k želji, da bi bili duhoviti. Nekateri so znani po tem, kolega Jerovšek,
               slovensko znani, da imajo željo biti duhoviti, tukaj trenirati. Sem smo se prišli
               dogovoriti o tem, ali bo stroka brez kakršnegakoli pogojevanja sodelovala, in sicer
               od začetnih odločitev, pri spremembah ustave ali ne. Če kolega Grims misli, da tu
               razlaga kaj posebej pametnega, ko razlaga, da odločitev o tem, da bomo črtali
               imuniteto iz ustave, sodi v polje vrednostnih odločitev, potem bi bilo zelo dobro, da
               se povpraša, kakšna je zveza med vrednostnimi in strokovnimi odločitvami. Za njega je
               svet preprost, ker je strukturno se prepričal v to, da temu je tako; tudi če ga
               pogledamo, je to pač več kot očitno. Gospod Grims, če se odločimo, da bomo črtali
               imuniteto iz ustave, potem nimamo o čem več spraševati stroko. Stroka ima o tem zelo
               izdelana mnenja, ali naj to vprašanje ureja ustava ali ne. In vaš primer je najboljši
               primer za to, da je treba stroko angažirati v startu.</p>
               <p>Zato ponavljam, gospod predsednik, dogovorimo se, da se stroka angažira, da se okrog
               tega ne licitira, da svojih predsodkov tukaj v to zgodbo ne vpletamo in da oblikujemo
               skupine po referencah - ljudje, ki imajo reference na določenem področju, naj pri tem
               sodelujejo. Naše druge diskusije o tem, kdo je komu všeč, komu je kaj zelo všeč ali
               pa ne, pa lahko opravljamo kje drugje. Ne pozabiti, seveda, da ima tudi kdo drug
               mnenje o kom drugem in tudi kaka druga stranka mnenje o kakšni stranki. Nisem
               pričakoval, da bomo o tem tukaj razpravljali.</p>
            </sp>
            <sp xml:id="SDT4-UK-Redna-001-2005-02-16.sp63">

               <speaker>PREDSEDNIK FRANCE CUKJATI:</speaker>

               <p>Hvala gospodu Gabru. Besedo ima gospod Petan.</p>
            </sp>
            <sp xml:id="SDT4-UK-Redna-001-2005-02-16.sp64">

               <speaker>RUDOLF PETAN:</speaker>

               <p>Hvala za besedo. Torej, moram priznati, da se strinjam z gospodom Gabrom v tistem
               delu, ko pravi, da ima verjetno občutek, da nekateri mislijo, da so prišli sem se
               ukvarjat z nečim drugim, ne pa s spremembo ustave. Kajti to potrjuje to, da predlog,
               ki smo ga prej slišali, da ne moremo, da ni nobenih pogojev, da delamo naprej,
               namreč, če jaz dobro gledam dnevni red, piše "predlog za začetek postopka". In če se
               mi danes odločimo z da, hipotetično govorim, to pomeni, da je to začetek postopka. Ne
               bomo še o ničemer odločali, da bomo v ustavi črtali to besedo, ono vejico, tisti
               člen, ampak samo postopek bomo začeli.</p>
               <p>Zdaj pa, gospodje, poglejte, kaj pa naj mi rečemo našim strokovnjakom, kako pa nam
               naj dajo mnenje, če se še mi nismo odločili, da bomo sploh začeli spreminjati,
               recimo, nek člen? Jaz si predstavljam, če bi jaz bil pač nek strokovnjak, recimo,
               zdaj sem to dal pod narekovaje, pa me poprosijo, naj jim dam mnenje, pa sami ne vedo,
               o čem. Ja, verjetno se moramo odločiti, da gremo v začetek postopka, potem pa
               zaprosimo strokovnjake, za katere se bomo morali pač dogovoriti, ki so s tega
               področja, da nam dajo svoje mnenje, ko smo se odločili, da gremo v postopek
               spremembe, ne vem, črtanja imunitete. Šele takrat, si predstavljam, nam lahko dajo
               mnenje, ne pa kar tako, na splošno, ker potem bomo pa res dobili vse mogoče, tudi
               tisto, česar ne želimo. Potem bomo pa rekli, ja, poglejte, kaj nam je stroka dala.
               Ej, gospodje, tako se pa tudi s stroko ne moremo igrati! Najprej mora nam biti
               popolnoma jasno, kaj želimo, ali gremo v začetek postopka ali pa ne gremo. In ko
               gremo v začetek postopka, potem bo pa treba verjetno tudi stroko vprašati. To sem
               tudi jaz na začetku rekel. Jaz nisem nikoli rekel, da stroke ne rabimo. Res pa je, da
               sem dejal,  da imamo pa
               različna mnenja o stroki. Gospod preko mene ima svoje mnenje, jaz imam svoje mnenje,
               kolegica ima svoje mnenje. Namreč to govorim iz izkušenj. Saj to je ja popolnoma
               jasno. Ali pa, enim mogoče je tebi bolj všeč zaradi nekega mnenja, ki ga je včasih
               podal nekomu drugemu, je nek drug strokovnjak bolj všeč, ker mu je pač neko mnenje,
               ker mu bolj leži ali, ne vem, tema njemu bolj leži, pa mu je bilo to mnenje všeč.
               Tako, da v tem kontekstu sem mislil, da je problem s strokovnjaki kako jih bomo
               določili ne pa neko obsojanje naprej, da smo bili generalno proti stroki zaradi nekih
               političnih vidikov. Ni res. Ni res. Najprej se moramo odločiti, še enkrat povem,
               najprej se moramo odločiti ali gremo, ali imamo voljo, ali smo našli dovoljšen
               konsenz, da gremo v neko spremembo, potem pa bomo verjetno stroko vprašali. Kar
               naprej jo spraševati dajte nam pa neko mnenje, tako pa žal ne gre. In to je bila tudi
               moja replika spoštovanemu predgovorniku. Hvala.</p>
            </sp>
            <sp xml:id="SDT4-UK-Redna-001-2005-02-16.sp65">

               <speaker>PREDSEDNIK FRANCE CUKJATI:</speaker>

               <p>Hvala, gospodu Petanu. Repliko ima gospod Gaber.</p>
            </sp>
            <sp xml:id="SDT4-UK-Redna-001-2005-02-16.sp66">

               <speaker>DR. SLAVKO GABER:</speaker>

               <p>Poglejte, spoštovani kolega Petan. Ta primer, ki ga imamo danes na mizi, daje, bojim
               se, da prav, vsaj logično meni. Mi se danes odločamo o dveh predlogih, dva sta pred
               nami. In zato, da se ne bi odločili bodisi za tako imenovan Potrčev predlog kar tako
               ali pa tako imenovan Grimsov predlog kar tako, ampak bi oboje dali skupini
               strokovnjakov, imamo jim kaj dati, ker sta tukaj dva predloga in bi se šele potem mi
               odločili in bi rekli, si sedaj izmišljamo, predlog kolege Potrča ni ustrezen.
               Ustrezen je predlog kolege Grimska, zato rabimo strokoven razmislek. Če se bomo pa mi
               že prej z glasovanjem odločili in bomo enega izločili, potem smo že naredili pomemben
               del posla, ki zahteva strokovno presojo in mislim, da je to bolj ali manj jasno.
               Prosim, če se lahko v to smer dogovorimo, da ne bi delali korakov, ki jih pač ni
               potrebno. Drugače bo mene to spominjalo na saramagov, sejo o slepoti. To sem imel
               prej v mislih.</p>
            </sp>
            <sp xml:id="SDT4-UK-Redna-001-2005-02-16.sp67">

               <speaker>PREDSEDNIK FRANCE CUKJATI:</speaker>

               <p>Gospod Potrč.</p>
            </sp>
            <sp xml:id="SDT4-UK-Redna-001-2005-02-16.sp68">

               <speaker>MIRAN POTRČ:</speaker>

               <p>Jaz bi samo svoj pogled na to vprašanje pojasnil. Ob dveh predlogih in kako
               odločati, bom jaz kasneje imel še vprašanje pa dogovor, ampak sedaj glede stroke.
               Poglejte, kaj in zakaj jo rabimo sedaj? Ker mi se odločamo ali spreminjati ali ne. To
               sta dva vprašanja, da, ne. In če se odločimo da, se sprašujemo kako. To so tri možne
               odločitve ali pa dve možni odločitvi. Seveda tukaj je pomembno presojati, ker če se
               enkrat odločiš za prvi korak da ali pa, če se odločiš za ne, si na nek način
               najpomembnejšo odločitev sprejel in zato moraš te stvari vedeti in ne razumeti, da
               kdorkoli želi od nas sitnariti. In če je res to, kar govorite, da smo tako ali tako
               enotni glede tega, potem je morda res škoda besed. Samo jaz sem razumel nekatere
               razprave, da je to pogojno vprašanje, da to vprašanje rabimo že sedaj pa v kateri
               fazi. Jaz bi rekel, da rabimo vedno in v tem konkretnem primeru, predlogu, ki jih
               imamo sedaj, v tej fazi predno se bomo odločali. Če bo pa predsednik želel, da se
               stvari predstavijo, ni problem, da jih predstavimo.</p>
            </sp>
            <sp xml:id="SDT4-UK-Redna-001-2005-02-16.sp69">

               <speaker>PREDSEDNIK FRANCE CUKJATI:</speaker>

               <p>Hvala, gospodu Potrču. Menim, da je razprava zaključena in kot sem napovedal, bom
               skušal povzeti nek kratek sklep in ga dati v razpravo
               </p>
            </sp>
            <sp xml:id="SDT4-UK-Redna-001-2005-02-16.sp70">

               <speaker>PREDSEDNIK FRANCE CUKJATI:</speaker>

               <p>Hvala gospodu, Potrču. Menim, da je razprava zaključena in kot sem napovedal bom
               skušal povzeti neki kratek sklep in ga dati v razpravo in najprej bi vendarle rad
               neke ugotovitve, katere so nesporne. In sicer, menim da zagotovo ustavna komisija
               potrebuje strokovno pomoč, to je nesporno.</p>
               <p>Drugo, na kar bi rad opozoril pa je dejstvo, da državni zbor zaposluje mnoge
               strokovnjake in ima strokovno pomoč tudi v hiši in tudi poslanske skupine imajo
               strokovno pomoč, ki se financira iz proračuna. Menim, da kar tako z levo roko
               ignorirati to strokovno pomoč bi pomenilo nezaupnico vsem našim zaposlenim
               strokovnjakom. To ni tako enostavno. Poleg tega za vsaki predlog tudi vlada da svoje
               mnenje in vlada ima tudi zelo dobro strokovno pomoč financirano iz proračuna, zaradi
               tega menim, da načelno kar počez sprejeti sklep, da bomo za vsako obravnavo na
               ustavno komisiji aktivirali pogodbene sodelavce zunanje se mi zdi nekoliko sporno,
               jaz se za tak sklep ne navdušujem. Menim, da prvi sklep ustavne komisije je vendarle
               samo v tem ali se postopek začne ali ne takoj po polovniki in šele ko ustavna
               komisija sprejme tak sklep gre tak sklep v državni zbor brez kakršnegakoli odločanja
               o vsebini spremembe, vprašanje je ali se postopek začne ali ne. V državni zbor, se
               opravičujem, gre potem že predlog, samo ustava komisija se odloča najprej o tem, ali
               se postopek začne ali ne. V tem primeru bi bilo nekoliko preuranjeno po mojem
               razmišljanju, da bi sedaj preden sklenemo, da se postopek začne, ker to je resnično
               politična odločitev, popolnoma politična odločitev, da bi že sklepali pogodbe z
               zunanjimi sodelavci in zato predlagam naslednje.</p>
               <p>Ko ustavna komisija sprejme odločitev o začetku postopka o spremembi ustave in
               vodstvo ustavne komisije, pri čemer mislim pod vodstvom ne samo predsednika, ampak
               tudi podpredsednika tudi strokovno pomoč, ki jo torej strokovnjak ustavnega prava.
               Kadar vodstvo ustavne komisije ugotovi potrebo po oblikovanju strokovne skupine se
               pripravi predlog oblikovanja strokovne skupine tudi z drugimi podrobnostmi in sicer z
               nalogami in tudi s pogoji dela s honoriranjem tako kot da se to pripravi predlog v
               enem paketu in se taki predlog predloži ustavni komisiji v potrditev pri čemer seveda
               potem lahko poslanci ali poslanske skupine taki predlog amandmirajo, nasprotujejo,
               dopolnjujejo in podobno.</p>
               <p>Pričakujem tudi, da bi taki predlog vodstvo ustavne komisije pripravilo verjetno
               tudi na podlagi posvetovanj s poslanskimi skupinami, kjer bi se upoštevalo načelo, ki
               je bilo sedaj nekako prišlo do izraza, da naj bo strokovna skupina majhna,
               neštevilčna in sicer za vsako področje oziroma  vsebino, ki se spreminja v ustavi posebej definirana.
               Potem pričakujem, da bi bilo možno na ustavni komisiji tak predlog tudi sprejeti.
               Torej, da ponovim. Predlog, ki ga dajem v razpravo, ko ustavna komisija sprejme
               odločitev o začetku postopka o spremembi ustave in vodstvo ustavne komisije ugotovi
               potrebo po oblikovanju strokovne skupine, se pripravi predlog oblikovanja strokovne
               skupine, vključno z nalogami te strokovne skupine in pogoji njihovega dela in se
               predloži ustavni komisiji v potrditev. Prosim, gospod Potrč.</p>
            </sp>
            <sp xml:id="SDT4-UK-Redna-001-2005-02-16.sp71">

               <speaker>MIRAN POTRČ:</speaker>

               <p>Gospod predsednik, jaz upam, da mi ne bo kdo očital, da sem slabo poslušal ali slabo
               razumel, zato bi rad najprej, če mi dovolite, ponovil kako sem razumel.</p>
               <p>Vaš predlog je, da se strokovnjaki pred odločanjem o začetku postopka ne angažirajo.
               Gospod predsednik jaz bom počakal, ker bom res prosil, da poveste, da mi ne bo kdo
               očital, da sedim na ušesih sedim ali ne znam poslušati. Vaš predlog je, da se
               strokovnjaki pred odločanjem o začetku postopka ne angažirajo. In drugo, da se ko je
               odločeno o začetku postopka pripravi predlog in morda za vsako odločitev, morda
               pravim, ker ste vi to pogojno uporabil, niste rekel, da ne, ampak pogojno uporabil,
               skupina angažira, določi in potem naprej amandmaji in podobno. Sem približno prav
               razumel, vsaj prvi del?</p>
            </sp>
            <sp xml:id="SDT4-UK-Redna-001-2005-02-16.sp72">

               <speaker>PREDSEDNIK FRANCE CUKJATI:</speaker>

               <p>Ja, tako.</p>
            </sp>
            <sp xml:id="SDT4-UK-Redna-001-2005-02-16.sp73">

               <speaker>MIRAN POTRČ:</speaker>

               <p>Potem vam moram povedati, da jaz mislim, da je to slab predlog. Jaz bi najbrž želel
               premisliti in se posvetovati, to pomeni pa praktično naslednje. Da ste se vi kot
               predsednik in vladna koalicija odločila, da z glasovi, ki jih imate, ne da se najprej
               sliši stroka o posameznem predlogu, želite s potrebno večino odločati, da se nobena
               ali pa samo tista, ki jo imate vi za primerno odločitev o začetku postopka sprejme.
               Vse ostalo pa, da ne bi, kot ste nekateri danes povedali, brez potrebe razpravljali,
               veliko govorili, čas izgubljali, po možnosti celo različne strokovnjake slišali, po
               možnosti celo njihova različna mnenja slišali, pa se obremenjevali s temi stvarmi.
               Dajmo vendar priti na sejo, pa glasovati in končati stvari, ki so bile začete. To
               mislim, da je skrajno slabo in jaz nalašč karikirano o tem pripoveduje, ampak to je
               smisel vašega predloga.</p>
            </sp>
            <sp xml:id="SDT4-UK-Redna-001-2005-02-16.sp74">

               <speaker>PREDSEDNIK FRANCE CUKJATI:</speaker>

               <p>Gospod Potrč, niste me dobro razumeli. Očitno ne in popravljam izjavo, da ste me
               razumeli. Namreč, aktivirati, angažirati pogodbene delavce, strokovnjake ne moremo
               samo za mnenje ali naj se postopek začne ali ne. To bi bilo smešno, kajti o tem
               odločajo poslanci, brez odločitev, opredelitev glede posamezne vsebinske podrobnosti.
               Tako pogodbeno razmerje mora biti definirano, naloge morajo biti jasne, morajo biti
               tudi stroški znani, skratka stvari morajo biti že dodelane. Menim, to je moj predlog,
               da se o tem odloča oziroma sprejema sklep, da se bo oblikovala strokovna skupina šele
               potem, ko se ustavna komisija odloči za začetek postopka. Samo to sem predlagal. Vi
               predlagate, da se že prej. V redu, hvala za vaš predlog, ga bom dal v amandma.</p>
            </sp>
            <sp xml:id="SDT4-UK-Redna-001-2005-02-16.sp75">

               <speaker>MIRAN POTRČ:</speaker>

               <p>Gospod predsednik potem ugotavljam, da ste me prav razumel oziroma da sem jaz vas
               prav razumel.</p>
            </sp>
            <sp xml:id="SDT4-UK-Redna-001-2005-02-16.sp76">

               <speaker>PREDSEDNIK FRANCE CUKJATI:</speaker>

               <p>Dobro, potem pa čudovito.</p>
            </sp>
            <sp xml:id="SDT4-UK-Redna-001-2005-02-16.sp77">

               <speaker>MIRAN POTRČ:</speaker>

               <p>Jaz sem samo povedal kaj to pomeni.</p>
            </sp>
            <sp xml:id="SDT4-UK-Redna-001-2005-02-16.sp78">

               <speaker>PREDSEDNIK FRANCE CUKJATI:</speaker>

               <p>Dovolite. Gospod Cerar ...<stage>/Oglašanje iz klopi./</stage> on je kot strokovna pomoč, ki bo
               razložil nekatere stvari, da bodo bolj jasne in bo mogoče razprava krajša.
               </p>
            </sp>
            <sp xml:id="SDT4-UK-Redna-001-2005-02-16.sp79">

               <speaker>DR. MIRO CERAR:</speaker>

               <p>Hvala lepa. Če dovolite, ja, jaz bi, se čutim tukaj dolžnega. Mogoče bom pomagal k
               nadaljnji razpravi, da ne bi šla preveč v neko, bi rekel konfliktno situacijo, po
               nepotrebnem. Jaz razumem intenco predsednika ustavne komisije. Mislim, da je v osnovi
               sicer pozitivna, ampak moram opozoriti na ene dve stvari, ki smo jih kot izkušnjo
               prenesli iz prejšnjega mandata.</p>
               <p>Namreč v praksi se je izkazalo, da je o začetku, o tem, ali naj se postopek za
               spremembo ustave sploh začne, bilo nemogoče odločati, če ni že prej bilo oblikovanih
               stališč. Skratka, logika poslovnika, ki ji sledi seveda predsednik, ko predlaga
               nekaj, je v praksi ravno obrnjena. In iz te prakse verjetno boste izhajali naslednji
               razpravljavci. Namreč izkazalo se je, bom kar povedal konkretno, ko smo recimo
               razpravljali o spremembi na področju zakonodajnega referenduma, ste vsi v ustavni
               komisiji takrat člani, sedanji in seveda tisti prejšnji, ki so bili tam, rekli, ne
               bomo sprejemali odločitve v začetku postopka, dokler se ne dogovorimo de facto prej o
               stališčih. Dokler ni nekega, bi rekel, dogovora, vsaj političnega o stališčih, potem
               pa bomo izvedli glasovanje po vrstnem redu, kot je v poslovniku.</p>
               <p>Kaj pa to pomeni? To pomeni, da stališča, še posebej, če gre za bolj kompleksno
               materijo, mora nekdo pripraviti, da jih imate na mizi. Recimo o imuniteti bom
               konkretno rekel. Če ne bi šlo za neko rešitev, recimo zgolj samo črtanje, na primer,
               možno je, da gre v neko drugo smer tudi, potem je treba pripraviti neka stališča. Še
               bolj to velja za bolj zapletene materije, če bi se recimo kdaj pojavile. Tukaj pa je
               dobro imeti strokovnjake.</p>
               <p>In zato mogoče bi tudi jaz predlagal še razmislek o tem, da bi bilo možno tudi morda
               že pred začetkom, pred odločitvijo o začetku postopka, če tako seveda oceni ustavna
               komisija, oblikovati skupino strokovnjakov. To se mi zdi vseeno včasih zelo pomembno,
               oziroma nujno.</p>
               <p>Hvala lepa.</p>
            </sp>
            <sp xml:id="SDT4-UK-Redna-001-2005-02-16.sp80">

               <speaker>PREDSEDNIK FRANCE CUKJATI:</speaker>

               <p>Hvala lepa. Gospod Anderlič.</p>
            </sp>
            <sp xml:id="SDT4-UK-Redna-001-2005-02-16.sp81">

               <speaker>ANTON ANDERLIČ:</speaker>

               <p>Ta intervencija zagotovo ni posegla v tisto, kar sem jaz želel reči. Namreč, jaz sem
               se zgrozil v trenutku, ko ste začeli uporabljati termin strokovna pomoč, kot nekaj,
               kar je tako rekoč najemna delovna sila, ki jo bomo mi najeli takrat, ko bomo pač
               ocenili, da rabimo, ker smo mi pač opravilno nesposobni, ji bomo definirali nalogo,
               jo bomo plačali in tako naprej.</p>
               <p>Vsa poanta, in vseskozi v teh razpravah je pa prisotno nekaj drugega. Gre za tisto
               akademsko srenjo, ki kar največ o teh stvareh ve, in ki jo mi poleg, recimo temu
               politične volje v tej skupini in pa v državnem zboru, poleg javnega mnenja, kajti
               tudi javna predstavitev mnenj je pri vsaki predlagani spremembi zaželena, da pride
               tudi laična javnost, da pride zainteresirana javnost, da ne vem kaj pride. Mi torej
               ne rabimo v smislu strokovne pomoči, in nikoli ni bila definirana kot strokovna pomoč
               zato, ker mi imamo deficit v službi za zakonodajo državnega zbora, ali imamo deficit
               v vladni službi za zakonodajo, in po ministrstvih in tako naprej. Vseskozi, od kar
               je, konec koncev, če hočete, nastala ta ustava, se je z akademsko srenjo diskutiralo,
               se jo je povprašalo, se jo je upoštevalo, ali pa tudi ne. Določena mnenja.  In ves naš razmislek in priprava
               tudi konec koncev na to sejo je šla v tej smeri, zakaj ne tista široka skupina -
               zato, ker mi ne vemo v tem trenutku, katere od ustavnih sprememb bodo še na vrsti in
               bodo sploh vložene. Medtem ko ta seznam za prejšnji sklic je pa bil narejen po že
               vloženih predlogih. Kajti tu so določeni ljudje, ki se izrazito spoznajo na
               regionalizem, lokalno samoupravo in tako naprej, in so bili zaradi tega vključeni v
               to skupino, drugi za pravosodje, tretji za referendume in tako naprej. In naša poanta
               je bila vseskozi ta, da preden v katerokoli področje posežemo, da s to akademsko
               sfero to diskusijo opravimo. In jaz bi verjetno, če bi bil na strani akademikov, se
               na nek način počutil prizadetega, če bi me nekdo poklical in bi rekel, poglejte, tule
               vam bomo nekaj za to plačali, dajte vi tole mnenje, in tako naprej. Ampak ne, jaz bi
               jih poklical s strani ustavne komisije, s strani državnega zbora kot najvišjega
               zakonodajnega organa, povejte nam, v okviru, ne vem, katedre na ljubljanski pravni
               fakultete, mariborski ali pa ne vem kateri, povejte nam, kdo izmed vas ali pa skupina
               bo sodelovala, je o tem opravljala že vrsto strokovnih ekspertiz in tako naprej na to
               temo, kaj vi mislite, ali je ta poseg v ustavo nujen, potreben, ali sploh smiseln.
               Ali je sploh smiseln ali celo mogoče v nasprotju z nekaterimi dognanji v konec koncev
               ustavnopravnih ureditvah po demokratičnih državah v okolici in širše. In na ta način
               si jaz predstavljam, da bodo vršeni posegi v ustavo. In zato je še kako pomembno, da
               mi to logiko obrnemo. In mislim, da res široka skupina v tem trenutku je brez tiste
               vrednosti, ki bi bila uporabna v tem trenutku, da pa se dogovorimo v tej začetni
               fazi, da preden napademo kakšen člen ali sklop členov, ali poglavje ali karkoli v
               ustavi, da rečemo, bomo oblikovali ali pa bomo pozvali to strokovno javnost, da se v
               to vključi. Lahko se bo zgodilo tudi tako, gospod predsednik, da nekateri bodo želeli
               sodelovati, pa jim bo izpod časti, da imajo pogodbo, zato ker želijo svoj strokovni
               prispevek dati, zato da bi koristili tudi k nadgrajevanju tistega, kar je bilo na
               isti način pravzaprav narejeno. Ker ta ustava je bila narejena na ta način, ne da je
               takratna vlada, ne da je takratna skupščina, ne da je takratna ustavna komisija to
               pisala, ampak se je to napisalo in potem obdelovali, obdelovalo, spreminjalo in
               dobilo končno obliko. In, konec koncev, tudi narejeni so bili kompromisi, zato ker
               drugače nismo mogli dobiti dveh tretjin, sicer bi nekatere stvari bile urejene
               drugače. Na primer, v zadnjem času tako velikokrat omenjen državni svet bi najbrž bil
               drugače umeščen, če bi sploh bil. In to je tisto, kar bi rad v tem trenutku
               pravzaprav, da dosežemo in da gremo naprej, da ne spravimo te diskusije na to, ali
               smo dosti usposobljeni mi, poslanci, ali imamo v državnem zboru zadostno strokovno
               pomoč ali ne, pomoč v tistem smislu, česar jaz nočem slišati, da je to pomoč, ko
               pokličeš takrat, kadar nekaj pač ne gre, ampak da kot avtoritete nastopajo tudi v
               oblikovanju predlogov. Sicer pa še to, v kolikor bo težnja in prisila v drugo smer,
               da se o tem na ta način ne razpravlja, bomo na nek način prisiljeni glasovati proti.
               Ampak ne misliti, da smo zaradi tega proti spremembam ustave, proti začetkom nekih
               diskusij in tako naprej; ne, zato ker bi radi kvalitetno pristopili k tej stvari,
               samo to je pač vzrok. 
               </p>
            </sp>
            <sp xml:id="SDT4-UK-Redna-001-2005-02-16.sp82">

               <speaker>PREDSEDNIK FRANC CUKJATI:</speaker>

               <p>Hvala gospodu Anderliču. Besedo ima gospod Cvikl.</p>
            </sp>
            <sp xml:id="SDT4-UK-Redna-001-2005-02-16.sp83">

               <speaker>MAG. MILAN M. CVIKL:</speaker>

               <p>Glejte, gospod predsednik, jaz mislim, da je gospod Potrč vas zelo korektno vprašal
               in vi ste tukaj potrdili. Problem, ki ga imam jaz z vašim predlogom, je da ima on
               nekaj teh značilnosti ocenjevanja potrebnosti, ko ste rekli, šele ko bo ustavna
               komisija sprejela odločitev in kadar bo vodstvo ustavne komisije, bi predsednik po
               posvetovanju s poslanskimi skupinami ocenilo potrebo, jaz moram reči, da glavno
               ugovor na ta predlog je, da se bo to dogajalo ne na ustavni komisiji. Mi ne
               potrebujemo nobenih posebnih v narekovaju ožjih, matičnih delovnih teles ustavne
               komisije, da bi se odločili, da strokovnjake potrebujemo.</p>
               <p>Tudi ta zgodba, da seveda državni zbor zaposluje pravnike, ekonomiste, pa še koga,
               pa da zakonodajno-pravna služba, seveda jo imamo in da ima vlada, to je res. Samo,
               koliko teh strokovnjakov, pa seveda z ustreznimi akademskimi referencami deluje na,
               bi rekel, recimo usposabljanju pravnikov ali pa mladih študentov prava, tam kjer pač
               stroka to počne. Zato seveda se mi zdi, da je ta predlog, tako kot ste ga oblikovali,
               ponovitev vsega, kar diskutiramo zdaj skoraj že dve uri. Mi bomo ocenili ali bomo
               stroko angažirali ali ne in to sem jaz prej rekel, da kadar gre za to, da spreminjajo
               ustavo in seveda že prvi korak predlagatelji, predstavitev predloga splošna razprava
               o predlogu se ne more izvajati brez tega, da stroka, tisti, ki so seveda pri ustavi
               sodelovali, ko se je oblikovala, tisti, ki so sodelovali do sedaj v vseh, več kot
               12-ih, 13-ih letih, da pri tem ne sodelujejo. To mislim, da bi moralo biti osnovno
               stališče, zato seveda je ta vaš predlog pravzaprav samo potrditev in približevanje
               tistemu, kar so predlagali nekateri poslanci in drugi poslanci vladajoče koalicije,
               ki pač pravijo, saj mi ja ne rabimo angažirati strokovnjakov zato, da bi se odločili,
               da bi en člen spremenili. In to mislim, da seveda predsedujočemu ustavne komisije in
               vam kot predsedniku državnega zbora ne gre, jaz mislim, da dobro angažirati
               strokovnjake na začetku, na začetku in bi se tukaj, bi rekel, pridružil nekaterim
               predlogom, ki so bili, da seveda se odločimo o tem, da bomo vedno uporabljali
               strokovnjake in da v tej zvezi potem tudi vodimo nadaljnjo razpravo, da seveda pred
               odločanjem o točki 2., 2b., ker je to pravzaprav diskusija, ki bo pomenila, glede na
               to, na ta shematični prikaz, predstavitev predloga, vendarle dobimo mnenje in
               stališča strokovnjakov. Hvala.</p>
            </sp>
            <sp xml:id="SDT4-UK-Redna-001-2005-02-16.sp84">

               <speaker>PREDSEDNIK FRANCE CUKJATI:</speaker>

               <p>Hvala gospodu Cviklu. Besedo ima gospod Petan.</p>
            </sp>
            <sp xml:id="SDT4-UK-Redna-001-2005-02-16.sp85">

               <speaker>RUDOLF PETAN:</speaker>

               <p>Hvala za besedo. Torej, ker toliko slišimo o tej stroki, mene tudi nekaj drugega
               zdaj zanima. Ali je to mnenje stroke zastonj. Zdaj, če to je, potem dajmo velike
               skupine, dajmo tudi, čisto na začetku, pa še sploh ne vemo, kaj bomo delali. Saj nam
               lahko dajo neko splošno mnenje, če to naredijo zastonj, v redu, jaz ne vidim tukaj
               nobenega problema. Če pa ni zastonj, potem sem pa jaz za po potrebi. In zdaj pa
               mogoče vprašanje, na katero sploh nisem bil prej pozoren. In tudi v prejšnjem mandatu
               nisem bil pozoren. Če je v prejšnjem mandatu, je ta skupina, ki je bila zelo velika,
               če je to bilo zastonj, potem mislim, da škoda, da je nismo še bolj izkoristili, da bi še dali
               kakšno drugo mnenje.</p>
               <p>Dejstvo je, namreč dejstvo je to, da jaz vem tudi, da bi marsikdo drug, kakršnakoli
               druga institucija, ki se financira iz proračuna, rada imela tudi mnenje, pa bi bilo
               zelo koristno, ampak če ga morajo plačati, pa verjetno potem razmislijo, ali bodo
               imeli veliko skupino, ali pa neko manjšo, ki jo bodo oblikovali samo po potrebi.
               Mogoče je to smešno vprašanje, ampak ni tako enostavno. Ni tako enostavno. Ker še
               posebej sem to izpostavil zato, ker če tebi predstavijo, da boš to moral neko zadevo
               ovrednotiti, da boš moral plačati, potem si racionalen. Potem boš pač poskusil najti
               tisto, kar je najnujnejši obseg. In jaz bi tudi za to bil, da bi imeli tako skupino,
               ko imamo tu napisano, pa še mogoče bi katerega zraven dal. Samo če se pa mi moramo
               nekam uokviriti, pa da bi naredili mnenje, ko se še mi nismo odločili kaj bomo
               delali, ali bomo sploh šli v nek postopek, ali pa ne bomo šli. V tem kontekstu
               prosim, da me to razumete. Ne sedaj gledati točno skozi tisto, kar nisem rekel. In mi
               ne potem polagati v usta, da sem pa seveda zaradi, ne vem koliko tolarjev, zadevo
               tako obrnil. Ni res. Tudi mi se moramo racionalno obnašati in te ljudi angažirati
               takrat pač, ko mi vemo kaj hočemo.</p>
               <p>Saj navsezadnje tudi oni so v velikem precepu, če morajo nam dati neko mnenje, mi pa
               še sploh ne vemo, ali bomo to zadevo obravnavali, ali jo ne bomo, ali si bomo še kaj
               drugega vmes izmislili. Mislim da smo take primere imeli v prejšnjem mandatu, ko so
               nam dali mnenje, mi smo pa potem zadevo malce drugače izpeljali, in potem je seveda
               tisto mnenje bilo čisto zastonj. V tem kontekstu prosim, da tudi to razumete.</p>
               <p>Hvala.</p>
            </sp>
            <sp xml:id="SDT4-UK-Redna-001-2005-02-16.sp86">

               <speaker>PREDSEDNIK FRANCE CUKJATI:</speaker>

               <p>K repliki se je javil gospod Cvikl.</p>
            </sp>
            <sp xml:id="SDT4-UK-Redna-001-2005-02-16.sp87">

               <speaker>MAG. MILAN M. CVIKL:</speaker>

               <p>Poglejte, replika zato, ker ste rekli, da na nek način insinuiramo da porabljamo
               denar davkoplačevalcev. Sedaj bom na enem primeru, ker imamo, pod predlogom 2.b je
               bilo prej povedano, da sta dva različna predloga. Saj mogoče bi bilo treba že prej,
               preden ste prvi predlog dali, mislim, da 11. januarja, bilo za angažirati skupino
               strokovnjakov, da ne bi prvi predlog prišel, pa da bi prišel samo drugi predlog pod
               2.b. Pod 2.b smo imeli dva predloga. Veste, najceneje bi bilo kar ukiniti opozicijo.
               Najceneje bi bilo kar ukiniti parlament. To bi bilo najceneje. Samo ne gre za to.
               ...<stage>/Glas v ozadju./</stage>... Ne gre za to. Gre za to, da seveda je smiselno, preden začnemo
               voditi splošno razpravo o predlogu, preden se predstavi predlog, da vendarle dobimo
               mnenja strokovnjakov. Mislim, to je bila naša poanta. Zato sem jaz prej rekel, da ne
               bi smelo biti vprašanje kdaj uporabiti strokovnjake. Odgovor na to bi morali biti
               vedno, ker spreminjamo najvišji pravni akt te države.</p>
               <p>Hvala lepa.</p>
            </sp>
            <sp xml:id="SDT4-UK-Redna-001-2005-02-16.sp88">

               <speaker>PREDSEDNIK FRANCE CUKJATI:</speaker>

               <p>Hvala. Ja, gospod Grims.</p>
            </sp>
            <sp xml:id="SDT4-UK-Redna-001-2005-02-16.sp89">

               <speaker>MAG. BRANKO GRIMS:</speaker>

               <p>Še na prejšnjo razpravo gospoda Cvikla imam repliko. In sicer on je razpravljal o
               tem, kako delujemo v tem trenutku, in naj bi delovali po njegovem mnenju očitno brez
               angažiranja ustavne stroke. To je bilo dobesedno tako rečeno. Pa sem samo
               dobronamerno hotel izkoristiti priložnost, da vam predstavim profesorja doktorja Mira
               Cerarja iz pravne fakultete, ki je velik strokovnjak za ustavno pravo. Tako da očitno
               vidite, ta vaša trditev ne drži, kajti že v tem trenutku z nami sodelujejo
               strokovnjaki. Gre samo za vprašanje tega, koliko v širino bomo pač šli.</p>
            </sp>
            <sp xml:id="SDT4-UK-Redna-001-2005-02-16.sp90">

               <speaker>PREDSEDNIK FRANCE CUKJATI:</speaker>

               <p>Hvala. Javil se je k besedi tudi gospod Gaber.</p>
            </sp>
            <sp xml:id="SDT4-UK-Redna-001-2005-02-16.sp91">

               <speaker>DR. SLAVKO GABER:</speaker>

               <p>Gospod predsednik, če dovolite, bi predlagal sklep, ki je rahlo drugačen od vašega.
               In sicer, glasil bi takole. Mislim da je tu najlažje doseči soglasje, zadostno.
               Ustavna komisija za obravnavo predlaganih sprememb ustave oblikuje strokovno skupino,
               ki pripravi mnenje o predlaganih spremembah. Mogoče se je tukaj ustaviti in sprejeti
               samo ta sklep. Ali pa ga dopolniti z nadaljevanjem, ki je bilo prej vaše, ki je zelo
               podobno vašemu. Ustavna komisija naj to strokovno skupino oblikuje na predlog vodstva
               ustavne komisije.  Nam se zdi,
               da kaže iti v to smer. In predlagam, da glasujemo o teh vprašanjih, ker si verjetno
               nič kaj posebej pametnega ne bomo povedali na to temo v nadaljevanju. Mislim, da smo
               si že povedali, kar smo si imeli povedati.</p>
            </sp>
            <sp xml:id="SDT4-UK-Redna-001-2005-02-16.sp92">

               <speaker>PREDSEDNIK FRANCE CUKJATI:</speaker>

               <p>No, če povzamem. Tu sta dve vprašanji. Nihče ni nasprotoval v tej razpravi, da bi
               vodstvo ustavne komisije pripravilo predlog in ga dalo potem na ustavno komisijo,
               glede ustanavljanja strokovne skupine, v obravnavo, v potrditev; predlog se seveda
               lahko amandmira, dopolnjuje in tako dalje.</p>
               <p>Vprašanje je bilo, ali se to zgodi pred sklepom ustavne komisije, da se začne
               postopek, ali šele potem, ko ustavna komisija odloči, da se začne postopek. In pa
               vprašanje, ali se to v vsakem primeru zgodi ali pa se to prepusti neki oceni o
               potrebnosti takega pogodbenega odnosa s strokovnjaki. To sta torej, mislim, dve
               ključni vprašanji. In če smo sposobni ti dve vprašanji razrešiti tako, da bomo vsi
               zadovoljni, potem je to dobro. Če ne, bi predlagal, da prenesemo odločanje o tem na
               naslednjo sejo, medtem pripravimo skupaj nek predlog, ki ga boste seveda dobili
               pravočasno v obravnavo in v možnost amandmiranja, in bomo potem glasovali o
               amandmajih in o sklepih.</p>
               <p>Najprej se je javil gospod Juri, potem pa gospod Gaber.</p>
            </sp>
            <sp xml:id="SDT4-UK-Redna-001-2005-02-16.sp93">

               <speaker>AURELIO JURI:</speaker>

               <p>No, predsednik, me veseli, da počasi prihajamo v tisti trenutek, ko se bo treba
               odločiti.</p>
               <p>Glejte, v prid prvi tezi, da je treba najprej strokovno komisijo potrditi,
               oblikovati, na predlog vodstva, govori sam predlog gospoda Cerarja, ki je nakazal to
               potrebo.</p>
               <p>Drugo, tudi vprašanje, ali gremo v postopek s tema dvema predlogoma, je prav, da se
               najprej stroka opredeli, kajti nas stroka morebiti tudi prepriča, da ni smiselno iti
               v proceduro. In nas prepriča, da je sedanja, obstoječa ureditev najboljša, saj ne
               vemo.</p>
               <p>Zato bi bil danes rezultat našega dela ta sklep, da v vodstvu z gospodom Cerarjem
               pripravite predlog strokovne komisije, in ko bomo imeli predlog na mizi, takrat se
               ponovno sestanemo, potrdimo, sprejmemo, razširimo in tako naprej in zadolžimo to
               skupino, da se opredeli tudi do teh dveh predlogov o imuniteti. Hvala.</p>
            </sp>
            <sp xml:id="SDT4-UK-Redna-001-2005-02-16.sp94">

               <speaker>PREDSEDNIK FRANCE CUKJATI:</speaker>

               <p>Gospod Gaber.</p>
            </sp>
            <sp xml:id="SDT4-UK-Redna-001-2005-02-16.sp95">

               <speaker>DR. SLAVKO GABER:</speaker>

               <p>Gospod predsednik, če naj sledimo vašemu predlogu - ker če vi presojate, da se ne
               moremo danes poenotiti o tem, da bi strokovnjake imeli v celotnem postopku angažirane
               -, potem predlagam, da s sklepom greste še pol koraka naprej, da potem pač prekinemo
               sejo na tej točki, ker je 2. točka, točka 2.a in c je pravzaprav že posledično
               izvedena iz prve odločitve, če bo odvisna od prve odločitve.</p>
            </sp>
            <sp xml:id="SDT4-UK-Redna-001-2005-02-16.sp96">

               <speaker>PREDSEDNIK FRANCE CUKJATI:</speaker>

               <p>To je torej kot proceduralni predlog?</p>
            </sp>
            <sp xml:id="SDT4-UK-Redna-001-2005-02-16.sp97">

               <speaker>DR. SLAVKO GABER:</speaker>

               <p>Predlagam, da o tem razmislite. Ker je vaš predlog osnovni, da prekinemo na tej točki
               diskusijo, potem jo prekinimo tudi glede nadaljevanja in se poskušajmo o teh stvareh
               uskladiti.</p>
            </sp>
            <sp xml:id="SDT4-UK-Redna-001-2005-02-16.sp98">

               <speaker>PREDSEDNIK FRANCE CUKJATI:</speaker>

               <p>Gospod Grims.</p>
            </sp>
            <sp xml:id="SDT4-UK-Redna-001-2005-02-16.sp99">

               <speaker>MAG. BRANKO GRIMS:</speaker>

               <p>Potem prosim, da daste na glasovanje naslednji sklep, ki ga predlagam, procesne
               narave, in sicer, da se dejansko odločanje o ustanovitvi ali ne ustanovitvi ad hoc
               skupine, ali kakorkoli se ji bo že reklo, strokovnjakov odloži na naslednjo sejo, pa
               tudi pri tem prouči druge možnosti, o katerih smo danes govorili, in naj se to v
               pisni obliki predloži. Vendar seveda s tem, da se seje danes ne prekine, ampak da se
               opravi tudi predstavitev, vsaj predstavitev, če že ne okvirna razprava o obeh
               predlogih. V kolikor se bo seja prekinila, če kdo vztraja pri prekinitvi seje kar
               tako, potem bom sam osebno, vnaprej povem, glasoval proti kakršnemukoli angažiranju
                   kogarkoli, ker je to očitno
               samo še zafrkavanje, mešanje prahu in metanje davkoplačevalskega denarja skozi okno.
               Pri tem pa res ne mislim sodelovati, to pa ne. Hala lepa.</p>
            </sp>
            <sp xml:id="SDT4-UK-Redna-001-2005-02-16.sp100">

               <speaker>PREDSEDNIK FRANCE CUKJATI:</speaker>

               <p>Hvala. Imamo proceduralni predlog, da se prekine ta točka ...<stage>/Oglašanje iz klopi./</stage>
               Govorimo sedaj o proceduralni zadevi. Prosim.</p>
            </sp>
            <sp xml:id="SDT4-UK-Redna-001-2005-02-16.sp101">

               <speaker>MIRAN POTRČ:</speaker>

               <p>Jaz razumem, da je ta proceduralni predlog dan, pod predpostavko, da bi kot
               predsedujoči niste pripravljeni s svojim predlogom in s svojim glasom dati na
               glasovanje predlog, ki je vsebinski. To je vaša odločitev. Imate to pravico, ampak s
               tem vi demonstrirate, da ne želite, da se danes o oblikovanju skupine pred odločanjem
               o vprašanjih za ali ne iti v postopek spremembe ustave v zvezi s 83. členom, samo o
               tem, skupina oblikuje. To pravico imate kot član, kot vodja. Zaradi tega je dan
               proceduralni predlog, naj se to ve. Vi tega ne želite pomagati takšno odločitev
               sprejeti. Potem pa naj bo proceduralni predlog za preložitev, jaz ga tako razumem.
           </p>
            </sp>
            <sp xml:id="SDT4-UK-Redna-001-2005-02-16.sp102">

               <speaker>PREDSEDNIK FRANCE CUKJATI:</speaker>

               <p>Gospod Potrč, niste dobro razumeli. Gospod Gaber je predlagal sklep, obenem je pa
               predlagal proceduralno, da se točka prekine. Če on želi, da glasujemo o sklepu bom
               dan sklep na glasovanje. Če pa predlaga, da se točka prekine bom dal takšen
               proceduralni predlog na glasovanje. In sprašujem gospoda Gabra, bo on sam razložil
               kaj želi. ...<stage>/Oglašanje iz klopi./</stage> Glasovali bomo o Gabrovem proceduralnem predlog in
               če boste vi dali kak proceduralni predlog ga bom dal na glasovanje.</p>
            </sp>
            <sp xml:id="SDT4-UK-Redna-001-2005-02-16.sp103">

               <speaker>DR. SLAVKO GABER:</speaker>

               <p>Gospod predsednik, če bomo šli nazaj pogledati magnetogram bomo videli, da sem sam
               dopolnil vaš predlog. Vaš predlog je bil, da prestavimo to odločanje o tej točki 1 na
               naslednjo sejo in da poskušamo se pred tem uskladiti in dogovoriti kako se bomo
               odločili. Jaz sem iz tega logično sklenil zame, in tudi korektno se mi zdi, da šele
               potem, ko se bomo odločili glede točke 1 nadaljujemo razpravo o točki 2. To je moj
               predlog. Če vi presojate, da in očitno ste presodili, da se ne bomo mogli pametno
               odločiti in tukaj sem blizu tega, da pritrdim vam, da je očitno danes težko doseči ta
               dogovor o točki 1, potem predlagam, da se odločimo, da naslednjič opravimo in
               predstavitev teh predlogov za spremembo ustave in peljemo naprej razpravo. Danes za
               to ni pogojev.</p>
            </sp>
            <sp xml:id="SDT4-UK-Redna-001-2005-02-16.sp104">

               <speaker>PREDSEDNIK FRANCE CUKJATI:</speaker>

               <p>Da ne bo zapletov, bi jaz prosil, da se oblikuje jasen proceduralni predlog, sicer
               zna biti še kakšen ...</p>
            </sp>
            <sp xml:id="SDT4-UK-Redna-001-2005-02-16.sp105">

               <speaker>DR. SLAVKO GABER:</speaker>

               <p>... vi ste začeli z vašim, potem ga bom dopolnil.</p>
            </sp>
            <sp xml:id="SDT4-UK-Redna-001-2005-02-16.sp106">

               <speaker>PREDSEDNIK FRANCE CUKJATI:</speaker>

               <p>Jaz še vedno nisem zaključil. Jaz samo povedal stanje razprave o mojem predlogu,
               stanje razprave, ki sem ga skušal povzeti, nisem pa predlagal, da se o tem sedaj
               prekine, samo kot varianto sem povedal. Nisem dal noben proceduralni predlog
               ...<stage>/Oglašanje iz klopi./</stage> Če ni nobenega proceduralnega predloga z vaše strani, potem
               nadaljujemo razpravo o teh predlogih. Slišali ste moje mnenje, slišali ste mnenje
               drugih, slišali ste tudi dodatni predlog gospoda Gabra, ki še ni v glasovanju in
               nadaljujemo razpravo, razen če ni proceduralnega predloga, če pa je, naj bo jasen. Ga
               ni, potem nadaljujemo razpravo. Gospod Kokalj ima besedo. 
               </p>
            </sp>
            <sp xml:id="SDT4-UK-Redna-001-2005-02-16.sp107">

               <speaker>ANTON KOKALJ:</speaker>

               <p>Ja, hvala lepa. Če prav razumem predlog gospoda Gabra, in tudi Združene liste v
               zvezi z vključevanjem strokovne skupine, že v fazi, ko naj bi presojali, ali je
               predlog za začetek postopka sploh smiseln, in dovolj strokovno utemeljen ali ne,
               potem razumem, da pravzaprav dvomite sami v svoj predlog, ki ste ga podali. In zadeva
               ni logična. Se pravi, vi pravzaprav ne veste, ali je vaš predlog, ki ste ga podali v
               proceduro, dovolj strokovno utemeljen, in ali je zadeva s strokovnega vidika sploh
               dovolj dobro pripravljena. To se pravi, danes pravzaprav druge točke ne moremo
               obravnavati, če vi sami kot predlagatelj v to dvomite. Zadeva je zelo nelogična.</p>
               <p>Tako da mislim, da je treba podpreti predlog gospoda Cukjatija, ki predpostavlja, da
               vsaj v fazi, ko se politično, jasno na podlagi neke strokovne pomoči v poslanskih
               skupinah ali kjerkoli, poslanci odločijo, mislim da je to pač pristojnost poslancev,
               in to politična odločitev, da se neka stvar v ustavi spremeni, da vsaj v tej fazi se
               ne, bom rekel, vključuje stroke tam, kjer moram reči, da je pa tudi zelo spolzek
               teren, kje se začne strokovnjak, kje se začne politik. Tudi v tem spisku je polovica
               ljudi, ki so bili politično izjemno eksponirani. Seveda bi slišal definicijo, kdaj
               strokovnjak da strokovno mnenje in kdaj v tem strokovnem mnenju ni političnega akta.</p>
               <p>Tako da vsekakor meni se zdi predlog gospoda Potrča in tudi Liberalne demokracije,
               kot razumem, popolnoma nelogičen, in pravzaprav shizofren glede na to, da imamo danes
               že dve točki na dnevnem redu.</p>
            </sp>
            <sp xml:id="SDT4-UK-Redna-001-2005-02-16.sp108">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Žnidaršič. ...<stage>/Glas v ozadju./</stage>... Aja, oprostite, repliko
               je...</p>
            </sp>
            <sp xml:id="SDT4-UK-Redna-001-2005-02-16.sp109">

               <speaker>MIRAN POTRČ:</speaker>

               <p>Ja, jaz bi gospodu Kokalju rad pojasnil, da naš predlog, za to, da bi se odločali o
               skupini strokovnjakov preden odločamo o vsebini, ni povezan z vlogo, ki jo je dalo 31
               poslank in poslancev, ki sem jo slučajno jaz prej podpisal. Povezana pa je s
               predlogom, ki ste ga dali vi, s prvopodpisanim Grimsom. S tem pa je povezano. Zaradi
               tega ker, če skupina skoraj 50.-ih v 15. dneh, 11. januar in 26. januar da dva
               diametralno nasprotna predloga, potem menim, da bi bilo dobro o strokovnosti in o
               političnosti take skupine in njihovih stališč razmisliti. In zato se nam zdi prav, da
               postavimo to vprašanje strokovnjakom, eno in drugo, da ne bi delali te razlike.</p>
               <p>Hvala.</p>
            </sp>
            <sp xml:id="SDT4-UK-Redna-001-2005-02-16.sp110">

               <speaker>PREDSEDNIK FRANCE CUKJATI:</speaker>

               <p>Replika na... To je replika na repliko... ...<stage>/Glas v ozadju./</stage>... Gospod Žnidaršič
               ima besedo.</p>
            </sp>
            <sp xml:id="SDT4-UK-Redna-001-2005-02-16.sp111">

               <speaker>MAG. FRANC ŽNIDARŠIČ:</speaker>

               <p>Hvala lepa. ...<stage>/Medsebojno pogovarjanje./</stage>... Torej, jaz bi rad...</p>
            </sp>
            <sp xml:id="SDT4-UK-Redna-001-2005-02-16.sp112">

               <speaker>PREDSEDNIK FRANCE CUKJATI:</speaker>

               <p>Gospod Žnidaršič, zahtevana je replika, boste potrpeli? Ja, izvolite, gospod
               Cvikl.</p>
            </sp>
            <sp xml:id="SDT4-UK-Redna-001-2005-02-16.sp113">

               <speaker>MAG. MILAN M. CVIKL:</speaker>

               <p>Hvala lepa. Bom zelo kratek. Danes smo slišali, da si moramo ušesa umiti, da smo
               shizofreni, da zapravljamo čas, da kaj razpravljamo tukaj. Jaz bi samo to rad rekel,
               gospodu, ki je pred mano vse razpravljal, gospodu Kokalju, da imamo v točki 2, in
               točki 2.b, 2 in 2.b predloge, ki bi po mojem mnenju, preden bomo seveda o njih
               razpravljali, sodili, da pridobimo na to mnenje strokovnjakov. Bom samo še enkrat
               povedal. To predvsem menim glede predloga 2.b, ker sta predloga 2.b bila različna,
               sta se, ali pa predlog 2.b je v 15.-ih dnevih se spremenil. In predpostavljam, da
               seveda očitno strokovna pomoč poslanskih skupin SDS, Nove Slovenije in pa SLS,
               preprosto ni bila zadostna. In zato seveda menim, da bi bilo dobro, preden gremo v to
               diskusijo, da pridobimo mnenje strokovnjakov, in zato bom še enkrat ponovil, kdaj,
               vedno uporabimo strokovnjake.</p>
               <p>Hvala.</p>
            </sp>
            <sp xml:id="SDT4-UK-Redna-001-2005-02-16.sp114">

               <speaker>PREDSEDNIK FRANCE CUKJATI:</speaker>

               <p>Gospod Žnidaršič, izvolite.</p>
               <p>
                  
               </p>
            </sp>
            <sp xml:id="SDT4-UK-Redna-001-2005-02-16.sp115">

               <speaker>MAG. FRANC ŽNIDARŠIČ:</speaker>

               <p>Hvala lepa. Jaz bi želel najprej povedati, da današnja razprava teče v smeri, ki ne
               upošteva dejstva, da rabimo za kakršnokoli odločitev 60 poslancev.</p>
               <p>Namreč, veljavne določbe 83. člena v ustavi Republike Slovenije so pripravili
               strokovnjaki. Potem se je izkazalo, da se ta določba uveljavlja na različne načine
               oziroma na način, ki je postal problem. Namreč, preširoko, potem sta prišla ta dva
               predloga prva, za spremembo, ki smo jih mi razumeli in tudi oba podprli, da prihajata
               z namenom, tisti problem, ki je nastal zaradi uporabe imunitete odpraviti. In zaradi
               tega smo bili zato, da se ta postopek začne oziroma da v to gre in nismo mnogo
               razmišljali o tem, vemo pa, da se je imuniteta uporabljala na način, s katerim se mi
               ne strinjamo, namreč v smislu preširokega razumevanja tega instituta. Danes pa bi naj
               razpravljali še tudi o tretji varianti, ki pa določbo o imuniteti popolnoma izloča iz
               naše ustave, ki so jo pripravili strokovnjaki. In skozi ta vidik jaz mislim, da je to
               šlo pa že v eno smer, ki jo pa mi ne bi sprejeli, brez mnenja stroke, tiste stroke,
               ki je vsa ta leta štela za potrebno, da institut imunitete v ustavi je, seveda, je pa
               prav, da povemo, v tej stroki, da se je izkazalo, da je ta njihova določba taka, da
               se lahko uporablja preširoko oziroma da je postala problem in je treba skupaj z njimi
               najti varianto, ki bi bila pač boljša. Morda bodo ti isti strokovnjaki ali širša
               stroka, glede na to, da gredo stvari naprej in da se spreminjajo, prišli celo do
               prepričanja, da to ni potrebno, ampak naj bo to stališče stroke, mi se na to premalo
               spoznamo. In dokler tega stališča ne bo, mi ne bomo podpirali nobenega predloga več,
               prav iz tega vidika, da rabimo 60% oziroma 60 poslancev za to, da se kaj spremeni.
               Povem pa, da je v naši poslanski skupini absolutno soglasje glede tega, da je
               obstoječa določba o imuniteti preširoka, da se preširoko uporablja in smo za to, da
               se zoži. Če bo treba še kaj več storiti v zvezi s tem, pa bi povedali potem, ko bo na
               mizi kakršnokoli mnenje kompetentnih strokovnjakov. Hvala lepa.</p>
            </sp>
            <sp xml:id="SDT4-UK-Redna-001-2005-02-16.sp116">

               <speaker>PREDSEDNIK FRANCE CUKJATI:</speaker>

               <p>Hvala gospodu Žnidaršiču. Besedo ima gospod Cerar. Prosim.</p>
            </sp>
            <sp xml:id="SDT4-UK-Redna-001-2005-02-16.sp117">

               <speaker>DR. MIRO CERAR:</speaker>

               <p>Hvala lepa. Torej želel bi opozoriti na nekaj zadev. Poglejte, če se zgodi, da
               državni zbor, tako določa drugi odstavek 177. člena poslovnika, da državni zbor ne
               sprejme sklepa, torej ne začne postopka za spremembo ustave, torej ne začne postopka
               za spremembo ustave, je postopek za spremembo ustave končan in to poudarjam,
               vsebinsko enakega predloga ni več mogoče uvrstiti na dnevni red seje. Kar pomeni, če
               pride do preuranjene odločitve o enem od teh dveh predlogov, ki jih imamo zdaj na
               mizi ali pa kateregakoli, če se bo pojavil, je konec zgodbe za cel ta mandat, kljub
               morebitni možnosti, da je bil kakšen predlog produktiven.</p>
               <p>Zdaj pa moram malo mogoče na področje ustavnosti in demokracije prešaltati,
               preskočiti, pardon, tako demokracija kot tudi ustavno pravo pozna pluralizem možnih
               rešitev. Če pogledate samo primerjalno ureditev imunitete v Evropi in v svetu boste
               videli zelo veliko razlik v niansah, pa tudi nekje v jedru zadeve. In zelo težko je
               zdaj reči, v tem hipu, ki je določenega brez ene temeljite študije o tem, kaj
               primerjalne ureditve poznajo, brez analize bom rekel, temeljite, ki jo na nek način
               že tudi delno poznamo, kako je bilo dosedaj pri nas oziroma kaj naš konkretni
               slovenski politični kulturni pravni ambient terja, kaj je pravzaprav karakteristika
               našega okolja v preteklosti do danes. Se pravi, ni tako enostavno, da bi že v tej
               fazi lahko rekli, zdaj pa ne rabimo stroke, dokler se ne odločimo o postopku. Zakaj
               ne? Ker poglejte, tudi to je bilo kritizirano z vidika ustavnih strokovnjakov; naš
               ustavno revizijski postopek je relativno, če gledamo kratek, ima samo dve fazi. In
               zato je doslej v praksi se izkazalo tudi v prejšnjem mandatu, razen v izjemnih
               primerih, ko smo recimo pri spremembi 68. člena že pred leti zelo hiteli, zaradi
               Evropske unije, ampak praviloma se je izkazalo, da mi prvo fazo zelo dolgo vlečemo,
               tudi mesece ali leto dni, ali kaj več. Se pravi, lahko se tudi zdaj zgodi, da boste
               sami skozi diskusijo prišli do nekih vprašanj, kjer boste morda želeli odgovore,
               lahko jih boste iskali sami, morda  v poslanskih skupinah. Vendar tisti, ki so se ukvarjali z imuniteto,
               bom rekel, da so pisali, so šli v tujino, primerjali ureditve in podobno imajo te
               podatke, imajo izkušnje in podobno. In sedaj, če jih ne boste želeli v prvih fazi
               sploh ne vprašati boste lahko pol leta razpravljali o zadevi brez strokovnjakov. Če
               boste pa želeli hitro odločiti boste pa blazno skrajšali ustavno razpravo, kar pa
               včasih ni nujno, da je dobro, včasih celo ni spodobno, bom tako rekel. Kajti, potem
               so v drugi fazi že stališča, ki že zavezujejo, manevrski prostor se zoži in zato je
               včasih zelo dobro to prvo fazo, do prve odločitve, da sklepov o začetku postopka
               nekoliko podaljšati, če se kaže, da so različna mnenja, da je veliko različnih mnenj.
               In zato, ne samo z vseh teh vidikov, tudi kot strokovnjak, kot nek pripadnik
               akademske sfere, ki sem pač tukaj sedaj prisoten bi apeliral, da res razmislite o
               tem, da se lahko tudi v prvo fazo, torej bi rekel, celo, sedanjo fazo, še pred
               odločitvijo o začetku postopka vključi strokovnjake, če se za to izkaže potreba. Jaz
               mislim, da se bo izkazalo, to je moje osebno mnenje ta hip, vaše je odločilno, ampak
               jaz mislim, da se tukaj ne smemo se a priori že v tej fazi nikakor ne odreči stroki.
               Hvala lepa.</p>
            </sp>
            <sp xml:id="SDT4-UK-Redna-001-2005-02-16.sp118">

               <speaker>PREDSEDNIK FRANCE CUKJATI:</speaker>

               <p>Hvala gospodu Cerarju. Izvolite.</p>
            </sp>
            <sp xml:id="SDT4-UK-Redna-001-2005-02-16.sp119">

               <speaker>JOŽEF JEROVŠEK:</speaker>

               <p>...<stage>/Ni vključen./</stage> da bi prekinil to, mislim, da že brezplodno razpravljanje,
               predlagam, da takoj glasujemo o takem sklepu. Gospod Cerar je govoril, da po potrebi
               to oblikujemo. In jaz imam tak sklep, zelo enostaven, in da prekinemo to blokado.
               Ustavna komisija bo po potrebi oblikovala ožje ad hoc strokovne skupine. In čisto nič
               drugega ni potrebno. S tem presekamo vso zadevo. Gospod Cerar je govoril, če se bo
               pokazala potreba, jaz sledim temu, njegovemu strokovnemu predlogu in glasujemo o tem.
               Zahtevam, da se o tem glasuje. ...<stage>/Oglašanje iz klopi./</stage></p>
            </sp>
            <sp xml:id="SDT4-UK-Redna-001-2005-02-16.sp120">

               <speaker>PREDSEDNIK FRANCE CUKJATI:</speaker>

               <p>Poglejte, tukaj gre za predlog nekega sklepa. To ni proceduralni predlog. To je
               predlog nekega sklepa. Ta sklep bom dal na glasovanje, ampak o sklepu samem je možna
               razprava. Ni to proceduralno opravi. ...<stage>/Oglašanje iz klopi./</stage> Bomo dali ta sklep na
               glasovanje, ampak sedaj ima besedo gospod Juri.</p>
            </sp>
            <sp xml:id="SDT4-UK-Redna-001-2005-02-16.sp121">

               <speaker>AURELIO JURI:</speaker>

               <p>Kolegi, zato da naredimo nek korak naprej, mislim da nam je vsem jasno, da že ob
               prvi razpravi dr. Cerarja je bila nakazana pot našega odločanja. Dr. Cerar nam je
               sporočil in jaz sem ga tako razumel, prevelika strokovna komisija ni bila dovolj
               funkcionalna, potrebna je strokovna skupina v manjšem obsegu, ki bo morda ob drugih
               vprašanjih in tudi teh se razširjala, oblikovala in tako naprej, ampak ta strokovna
               komisija je potrebna že pri odločanju o točki 2. Zato predlagam še enkrat to kar sem
               prej storil. Naj sprejmemo naslednji sklep, naj vodstvo ustavne komisije z dr.
               Cerarjem pripravi predlog strokovne skupine v kakršnemkoli obsegu in ko bo predlog
               podan se naša ustavna komisija še enkrat sestane in o njem odloča. Ko bo ta odločitev
               sprejeta pa nadaljujemo zgodbo s točko 2. Drugih pogojev za nadaljnje delo danes ni.
               Strokovna komisijo se lahko oblikuje z notranjimi pravnimi strokovnjaki, z našo
               zakonodajno-pravno službo, z dr. Cerarjem, kot koordinatorjem, s komerkoli še, ki
               boste sami ocenili vodstvo ustavne komisije, da je potrebno. Ampak mi nek predlog
               strokovnega suporta, ki bo spremljal naše delo od 83. člena dalje, pa pri vseh tudi
               dodatnih predlogih za ustavne spremembe, ki se bodo morda pojavili potrebujemo za to,
               da bo naša ustavna komisija lahko delala. Hvala.
               </p>
            </sp>
            <sp xml:id="SDT4-UK-Redna-001-2005-02-16.sp122">

               <speaker>PREDSEDNIK FRANCE CUKJATI:</speaker>

               <p>Hvala. Gospod Grims, ima besedo.</p>
            </sp>
            <sp xml:id="SDT4-UK-Redna-001-2005-02-16.sp123">

               <speaker>MAG. MARKO GRIMS:</speaker>

               <p>Moram povedati, da sem prej hotel repliko pa je bilo povedano, da ne, vendar
               opozarjam na naslednje.</p>
               <p>Iz dveh razprav je bilo zelo jasno, očitno, da gre pri celi tej kolobociji, ki smo
               ji sedaj priča samo še za čisto navadno zavlačevanje in zato zelo jasno povem, da v
               kolikor se ne bo takoj odprl prostor za predstavitev obeh predlogov kajti gre tudi za
               dodatne argumente, ki jih seveda mora imeti kdorkoli, strokovna skupina ali kdorkoli,
               ko se bo to teh predlogov opredeljeval, to se pravi, mora biti predstavljeni pred tem
               in ne po tem, da se razumemo če hočemo slediti neki racionalni logiki, kolikor se
               temu ne bo sledilo, potem jaz zelo jasno povem, da pri delu ničesar, kaj je očitno
               samo še zapravljanje davkoplačevalskega denarja ne bom več sodeloval in vas zelo
               vljudno prosim gospod predsednik, če je bila ta točka dana na dnevni red, jaz očitno
               sedaj iz vsega kar se je dogajalo ocenjujem, da danes sploh ni bilo potrebe, da je
               bilo to predlagano na dnevni red, vendar če je bilo, da pridemo do nekega vsebinskega
               sklepa. Menim, da je sklep kot je bil predlagan bodisi vaš bodisi kolege Jerovška
               povsem sprejemljiv zato, da presekamo to debato in da začnemo enkrat že z vsebinsko
               razpravo in ko se bo enkrat odprla vsebinska razprava bo seveda to na neki povsem
               drugi način in upam, da tudi z nekoliko bolj bi rekel ustavno pravno argumentacijo
               kot smo bili sedaj priča, kajti gre za okoliščine, za dodatne argumente, še enkrat
               opozarjam, ki seveda bistveno vplivajo na utemeljenost posameznih predlogov in ki jih
               drugače kot v razpravi, ki je seveda kot vemo v tem primeru brez omejitev ni mogoče
               predstaviti, zato še enkrat prosim, da se da nekaj na glasovanje, sam osebno menim,
               glede na zaporedje sklepov, da bi moral biti prvi predlog gospoda Jerovška, v kolikor
               ne bo sprejet ostane vaš in da potem preidemo na točko 2. V kolikor se bo hotelo
               ravnati drugače in zavlačevalo naprej pa bom ravnal tako, kot sem napovedal in moram
               tudi povedati, da bom v tem primeru poskušal pregovoriti še koga. Hvala.</p>
            </sp>
            <sp xml:id="SDT4-UK-Redna-001-2005-02-16.sp124">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Petan.</p>
            </sp>
            <sp xml:id="SDT4-UK-Redna-001-2005-02-16.sp125">

               <speaker>RUDOLF PETAN:</speaker>

               <p>Hvala. Torej jaz sem se prijavil k razpravi, ni direktno v tem sklepu, se pa s tem
               strinjam, tako da je isto, če bi to povedal, da je treba nekaj dati na glasovanje, je
               pa neke vrste tudi že replika na prejšnjo razpravo v zvezi s tem, zakaj smo se mi
               tako hitro premislili glede tega predloga.</p>
               <p>Jaz bom povedal sledeče, dogodki so pač pokazali, da smo imeli še kako prav. Namreč
               ta razveljavitev ustavnega sodišča nekega člena poslovnika državnega sveta samo
               dokazuje, da je ta naša imuniteta tako ali tako brez veze, jo ni. Ker, če nekdo da
               pobudo za oceno pa ustavno sodišče recimo presodi tako kot je tam, zakaj še ne bi za
               državni zbor to presodila, ja kakšno imuniteto pa potem imamo, dajmo jo čimprej
               izčrpati pa se ne bomo dajali v zobe, da nekaj imamo v resnici pa nimamo nič, zato je
               potrebno preiti na vsebinski del v tem kontekstu, to sem želel povedati. Nekaj imamo
               na papirju kar v bistvu sploh nimamo in sedaj se je pokazalo prav za ta naš predlog,
               sedaj se šele potrjuje, sploh nimamo ničesar, zakaj bi imeli nekaj zapisano kar v
               resnici nimamo, drugi bi pa nas obravnavali kaj vse smo zaščiteni kot kočevski
               medvedi, v resnici pa nimamo ničesar in zato je potrebno preiti na vsebinsko
               razpravo. Hvala.</p>
            </sp>
            <sp xml:id="SDT4-UK-Redna-001-2005-02-16.sp126">

               <speaker>PREDSEDNIK FRANCE CUKJATI:</speaker>

               <p>Hvala, gospodu Petanu. Besedo ima gospod Potrč.</p>
            </sp>
            <sp xml:id="SDT4-UK-Redna-001-2005-02-16.sp127">

               <speaker>MIRAN POTRČ:</speaker>

               <p>Hvala lepa. Jaz bi rad svoje stališče pojasnil. Jaz ne ugovarjam k temu,  da se uvodne obrazložitve k
               predlogom danes dajo. Ne ugovarjam. In mene nič ne moti, če se to stori. Ugovarjam pa
               temu, da se pred uvodnimi obrazložitvami ne ve, kaj se bo zgodilo z glasovanjem o
               njih.</p>
               <p>Jaz čutim, in slišim iz razprav, da je za vas seveda racionalno in vse drugo, če
               boste danes odločili, da se nekaj sprejeme ali zavrne. Če se misli to delati brez
               mnenja, ki ga bo dala stroka, potem je to neodgovorno, potem je to napačno. Jaz nimam
               navade, ampak bom sedaj uporabil, ali pa zelo rabil tisto, kar je prej naredil gospod
               Jerovšek, in bom citiral gospoda Cerarja, potem je to lahko tudi "nespodobno". Ta
               beseda je bila uporabljena. Potem je to lahko tudi nespodobno. In zardi tega bi jaz
               prosil, da se glede tega dogovorimo. In če bo vaš proceduralni sklep, da danes, ali
               pa jutri, ali pa čez en teden, ali pa kdajkoli, ne bomo glasovali o začetkih
               postopka, ne da bi prej slišali mnenje stroke, potem nimam nič proti, da se danes
               tudi vsebinska razprava začne. Če pa jo vi želite samo zato, da bo kasneje dan
               proceduralni predlog, sedaj pa glasujmo, potem po mojem delate napačno. In jaz naprej
               povem, če bo tako, potem bomo najmanj kar je, zahtevali odmor, da se pred tako
               odločitvijo, pred glasovanjem posvetujemo.</p>
               <p>Hvala.</p>
            </sp>
            <sp xml:id="SDT4-UK-Redna-001-2005-02-16.sp128">

               <speaker>PREDSEDNIK FRANCE CUKJATI:</speaker>

               <p>No, za gospodom Potrčem sem si tudi jaz dal znak, tudi jaz želim govoriti.</p>
               <p>In sicer glede mnenja, ki je bil nekajkrat ponovljen, da niti začetka postopka ne
               moremo brez mnenja strokovne skupine. Jaz s tem nekako ne morem soglašati. Menim, da
               tukaj sva z gospodom Cerarjem verjetno se nekoliko razhajava. In tudi gospodu Potrču
               ne morem nekako potrditi, oziroma soglašati s tem. Menim, da gre za čisto politično
               vprašanje, ali se postopek začne, ali ne.</p>
               <p>In vsebinsko usklajevanje, in pa vsebinski premislek, je potreben med strankami, med
               partnerji, kajti mi, za sprejem se končno zahteva dvotretjinska večina. To bi pa bilo
               smiselno usklajevati med strankami stališča, jih definirati dokončno, in se šele
               potem odločati za začetek postopka. Ampak to ni vprašanje stroke, to je vprašanje
               pravzaprav politične odločitve. Tako da mislim, da o začetku postopka se lahko prav
               tako kompetentno, vsaj jaz osebno odločam, ne da bi ponovno vsi ti strokovnjaki dali
               svoje mnenje. Vemo pa, da ta mnenja so bila v prejšnjem mandatu že dodobra in
               podrobno opredeljena tudi glede teh vprašanj. Tako da ni, mislim, da ni strokovne
               ovire, da bi se sprejel sklep, da šele po začetku postopka, po začetku postopka se
               sprejme sklep o ustanovitvi strokovne skupine. Toliko samo kot moja pripomba. Sicer
               odločali bomo vsi. Imam samo en glas.</p>
               <p>Hvala.</p>
            </sp>
            <sp xml:id="SDT4-UK-Redna-001-2005-02-16.sp129">

               <speaker>DR. SLAVKO GABER:</speaker>

               <p>Predsednik, ali lahko na vašo razpravo?</p>
            </sp>
            <sp xml:id="SDT4-UK-Redna-001-2005-02-16.sp130">

               <speaker>PREDSEDNIK FRANCE CUKJATI:</speaker>

               <p>Ja, nisem vas nič imenoval. Ne morete replike. Prijavite se lahko k razpravi. Sedaj
               gospod Kokalj.</p>
            </sp>
            <sp xml:id="SDT4-UK-Redna-001-2005-02-16.sp131">

               <speaker>ANTON KOKALJ:</speaker>

               <p>Hvala lepa. Imam samo eno vprašanje. In sicer bi ga naslovil na gospoda Cerarja. Se
               opravičujem, če bom z vprašanjem izpadel mogoče nepoučen.</p>
               <p>Kakšen je, bom rekel, pravni inštitut, ki ga zastopa gospod Cerar, tu sedaj danes v
               tej razpravi? Se opravičujem, če je to, bom rekel, podoben inštitut, kot ga ima
               zakonodajno-pravna služba v postopkih sprejemanja ostale zakonodaje, če je to, to?
               Oziroma, ali je njegovo stališče eno od možnih strokovnih stališč, kot je prej sam
               rekel, 10 pravnikov, 11 stališč?</p>
               <p>Hvala lepa.</p>
            </sp>
            <sp xml:id="SDT4-UK-Redna-001-2005-02-16.sp132">

               <speaker>PREDSEDNIK FRANCE CUKJATI:</speaker>

               <p>Hvala. Ja, izvolite, gospod Cerar.
               </p>
            </sp>
            <sp xml:id="SDT4-UK-Redna-001-2005-02-16.sp133">

               <speaker>DR. MIRO CERAR:</speaker>

               <p>Hvala lepa. Ja, jaz sem, tudi uradno, misli, čisto tako bom direktno, natančno
               povedal. Jaz sem zunanji svetovalec državnega zbora za ustavna vprašanja. Moje
               reference, če vas bodo zanimale, vam jih bom predstavil. Gre pa za to, da pri vseh
               vprašanjih, ki zadevajo recimo postopke ustavne, ali pa tudi spreminjanje ustave,
               doslej sem bil pač konzultiran za neko mnenje, bodisi interno, bodisi tako. In hkrati
               tudi po svojem znanju, če menim, da je treba intervenirati v tej vlogi včasih to
               mnenje povem. Moje mnenje seveda ni zavezujoče, to je popolnoma jasno. In tudi jaz si
               pogosto želim, zato tudi navijam, že v prejšnjem mandatu sem, da bi se v primeru
               pomembne materije angažiralo več strokovnjakov. Torej tudi jaz si želim, da ne bi
               bilo moje mnenje edino. Da imate to možnost, da jih lahko primerjate med seboj.</p>
               <p>Moram pa reči, da seveda imam od leta 1991 dalje, že takrat sem bil sekretar ustavne
               komisije, pa do danes neko izkušnjo. In poglejte, jaz se popolnoma zavedam, da vi
               odločate. Samo počutil bi se pa, da ne opravim tukaj svoje te svetovalne funkcije, če
               vas ne bi na te zadeve opozoril.</p>
               <p>In, če dovolite, da sem bolj direkten, mogoče ste me nekoliko izzvali, pa ne mislim
               to slabo. Tako ste me spomnili, da morda sem premalo odločen. Poglejte, vsi vemo,
               tudi stroka akademska sicer ve, da politiki, poslanci ste tisti, ki nosite breme
               odločitve, odgovornost. To ni vedno lahko. Pogosto je to težko, ker vas potem javno
               presojamo tako in drugače, državljani. Vendar pa tudi ne drži, da sama stroka ne bi
               mogla pravzaprav biti zelo iniciativna v tem pogledu. Poglejte, mnoge ideje za
               ustavne spremembe, pridejo pravzaprav v obtok tudi v neko zavest politikov šele
               potem, ko stroka več let na njih opozarja. Na vprašanje imunitete je pravzaprav prva
               opozorila stroka, kot na problem. Potem seveda tudi javnost ob nekaterih
               podeljevanjih imunitete. ...<stage>/Glas v ozadju./</stage>...</p>
            </sp>
            <sp xml:id="SDT4-UK-Redna-001-2005-02-16.sp134">

               <speaker>PREDSEDNIK FRANCE CUKJATI:</speaker>

               <p>Prosim.</p>
            </sp>
            <sp xml:id="SDT4-UK-Redna-001-2005-02-16.sp135">

               <speaker>DR. MIRO CERAR:</speaker>

               <p>Gospod Jerovšek, vam lahko nekaj povem. Jaz sem bil prvi v Sloveniji, ki je v letu
               1992 napisal strokovno mnenje o novi ureditvi poslanske imunitete, ker nihče takrat
               ni nič od tega vedel. Zakaj? Ker po stari ureditvi, v prejšnji ureditvi, čisto tako,
               pa da pojasnim zadevo, v Jugoslaviji praktično se ta vprašanja niso postavljala na ta
               način, oziroma bom rekel, bili smo popolnoma v novi situaciji. Takrat se je prvič
               sploh, jaz sem sodeloval na teh sejah, takrat na poslovniški komisiji in tudi
               mandatno-volilne, takrat je bil to KVIAZ, ko so bila ta vprašanja zastavljena. Kaj to
               sploh je imuniteta in tako dalje?</p>
               <p>In takrat je šele bilo prvič sploh, tudi jaz sem se s tem prvič soočil, pa recimo
               doktor Kavčič in podobno, smo primerjalne študije pogledali, in ugotovili da je to,
               to kar sedaj govoriva. Hočem reči, ne bi šel sedaj dlje, da ne bom predolg. Samo,
               poglejte, nimam nič proti temu, da lahko greste popolnoma mimo mojega mnenja. Lahko
               imate bolj prav. Samo čutim se pa dolžnega, da ga povem, in upam da to ne jemljete na
               napačen način. To je moja profesionalna dolžnost.</p>
               <p>Hvala lepa.</p>
            </sp>
            <sp xml:id="SDT4-UK-Redna-001-2005-02-16.sp136">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Gaber.</p>
            </sp>
            <sp xml:id="SDT4-UK-Redna-001-2005-02-16.sp137">

               <speaker>DR. SLAVKO GABER:</speaker>

               <p>Poglejte, dolgo diskutiramo. Jaz nimam česa dodati prav posebnega temu kar je rekel
               pravkar gospod Cerar v tisti točki, ko gre za vprašanje tega, koliko res vemo o
               posamičnih strokovnih vprašanjih. Upam, da si ne domišljamo, da tu sedimo ljudje, ki
               v kakšne posebne potankosti poznamo vprašanje imunitete. To ne pomeni, da se mi ne
               moremo na pamet odločiti o tem. Seveda se lahko. V tej državi, tako kot v vsaki
               predstavniški demokraciji, je to celo dovoljeno. Formalno je dovoljeno. A pa je
               legitimno ravnati tako, je pa drugo vprašanje. In diskusija danes gre predvsem...</p>
               <p>Ne vem, ali je nam povsem zares jasno, da smo zelo blizu tega, da bomo odločali, da
               noben od predlogov, ne bo dobil podpore za začetek. To je situacija. Ali je komu
               torej v interesu, da ostanemo s takšno ureditvijo imunitete, kot jo imamo sedaj? To
               se jaz sprašujem. Jaz upam da ne. Ne bi želel nikomur inputirati, da s tem, ko se
               hoče odločiti prej, preden bomo slišali strokovna mnenja na to temo, da se bomo že
               odločili. Mi lahko zavrnemo tako Potrčev, kot Grimsov predlog. Potem o tem v tem
               mandatu ne bomo več počeli ničesar resnega. In še naprej bomo deležni tovrstnih
               diskusij, kot so ob primeru Zupan in še kakšnem drugem primeru usmerjene na nas. To
               ni v korist temu državnemu zboru. Tudi na koncu ni v korist državi. Kar tako
               preprosto pa reči, jaz bom sedaj povedal  svoje mnenje, črtajmo to, ker je to pač relikt preteklosti, pa ne
               morem sprejeti, ker sem si pač vendarle šel pogledati in vidim, da ima kup evropskih
               držav, sodobnih, ta institut vpisan. In preden bi rekel, in preden bi to rekel, da se
               naj kar črta, bi se pa le dal še komu kaj podučiti. In zato ne bom mogel glasovati za
               to, da začnemo postopek za črtanje tega člena. Ne morem. Hočem prej o tem še kaj
               vedeti.</p>
               <p>In če želite, da gremo naprej, je to tudi taktično smiseln korak v pravo smer. Dajte
               stroki možnost, da nas o tem poduči. In naj se pridobi čas za to, da bomo našli
               umesten predlog, verjetno med Potrčevim in Grimsovim. Če pa hoče nekdo za vsako ceno
               imeti prav svojega, potem pa si naj postavlja ta spomenik. Ampak je na račun države.
           </p>
            </sp>
            <sp xml:id="SDT4-UK-Redna-001-2005-02-16.sp138">

               <speaker>PREDSEDNIK FRANCE CUKJATI:</speaker>

               <p>Imamo torej osnovni predlog, in dva amandmaja. Oziroma ne, dva predloga, in
               dopolnilni predlog. Še enkrat bom prebral osnovni predlog. Ko ustavna komisija
               sprejme odločitev o začetku postopka o spremembi ustave, in vodstvo ustavne komisije
               ugotovi potrebo po oblikovanju strokovne skupine, se pripravi predlog oblikovanja
               strokovne skupine z nalogami in pogoji dela strokovne skupine, in se ga predloži
               ustavni komisiji v potrditev.</p>
               <p>Drugi predlog je predlog, oziroma dopolnilni predlog k temu je predlog gospoda
               Gabra. Prosim, da ga preberete.</p>
            </sp>
            <sp xml:id="SDT4-UK-Redna-001-2005-02-16.sp139">

               <speaker>DR. SLAVKO GABER:</speaker>

               <p>Gospod predsednik, če smem ga sam kvalificirati. Jaz mislim, da pravzaprav je
               poseben predlog v prvem delu, v drugem delu sta pa identična praktično.</p>
               <p>Ustavna komisija za obravnavo predlaganih sprememb ustave oblikuje strokovno
               skupino, ki pripravi mnenje o predlagani spremembi. Pika. Zame zadošča tudi ta sklep.
               V drugem sem pa praktično ponovil vašo formulacijo. Verjetno rahlo drugače ubesedeno.
               Ustavna komisija strokovno skupino oblikuje na predlog vodstva ustavne komisije.</p>
               <p>To je predlog.</p>
            </sp>
            <sp xml:id="SDT4-UK-Redna-001-2005-02-16.sp140">

               <speaker>PREDSEDNIK FRANCE CUKJATI:</speaker>

               <p>Potem je pa še predlog gospoda Jerovška.</p>
            </sp>
            <sp xml:id="SDT4-UK-Redna-001-2005-02-16.sp141">

               <speaker>JOŽEF JEROVŠEK:</speaker>

               <p>Ja, moj predlog je tak, da ničesar ne izključuje. Ustavna komisija bo po potrebi
               oblikovala ožje ad hoc strokovne skupine.</p>
            </sp>
            <sp xml:id="SDT4-UK-Redna-001-2005-02-16.sp142">

               <speaker>PREDSEDNIK FRANCE CUKJATI:</speaker>

               <p>Ali menite, da morajo biti predloženi ti predlogi v pisni obliki? Potem bomo prešli
               na glasovanje. In sicer bomo glasovali najprej o oddaljenem predlogu, in sicer
               predlogu gospoda Jerovška.</p>
               <p>Še enkrat gospod Jerovšek, preberite predlog, o katerem bomo glasovali.</p>
            </sp>
            <sp xml:id="SDT4-UK-Redna-001-2005-02-16.sp143">

               <speaker>JOŽEF JEROVŠEK:</speaker>

               <p>Ustavna komisija bo po potrebi oblikovala ožje ad hoc strokovne skupine. ...<stage>/Glas v
               ozadju./</stage>...</p>
            </sp>
            <sp xml:id="SDT4-UK-Redna-001-2005-02-16.sp144">

               <speaker>PREDSEDNIK FRANCE CUKJATI:</speaker>

               <p>Ja.</p>
            </sp>
            <sp xml:id="SDT4-UK-Redna-001-2005-02-16.sp145">

               <speaker>MIRAN POTRČ:</speaker>

               <p>Jaz vsebinsko trdim, da sta vajina predloga enaka. Oddaljen je predlog gospoda
               Gabra. Vajina predloga sta enaka. Z malo različnimi besedami... ...<stage>/Medsebojno
               pogovarjanje./</stage>... Ne, ne. Čakajte. Ali smem povedati? Oba dva predlagata, da se o
               tem, ali se oblikuje komisija, strokovna skupina ali ne, odloča kdaj kasneje in po
               potrebi. To je vsebina teh predlogov, obeh. Gospod Jerovšek, je to vaš predlog?</p>
            </sp>
            <sp xml:id="SDT4-UK-Redna-001-2005-02-16.sp146">

               <speaker>JOŽEF JEROVŠEK:</speaker>

               <p>Jaz sem povzel...</p>
            </sp>
            <sp xml:id="SDT4-UK-Redna-001-2005-02-16.sp147">

               <speaker>PREDSEDNIK FRANCE CUKJATI:</speaker>

               <p>Moj je bil osnovni predlog, ...<stage>/Medsebojno pogovarjanje./</stage>...</p>
            </sp>
            <sp xml:id="SDT4-UK-Redna-001-2005-02-16.sp148">

               <speaker>MIRAN POTRČ:</speaker>

               <p>Gospod Jerovšek, to, da ste povzeli gospoda Cerarja, ni res. In če gospod Cerar tega
               ne želi povedati, čeprav je prej povedal, ...<stage>/Medsebojno pogovarjanje./</stage>... besedami
               to povem jaz. To je manipulacija kolegov, ki tu sedijo.</p>
            </sp>
            <sp xml:id="SDT4-UK-Redna-001-2005-02-16.sp149">

               <speaker>PREDSEDNIK FRANCE CUKJATI:</speaker>

               <p>Jaz sem dal po svoji presoji najprej na glasovanje predlog gospoda Jerovška. Prosim,
               da ga še enkrat prebere, in bomo o njem glasovali. 
               </p>
            </sp>
            <sp xml:id="SDT4-UK-Redna-001-2005-02-16.sp150">

               <speaker>JOŽEF JEROVŠEK:</speaker>

               <p>Ustavna komisija bo po potrebi oblikovala ožje "ad hock" strokovne skupine. To nič
               ne izključuje.</p>
            </sp>
            <sp xml:id="SDT4-UK-Redna-001-2005-02-16.sp151">

               <speaker>PREDSEDNIK FRANCE CUKJATI:</speaker>

               <p>Želite razpravo o tem predlogu?</p>
            </sp>
            <sp xml:id="SDT4-UK-Redna-001-2005-02-16.sp152">

               <speaker>MIRAN POTRČ:</speaker>

               <p>Če boste dali na glasovanje v imenu poslanske skupine zahtevam odmor za
               posvetovanje.</p>
            </sp>
            <sp xml:id="SDT4-UK-Redna-001-2005-02-16.sp153">

               <speaker>PREDSEDNIK FRANCE CUKJATI:</speaker>

               <p>Vse kaže, da bi bilo še najbolj primerno, primeren predlog, ki ga dajem v razpravo.
               Nočem sam se o tem odločati in sicer, da prekinemo sejo in da vodstvo ustavne
               komisije pripravi pisni predlog, na podlagi vseh teh razprav, pisni predlog, ki ga
               potem lahko poslanske skupine amandmirajo. In prihodnjič, ko se usedemo bomo
               glasovali o pisnih amandmajih na ta osnovni predlog. Pravim pa, nočem sam povzeti
               teže te odločitve, zato dajem ta predlog na glasovanje.</p>
               <p>Kdo je za, naj dvigne...</p>
            </sp>
            <sp xml:id="SDT4-UK-Redna-001-2005-02-16.sp154">

               <speaker>MAG. BRANKO GRIMS:</speaker>

               <p>Samo eno vprašanje, ali to pomeni, da prekinjate točko ali sejo?</p>
            </sp>
            <sp xml:id="SDT4-UK-Redna-001-2005-02-16.sp155">

               <speaker>PREDSEDNIK FRANCE CUKJATI:</speaker>

               <p>Prekinjam sejo in do nadaljevanja seje, za katero nadaljevanje ne vemo točno, ker
               nimamo pred seboj terminskega programa, bomo nadaljevali s to točko.</p>
            </sp>
            <sp xml:id="SDT4-UK-Redna-001-2005-02-16.sp156">

               <speaker>MAG. BRANKO GRIMS:</speaker>

               <p>Potem moram reči, da vašemu predlogu izrecno nasprotuje in menim, da bi bilo mnogo
               bolj pametno sprejeti predlog gospoda Jerovška, kajti prepričan sem, da bi bil učinek
               v tem primeru takšen, da bi se sorazmerno kmalu srečali v taki ali drugačni obliki
               uresničitvijo tega, kar je pravzaprav vsebina njegovega predloga. Sam osebno menim,
               bom pa zdaj zelo direkten, tista vaša formulacija prestroga, kajti dejansko bo
               potrebno neko odločitev podpreti tudi s pravnim mnenje, preden o njej dokončno
               pridemo. Povedal sem tudi pot, o njej žal nihče očitno noče slišati, da bi pač
               pridobili mnenja in bi se lahko mirno oprli nanje, brez da bi zašli v formalizacijo
               za oblikovanje skupine, če pa se že na to pristaja, potem pa mislim, da je najboljši
               predlog, ki ga je dal gospod Jerovšek. To pa, da se seja danes prekine, pa iz
               razlogov, ki sem jih navedel že na začetku izrecno zavračam. Hvala.</p>
            </sp>
            <sp xml:id="SDT4-UK-Redna-001-2005-02-16.sp157">

               <speaker>PREDSEDNIK FRANCE CUKJATI:</speaker>

               <p>Hvala. Še kakšno mnenje? Gospod Jerovšek.</p>
            </sp>
            <sp xml:id="SDT4-UK-Redna-001-2005-02-16.sp158">

               <speaker>JOŽEF JEROVŠEK:</speaker>

               <p>Gospod predsednik jaz razumem vaš demokratični duh in vendar imam pa tudi izkušnje
               iz dveh mandatov. In vem, da je bilo pri ustavnih predlogih toliko licemerstva in
               hinavščine in danes smo priča pravzaprav nastavku<stage>(?)</stage> v isti smeri.</p>
               <p>Jaz sem proti praktičnemu izrazitemu zavlačevanju. In jaz mislim, da se moramo
               dejansko, tu se strinjam z gospodom Grimsom preprečiti to razrušenje, pravzaprav do
               ustavne komisije in tega parlamenta, mi moramo iti naprej z nekimi normalnimi koraki.
               Tako, da jaz dejansko mislim, da bi morali pot nadaljevati. Hvala.</p>
            </sp>
            <sp xml:id="SDT4-UK-Redna-001-2005-02-16.sp159">

               <speaker>PREDSEDNIK FRANCE CUKJATI:</speaker>

               <p>Še kakšno mnenje glede proceduralnega predloga? Gospod Bajc.</p>
            </sp>
            <sp xml:id="SDT4-UK-Redna-001-2005-02-16.sp160">

               <speaker>JOSIP BAJC:</speaker>

               <p>Hvala gospod predsednik. Podprl bom vaš predlog iz enega preprostega razloga. Malo
               si bom dovolil tudi napotka, kaj naj se zgodi v tem času. Pred seboj imam shematičen
               prikaz obravnave predloga za začetek postopka spremembe ustave. Tam imamo neki
               kvadratek, naslov pod tem je predstavitev predlogov, splošna razprava o predlogu in
               sprejem sklepa ali se gre ali se ne gre. Potem je v navednicah neka druga faza,
               čeprav to ni druga faza uradno, je potem  obravnava osnutka zakona in sprejetje stališč. In v
               razmislek tudi temu predlogu vašemu, ki ga bom, da eventualno gre se v razmišljanje,
               da se v prvem delu opravi predstavitev predloga, splošna razprava in sprejem sklepa o
               pričetku, pred odločanjem, oziroma, ja, o sprejetju osnutka ustavnega zakona,
               eventualno potem pridobiti mnenje tako imenovanih strokovnjakov.</p>
               <p>Ne vem pa kaj če se bo zgodilo, tu bi pa imel mogoče vprašanje gospodu Cerarju, ko
               je prej rekel, če se pa tista prva varianta kljub takemu in drugačnemu strokovno
               podprtemu predlogu, da pa v državnem zboru pa rečemo, ne gre, tako kot ste vi rekli,
               ne gremo sploh v spremembo ustave, ker jo mogoče nekdo od teh, ali pa morda sem tudi
               sam podpisal ta predlog s figo v žepu, da se nič ne zgodi.</p>
            </sp>
            <sp xml:id="SDT4-UK-Redna-001-2005-02-16.sp161">

               <speaker>PREDSEDNIK FRANCE CUKJATI:</speaker>

               <p>Še... Ja, gospod Pavliha.</p>
            </sp>
            <sp xml:id="SDT4-UK-Redna-001-2005-02-16.sp162">

               <speaker>DR. MARKO PAVLIHA:</speaker>

               <p>Hvala za besedo. Jaz, predsednik menim, da potem ko se že skoraj tri ure vrtimo v
               krogu, da je vaš predlog edino moder. Meni je samo žal, da ga niste predlagali
               približno dve uri prej, ampak jaz ga bom podprl. Mislim, da je današnja debata
               pokazala to, da se ne moremo o ničemer odločiti, in da rabimo več časa.</p>
               <p>Hvala lepa. Tako da bom podprl predlog, da se seja, ne točka, seja prekine.</p>
            </sp>
            <sp xml:id="SDT4-UK-Redna-001-2005-02-16.sp163">

               <speaker>PREDSEDNIK FRANCE CUKJATI:</speaker>

               <p>Izvolite gospod Cerar. Ste želeli odgovoriti?</p>
            </sp>
            <sp xml:id="SDT4-UK-Redna-001-2005-02-16.sp164">

               <speaker>DR. MIRO CERAR:</speaker>

               <p>Hvala lepa. Zgolj na kratko. Poglejte, v tej shemi, ki ste jo dobili, je lepo
               predstavljeno, kot ste gospod Bajec povzeli, da se najprej torej v komisiji in
               državnem zboru seveda sklepa o začetku postopka, potem pa šele o osnutku zakona in o
               stališčih. V praksi boste pa videli, se bo pa dogodilo ravno obratno. In zato je to
               zelo pomembno. Vi boste najprej hoteli se dogovoriti o stališčih, ker to je vsebina
               zadeve. In šele ko vam bo vsebina dovolj jasna, ali se o njej strinjate ali ne, boste
               vi podprli začetek postopka. In zaradi tega je včasih nujno, da torej pri obravnavi
               stališč, ki prehiteva dogodke, so prisotni strokovnjaki.</p>
               <p>To je to. Hvala. ...<stage>/Glas v ozadju./</stage>... Poglejte, imate prav. Politika bo vedno
               odločala. Je pa to vaša ocena, ali želite pa povsem samostojno, ali s stroko.</p>
               <p>Hvala.</p>
            </sp>
            <sp xml:id="SDT4-UK-Redna-001-2005-02-16.sp165">

               <speaker>PREDSEDNIK FRANCE CUKJATI:</speaker>

               <p>Še kakšen predlog? Ja, izvolite.</p>
            </sp>
            <sp xml:id="SDT4-UK-Redna-001-2005-02-16.sp166">

               <speaker>MAG. BRANKO GRIMS:</speaker>

               <p>Glasoval bom proti, z naslednjo obrazložitvijo. Menim, da je v tej državi mnogo bolj
               pomembnih tem, kot je vprašanje ureditve poslanske imunitete, in vsega kar je s tem
               povezano. Menim, da je nedopustno, da se je že do sedaj vleklo, s sklicevanjem te
               ustavne komisije, več kot mesec dni, sklicana je bila šele za 16. februar, pač
               možnost te razprave. To mislim, da bi lahko že v tem času storili veliko korakov
               naprej. Sedaj se bo začelo redno delo parlamenta, in bo to obremenjeno z nepotrebno
               dodatno materijo. In menim, da današnja razprava dokazuje samo eno. Da gre v tem
               primeru s strani predlagateljev konkurenčnega predloga zgolj za zavlačevanje, in po
               domače rečeno za precej, bi rekel, nabiranje političnih točk, in nič drugega.</p>
               <p>Iz tega razloga sem prepričan, da je nadaljnje odlaganje obravnave povsem
               neprimerno. Zato vašega predloga, gospod predsednik, ne bom podprl.</p>
            </sp>
            <sp xml:id="SDT4-UK-Redna-001-2005-02-16.sp167">

               <speaker>PREDSEDNIK FRANCE CUKJATI:</speaker>

               <p>Hvala. To se pravi, predlog, kot ste slišali, proceduralni je, da se prekine seja.
               Ja. Gospod Petan.</p>
            </sp>
            <sp xml:id="SDT4-UK-Redna-001-2005-02-16.sp168">

               <speaker>RUDOLF PETAN:</speaker>

               <p>Hvala za besedo. Torej, jaz se vsebinsko osebno ne strinjam s takih predlogom, da
               prekinjamo, pa da zavlačujemo celo zadevo. Stvar pač kaže na to, da se je nekdo
               zaplezal s hitrim predlogom o imuniteti, pa ni vedel kaj je, za kaj gre. Sedaj pa, ko
               je stvar resna, sedaj pa ugotavljajo, da se je treba iz tega nekako izmazati. Sedaj
               pa ne gre drugače, kot da zavlačujemo.</p>
               <p>Ampak, gospod predsednik, iz spoštovanja do vas, ko vodite to ustavno komisijo, bom
               vaš predlog podprl, strinjam se pa ne z njim. Zaradi samega zavlačevanja.
               ...<stage>/Smeh./</stage>...</p>
            </sp>
            <sp xml:id="SDT4-UK-Redna-001-2005-02-16.sp169">

               <speaker>PREDSEDNIK FRANCE CUKJATI:</speaker>

               <p>Še kakšna obrazložitev glasu?
               Potem dajem proceduralni predlog, da se prekine seja do nadaljnjega, na glasovanje.</p>
               <p>Kdo je za? <stage>(19 članov.)</stage> Hvala. Kdo je proti? <stage>(1 član.)</stage> S tem prekinjam sejo. O
               nadaljevanju boste obveščeni. Dobili boste tudi pisni predlog. <stage type="time">(SEJA JE BILA
                  PREKINJENA 16. FEBRUARJA 2005 OB 12.50 URI.)</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT4-OZDDSZII-Nujna-012-2006-12-13">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za delo družino socialne zadeve in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">440BEFACBA12B4EFC125723A00409DEF</idno>
               <idno type="custom" subtype="day">F90B12304A87C69CC1257243005A5751</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=F90B12304A87C69CC1257243005A5751</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZDDSZII-Nujna-012-2006-12-13.OZDDSZII" n="012">
               <name>Nujna</name>
               <date when="2006-12-13"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZDDSZII-Nujna-012-2006-12-13.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZDDSZII-Nujna-012-2006-12-13.OZDDSZII">
                        <orgName key="OZDDSZII">Odbor za delo družino socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA DELO, DRUŽINO, SOCIALNE ZADEVE IN INVALIDE</stage>
            <stage type="session">12. nujna seja</stage>
            <stage type="date">(13. december 2006)</stage>
            <stage type="chairman">Sejo je vodil Stanislav Brenčič, predsednik odbora.</stage>
            <stage type="time">Seja se je pričela ob 15.33. </stage>


            <sp xml:id="SDT4-OZDDSZII-Nujna-012-2006-12-13.sp1">

               <speaker>PREDSEDNIK STANISLAV BRENČIČ:</speaker>

               <p>Spoštovane kolegice, kolegi, člani Odbora za delo, družino, socialne zadeve in
               invalide. Pričenjam 12. nujno sejo odbora in vas obveščam, da za današnjo nujno sejo
               odbora ni opravičen, da pa namesto našega novega člana mag. Janeza Drobniča,
               prisostvuje današnji 12. nujni seji gospod Drago Koren. Dobrodošel. Še eno obvestilo,
               da gospoda Matjaža Hana, našega podpredsednika danes nadomešča gospod Miran Potrč,
               dobrodošel. Pozdravljam vas vse prisotne, predstavnike javnih medijev in še posebno
               gospo Marjetko Cotman, kandidatko za ministrico za delo, družino in socialne zadeve,
               ki je tudi poglavitni krivec, da sem današnjo 12. nujno sejo sklical v skladu z 230.
               členom Poslovnika in nanjo uvrstil tudi eno samo točko dnevnega reda, tako kot ste to
               prejeli v sklicu. S sklicem seje ste prejeli ta predlog. V skladu s poslovniškim
               rokom nisem prejel predlogov za spremembo predloga dnevnega reda. Zato bomo današnjo
               12. nujno redno sejo opravili tako kot je zavedeno na sklicu z eno samo točko. In
               sicer predstavitev gospe Marjetke Cotman, kandidatke za Ministrstvo za delo, družino
               in socialne zadeve. Predsednik Vlade Republike Slovenije, gospod Janez Janša je
               predsedniku Državnega zbora Republike Slovenije gospodu Francetu Cukjatiju 6. tega
               meseca na podlagi prvega odstavka 112. člena Ustave Republike Slovenije in na podlagi
               234. člena Poslovnika o delu Državnega zbora predlagal v imenovanje kandidatko za
               ministrico za delo, družino in socialne zadeve, gospod Marjetko Cotman. Predsednik
               Državnega zbora je Odboru za delo, družino, socialne zadeve in invalide poslal
               predlog predsednika Vlade, da Državni zbor z ministrico za delo, družino, socialne
               zadeve imenuje Marjetko Cotman. V skladu z že prej omenjenih 230. členom Poslovnika
               in sicer prvim in drugim odstavkom, pa sem sklical današnjo sejo, na kateri se bo
               gospa kandidatka predstavila matičnemu delovnemu telesu Državnega zbora, ki je
               pristojno za področje, ki ga resor ministrstva za delo pokriva.</p>
               <p>Še nekaj uvodnih pojasnil oziroma napotkov, predlagam, da po predstavitvi gospe
               kandidatke zastavljamo vprašanja, na katere bo kandidatka odgovarjala in potem zopet
               nov paket, tako da bo lahko spremljala in nekako v sklop odgovorov umeščala odgovore,
               ki so morda glede na vsebinsko sorodnost vprašanj povezani. Formalnosti so mimo,
               gospa Marjetka Cotman, kandidatka za Ministrstvo za delo, družino, socialne zadeve in
               invalide, izvolite pred govornico<stage type="mag"/>
               (nadaljevanje) in predstavite našemu odboru pogled in vizijo na delo, ki vas čaka.
               Izvolite.</p>
            </sp>
            <sp xml:id="SDT4-OZDDSZII-Nujna-012-2006-12-13.sp2">

               <speaker>MARJETA COTMAN:</speaker>

               <p>Hvala lepa, gospod predsednik. Spoštovani predsednik odbora, spoštovane poslanke in
               poslanci! Spoštovani predstavniki medijev in zainteresirane javnosti! Najprej lep
               pozdrav vsem skupaj in hvala za priložnost, da se vam lahko predstavnim kot
               kandidatka za ministrico za delo, družino in socialne zadeve. Ker z Odborom za delo,
               družino in socialne zadeve in invalide sodelujem že dve leti in se med seboj že dobro
               poznamo se osebno ne bom posebej predstavljala.</p>
               <p>Kot veste sem diplomirana pravnica s pravosodnim izpitom. Da sem na dosedanji
               službeni poti delala tudi skoraj 10 let v Državnem zboru in zadnji dve leti, kot
               državna sekretarka na Ministrstvu za delo, družino in socialne zadeve. V današnji
               predstavitvi vam želim posebej predstaviti začrtano delo ministrstva v drugi polovici
               mandata, ki je še pred nami. Kot eno ključnih stvari želim izpostaviti zavezo za
               dobro sodelovanje z Državnem zborom, potem tudi z matičnim odborom, socialnimi
               partnerji in nevladnimi organizacijami ter civilno družbo. Prepričana sem, da je z
               vsemi omenjenimi akterji potreben dialog in sodelovanje pri oblikovanju zakonodaje
               strategij in drugih ukrepov.</p>
               <p>V letu 2007 je pred nami še veliko pomembne zakonodaje, ki jo je potrebno sprejeti.
               V letu 2008 pa nas čaka tudi predsedovanje Slovenije EU, ki je za nas velika čast in
               obenem tudi velika odgovornost. Zato bomo tudi v letu 2007 nadaljevali s pripravami
               na predsedovanje.</p>
               <p>Dovolite mi, da najprej naštejem ključne cilje za leto 2007. Dokončna uskladitev in
               sprejem spremembe in dopolnitve zakona o delovnih razmerjih. Takoj po novem letu
               nameravam nadaljevati s pogajanji o spremembah in dopolnitvah Zakona o delovnih
               razmerjih. Sprejem novele je nujno potreben. Med drugim tudi zaradi uskladitve naše
               zakonodaje s pravnim redom EU, predvsem z novejšimi direktivami s področja
               diskriminacije in enakih možnosti. Verjamem, da je kompromis možno doseči, saj se
               vsi, tako Vlada, kot socialni partnerji zavedamo, da je sprejem te zakonodaje nujno
               potreben. Sklenitev socialnega sporazuma za leto 2006 in 2009 menim, da je ena do
               prioritet ministrstva, pa tudi Vlade, čimprejšnja sklenitev tega sporazuma.</p>
               <p>Nasilje v družini. Trenutno imamo v programu pripravo smernic za preprečevanje
               nasilja v družini. V družinskem zakoniku, ki je v pripravi, pa je pripravljeno tudi
               posebno poglavje o nasilju v družini.</p>
               <p>Novela zakona o pokojninskem in invalidskem zavarovanju. Zakon o pokojninskem in
               invalidskem zavarovanju je bil noveliran že v začetku leta 2006, vendar s to novelo
               niso bile predvidene vse spremembe in dopolnitve, ki so bile načrtovane v vladnem
               programu reform. Zato je bila že najavljena naslednja faza sprememb. Z novelo bi
               lajšali uveljavljanje predvsem delnih upokojitev, to pomeni ostajanja v zaposlitvi
               tudi za krajši čas dela in te oblike dela tudi spodbujali. Popravili bi nejasnosti
               pri urejanju pogojev za odpoved zaposlitve delovnemu invalidu, za katerega
               delodajalec nima ustreznega dela.</p>
               <p>Glede na staranje prebivalstva rastejo potrebe tudi po gradnji domov za starejše, in
               zato predvidevamo tudi vlaganje v gradnjo teh objektov. <stage type="mag"/>(Nadaljevanje) Z novelo Zakona o pokojninskem in invalidskem
               zavarovanju bi tudi v Sloveniji nadomestili sedanji način odmere pokojnin, ki se je
               razvil v preteklih 40 letih, in nadomestili zaradi številnih sprememb in dopolnitev,
               ker je postal nepregleden in težko razumljiv, s točkovanjem sistema, predvsem zaradi
               preglednosti in izračuna pokojnin.</p>
               <p>Potem, Predlog zakona o matični evidenci. Sedanji Zakon o matični evidenci o
               zavarovancih in uživalcih pravic iz pokojninskega in invalidskega zavarovanja, s
               katerim so določeni obrazci in podatki o zaposlenih delavcih in drugih zavarovancih
               ter njihovih delodajalcih, ki so potrebni za socialno zavarovanje, je nujno treba
               uskladiti z novim konceptom delovanja javne uprave. Sam sistem zbiranja podatkov in
               številni obrazci bi nadomestili s sistemom skupne uporabe podatkov, ki so o
               posameznih zavarovancih in delodajalcih že v ustaljenih evidencah. S to novelo pa bi
               nadaljevali tudi že sprejeti Zakon o splošnem upravnem postopku in nadaljevali tudi s
               sprejetim Zakonom o evidencah na področju dela. Ta nov sistem bi v celoti začel
               delovati s 1.1.2008, ko bi tudi postali operativni podatki na področju dohodkov
               prebivalcev, ki se zbirajo pri davčnih organih. Z novelo Zakona o matični evidenci bi
               slovenski sistem zajemanja in vodenja podatkov za potrebe socialnega zavarovanja
               prilagodili za potrebe sodelovanja tudi z drugimi članicami EU.</p>
               <p>Uredba o določitvi kvote za zaposlovanje invalidom. S 1.1.2006 je začel veljati pri
               nas kvotni sistem zaposlovanja invalidov, ki ga je uzakonil 62. člen Zakona o
               zaposlitveni rehabilitaciji in zaposlovanju invalidov. Konec leta 2005 je Vlada na
               predlog Ekonomsko-socialnega sveta sprejela uredbo o kvotnem sistemu. Uredba je
               predpisala višino kvot po dejavnostih na podlagi takrat znanih podatkov in po
               dejavnostih. Dogovor med socialnimi partnerji je bil ob sprejemu uredbe, da se
               ponovno sestanemo, ko bo evalvirano izvajanje kvotnega sistema. Na podlagi
               spodbujanja zaposlovanja invalidov ter zaradi uskladitve s spremembami in
               dopolnitvami zakona, ki je bil pred kratkim sprejet, to je novembra 2006, je
               ministrstvo pripravilo predlog nove uredbe in jo že posredovalo v medresorsko
               usklajevanje.</p>
               <p>Zakon o izenačevanju možnosti invalidov. S tem zakonom bomo nadomestili Zakon o
               družbenem varstvu telesno in duševno prizadetih oseb, ki je iz leta 1983. V zadnjih
               dveh desetletjih smernice na področju invalidskega varstva poudarjajo procese
               deinstitucionalizacije vključevanja invalidov v običajno okolje, bivanje in delo v
               običajnem okolju in individualizacija storitev, zagotavljanje enakih možnosti za vse
               invalide. <stage type="mag"/> (Nadaljevanje) O vprašanju sistema
               socialnega varstva je potrebno zagotoviti prehod na odprti trg dela in obratno, za
               vse invalide. Invalidom je potrebno zagotoviti tudi ustrezno življenjsko raven, kadar
               zaradi invalidnostjo ali okoliščin povezani z invalidnostjo, ostanejo brez nujnih
               dohodkov za preživljanje. Pri tem je treba upoštevati, da imajo invalidi in njihove
               družine zaradi invalidnosti večje izdatke.</p>
               <p>Zakon o spremembah in dopolnitvah zakona o subvencioniranju študentske prehrane. Po
               določilih sedanjega zakona o subvencioniranju študentske prehrane, je bilo možno
               prejemati bone 12 mesecev. Sedanje spremembe predvidevajo enajst mesecev in tudi
               zvišanje vrednosti bona. Po sedanji zakonodaji je bil določen ta znesek glede na 75%
               regres za prehrano delavcev med delom. Novost bi bila tudi, da izvajalcev
               subvencionirane študentske prehrane, v kateri je sedaj Šos, preide na druge, z
               možnostjo na druge izvajalce z javnim razpisom. Opravičenci s posebnimi potrebami
               zaradi težje funkcionalne prizadetosti, potem otroci padlih za Slovenijo, s statusom
               študente in tudi starši študentje, pa bi dobili poleg sedanjih dodatnih 5 bonov, še
               naslednjih 5 bonov. Skupno torej deset bonov na mesec.</p>
               <p>Zakon o spremembah in dopolnitvah zakona o zaposlovanju in zavarovanju
               brezposelnosti. V letu 2007 predvidevamo tudi spremembo zakona predvsem na področjih,
               na katere nas opozarja Zavod za zaposlovanje in ki se nanašajo predvsem in tudi na
               predloge sindikatov, ki se nanašajo predvsem na težave pri samem izvajanju zakona.
               Zakon o štipendiranju se bo tudi sprejemal v naslednjem letu. To bo sistemski zakon,
               kateri bo pripomogel k večanju števila štipendij in tudi štipendistov, kajti
               predvidevamo tudi dvig cenzusa in nameravamo tudi povečati oziroma na novo oblikovati
               dodatke glede na dohodek družine in tudi povečati dodatek na deficitarnost. Sedanje
               štipendije, Zoisove štipendije se bodo imenovale štipendije za izjemne dosežke in
               tudi pri tem je novost, da bo uveden cenzus, ki bo pa višji kot za državne
               štipendije. Povečanje dodeljevanja kadrovskih štipendij se bo stimuliralo z
               različnimi ukrepi, sofinancirale se bodo tudi kadrovske štipendije, ki jih
               podeljujejo nosilci regijskih štipendijskih shem in lokalne skupnosti, občine, s
               čemer se bo uskladila tudi ponudba in povpraševanje po kadrih v posameznih regijah.
               Zakon o enotnih postopkih in pogojih za uveljavljanje pravic. Delovno gradivo
               predvidenega zakona bo zajelo predvsem seznam pravic o katerih bodo odločali centri
               za socialno delo, vrstni red uveljavljanja, način ugotavljanja materialnega položaja,
               premoženja oziroma dohodkov, enotno opredelitvijo oseb, ki se štejejo poleg
               vlagatelja, meje dohodkov in pridobivanje podatkov potrebnih za odločanje o pravicah
               iz javnih sredstev. Pomembna novost zakona pa je tudi uvedba odločanja na podlagi
               neto koncepta, upoštevanje neto dohodkov, ker neto dohodki predstavljajo
               razpoložljivi del dohodka, s katerimi državljani razpolagajo.</p>
               <p>Predsedovanje. Sedaj pa še nekaj besed o ključni vlogi predsedovanja, na katero se
               pripravljamo že celo letošnje leto in bo namenjeno tudi naslednje leto, da bomo
               uspešno opravili predsedovanje, ki nas čaka v letu 2008. <stage type="mag"/> (nadaljevanje) Ministrstvo je začelo s pripravami in pripravilo in
               uskladilo že 18-mesečni program na področju zaposlovanja in socialnih zadev in
               družine ter demografske politike z Nemčijo in Portugalsko. Prav tako smo določili
               seznam dogodkov, ki jih bo ministrstvo v sodelovanju z uradom za enake možnosti,
               zavodom za zaposlovanje in inšpektoratom za delo pripravilo v času predsedovanja.
               Dogodek na ne višji ravni pa bo neformalno srečanje ministrov za zaposlovanje,
               socialne zadeve in enake možnosti. V okviru Ministrstva priprave na predsedovanje
               vodi in spremlja posebna projektna skupina, katero sem do sedaj vodila sama kot
               državna sekretarka. Naši uslužbenci pa so se tudi udeleževali seminarjev v zvezi z
               izobraževanjem na predsedovanje in tudi pri izpopolnjevanju jezikov. Leto, ki je pred
               nami pa bomo pripravili še posebej šestmesečni program predsedovanja v katerem bomo
               podrobno opredelili naše prioritete, zakonodajne akte ter vsebino dogodkov, ki jih
               bomo predstavljali v času predsedovanja. Toliko na kratko. Verjame pa, da mi boste
               poslanci zastavili vprašanja in da bom imela v odgovorih možnost odgovoriti in
               pojasniti še kakšno stvar, ki je nisem pojasnila v predstavitvi. Hvala.</p>
            </sp>
            <sp xml:id="SDT4-OZDDSZII-Nujna-012-2006-12-13.sp3">

               <speaker>PREDSEDNIK STANISLAV BRENČIČ:</speaker>

               <p>Hvala, gospe Marjetki Cotman za uvodno predstavitev. Odpiram razpravo oziroma
               zastavitev vprašanj in tudi vaših pogledov na predstavitev in tudi morda na stvari,
               ki zadevajo predmetnost našega odbora in je povezano z ministrovanjem gospe
               kandidatke in je iz vsebinske narave mogoče tudi danes dobiti na naše poglede tudi
               dodatne odgovore. Izvolite. Najprej en paket vprašanj. Gospa Barbara Žgajner Tavš,
               izvolite. Gospa Majda Potrata in gospa Majda Širca, tri punce začnejo, potem bomo pa
               odgovarjali. Izvolite.</p>
            </sp>
            <sp xml:id="SDT4-OZDDSZII-Nujna-012-2006-12-13.sp4">

               <speaker>BARBARA ŽGAJNER TAVŠ:</speaker>

               <p>Hvala lepa. Najprej vsem skupaj prav lep pozdrav. No, jaz bom za začetek morda, ker
               je prvi krog ali pa zato, ker bom otvorila krog vprašanj kandidatki za ministrico,
               zastavila vprašanje, ki je še kako povezano s preteklim delom na tem področju,
               skratka na področju Ministrstva za delo, družino in socialne zadeve glede na to, da
               je bila tudi gospa Cotmanova v vlogi državne sekretarke, da je podpirala rešitve, ki
               so bile sprejete na sami Vladi in tudi kasneje v parlamentu. Me zanima, sprejeli smo
               vrsto zakonov, žal zakonov, ki so bili neusklajeni v prvi vrsti s socialnimi
               partnerji pa tudi z ostalimi, zainteresirano strokovno javnostjo in ne nazadnje tudi
               v okviru ekonomsko socialnega sveta. Sprašujem, gospa Cotmanova, v kolikor boste
               nastopili funkcijo, pa verjamem glede na podporo, ki jo za enkrat uživate oziroma
               sestavo parlamenta: Kakšna bo vaša naloga oziroma ali boste šli v spremembo tiste
               zakonodaje, tistih zakonov, ki so bili v Državnem zboru sprejeti mimo dogovora
               oziroma da so bili sprejeti brez dogovora, brez uskladitve s socialnimi partnerji
                  <stage type="mag"/>(nadaljevanje) in kot sem že dejala z
               ostalo strokovno javnostjo naj omenim mogoče, ne vem, Zakon o zaposlovanju,
               zavarovanju za primer brezposelnosti, Zakon o socialnem varstvu ne nazadnje minimalna
               plača je doživela veto v Državnem zboru, Azbestni zakon je eden izmed takšnih
               pomembnih zakonov, skratka, kar nekaj zakonov je, ki so bili neusklajeni?</p>
            </sp>
            <sp xml:id="SDT4-OZDDSZII-Nujna-012-2006-12-13.sp5">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospa Potrata, izvolite.</p>
            </sp>
            <sp xml:id="SDT4-OZDDSZII-Nujna-012-2006-12-13.sp6">

               <speaker>MAG. MAJDA POTRATA:</speaker>

               <p>Hvala za besedo. Soglašam s tem, da se z gospo Marjetko Cotman poznamo po opravljenem
               delu in da taka osebna predstavitev ni potrebna, zato tudi menim, da za gospo
               kandidatko za ministrico ni presenečenje tisto, kar nameravam vprašati.</p>
               <p>Eden od razlogov, vsaj tistih, ki je bil v javnosti sporočen, za razrešitev
               dosedanjega ministra je bila strategija za dvig rodnosti. Čeprav je bila strategija
               umaknjena iz postopka pa dvig rodnosti kot prioriteta te Vlade zagotovo ostaja. Ko je
               gospa kandidatka predstavljala načrt dela je sicer izhajala domnevam iz delovnega
               programa Vlade za leto 2007 pač zadevo bo morala popraviti tudi še iz Programa za
               leto 2006, ampak mene bi vendarle zanimalo, katere so po njenem tiste temeljne
               stvari, ki bi jih bilo v strategiji, če je po njenem tak dokument sploh potreben bilo
               potrebno napraviti, da bi to bil dokument, ki bi ga lahko sprejeli z več soglasja kot
               je kazalo sedaj. To je prva stvar.</p>
               <p>Druga stvar, ki za gospo Cotman tudi ne bo presenečenje z moje strani je vprašanje
               nasilja v družini. Omenili ste, gospa Cotman, pripravo Družinskega zakonika, to je še
               iz načrta dela Vlade za leto 2006, omenili ste tudi podzakonski akt, usmeritve za
               preprečevanje nasilja v družini, jaz bi vam pa vprašanje drugače zastavila. Kaže, da
               stališča niste spremenili ali da ostajate pri zastavljenem tako kot je bilo, bi vas
               pa vprašala glede na to, da smo v Državnem zboru se spomnili začetka kampanje proti
               nasilju nad ženskami v družini, ki ima tudi nekatere čisto določene programske točke
               ali za vas to, da bo po vsej verjetnosti tudi Slovenski parlament sprejel pobudo
               parlamentarne skupščine Sveta Evrope, da začnemo to vprašanje reševati tudi s
               posebnimi zakonskimi akti in tudi s posebno pozornostjo, ali to dejstvo, kaj vpliva
               na zastavljeno politiko ali ne?</p>
               <p>Končala bom z zadnjim vprašanjem, ki je pa vezano na čas predsedovanja Sloveniji.
               Povedali ste, da bo eden od ključnih dogodkov tudi tisti, ki bo združil vsa
               ministrstva Evropske unije za delo družino in enake možnosti in v okviru tega vas
               sprašujem. Slovenija je iz Evropske unije dobila opozorilo, da Urad za enake možnosti
               ne uresničuje popolnoma tistih izhodišč in direktiv, ki so v zvezi z uveljavljenjem
               enakih možnosti Sloveniji <stage type="mag"/>(Nadaljevanje) z
               evropsko zakonodajo tudi zastavljene. Ali tu v tem kontekstu pričakujete kakšne
               posebne vsebinske spremembe? Hvala.</p>
            </sp>
            <sp xml:id="SDT4-OZDDSZII-Nujna-012-2006-12-13.sp7">

               <speaker>PREDSEDNIK STANISLAV BRENČIČ:</speaker>

               <p>Hvala lepa. In še gospa Majda Širca, izvolite, z vprašanji, potem pa bo gospa
               kandidatka na prvi paket odgovarjala. Izvolite.</p>
            </sp>
            <sp xml:id="SDT4-OZDDSZII-Nujna-012-2006-12-13.sp8">

               <speaker>MAJDA ŠIRCA:</speaker>

               <p>Hvala lepa. Spoštovana kandidatka! Moje vprašanje gre kot prvo, več jih imam, ampak
               jih bom zreducirala na najbolj nujna, kdaj ste postali članica stranke Nova Slovenija
               oziroma ali je bilo to, da ste postali članica, vezano na pogoj, da postanete tudi
               ministrica. To je seveda pomembno v kontekstu programa stranke, ki je v marsičem
               povezana z delom, ki ga boste kot ministrica opravljali, če boste potrjeni. Na eni
               strani na področju socialne varnosti, na drugi strani vprašanje zgodovine, in tudi
               Ministrstvo za delo se mora soočati z zakonom, ki govori o žrtvah vojnega nasilja in
               ga danes v predstavitvi niste omenili, vezano tudi na sporne napise. Sprašujem pa
               tudi v kontekstu strategije. Mimogrede me zanima, ali ste sodelovali pri pripravi
               Strategije za dvig rodnosti v Sloveniji, v kontekstu seveda načel stranke, ki govori
               o svetosti življenja od spočetja do naravne smrti.</p>
               <p>V drugem sklopu bi vas pa prosila kot kandidatko za varuhinjo človekovih pravic
               tudi, kako se boste v primeru zelo sporne odločbe v primeru nevladne organizacije, ki
               se ukvarja z vprašanjem spolne usmerjenosti legibitra in ki smo ga v Državnem zboru
               obravnavali na Komisiji za človekove pravice tudi, v prihodnosti obnašali, glede na
               to, da ste podpisali sklep, ki je bil skorajda dokazano sporen, ne samo s pravnega
               vidika, ampak tudi z vrednostnega vidika, saj je šlo za sum za diskriminatorni
               pristop k odločitvi ne financiranja dejavnosti te nevladne organizacije. Hvala
               lepa.</p>
            </sp>
            <sp xml:id="SDT4-OZDDSZII-Nujna-012-2006-12-13.sp9">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Izvolite, gospa kandidatka, odgovoriti. Lahko tudi v klopi, tako da imate
               pri sebi gradivo, boste najbrž lažje, samo vključite mikrofon. Izvolite.</p>
            </sp>
            <sp xml:id="SDT4-OZDDSZII-Nujna-012-2006-12-13.sp10">

               <speaker>MARJETA COTMAN:</speaker>

               <p>Hvala lepa za vprašanja. Ker sta se dva ali tri vprašanja nanašala na strategijo, bi
               najprej na to vprašanje odgovorila.</p>
               <p>Pri strategiji za večjo rodnost nisem sodelovala, bila pa je tudi že umaknjena iz
               vladne procedure, kot tudi s spletnih strani.</p>
               <p>Glede nasilja v družini imam posebne poglede. In če bom postala ministrica za delo,
               družino in socialne zadeve, si bom posebej prizadevala, da bo pripravljen poseben
               zakon o nasilju v družini. <stage type="mag"/> (nadaljevanje) V
               svoji uvodni predstavitvi sem v bistvu predstavila program, kakršen je predviden,
               Vlada za naslednje leto. Vendar, če bom izvoljena si bom pa ves čas prizadevala, ker
               je bilo to tudi že moje prvotno gledanje na to, da je zakon o nasilju v Sloveniji
               potreben. Na to nas opozarjajo že Organizacija združenih narodov in tudi sama Evropa,
               da mora država poseči na to področje z zakonsko ureditvijo, predvsem zaradi teže, ki
               jo ima zakon, ter kot sami vemo, razne resolucije, smernice niso zakonsko obvezne, so
               neke smernice, ki se dajejo posameznim ministrstvom oziroma posameznim organom. Z
               zakonom se pa točno določijo določene obveznosti. In predvsem pri zakonu o nasilju je
               pomembno poudariti, da se s tem zakonom mora urediti tako preventiva, kot
               obravnavanje žrtev, kateri so potrebni posebnega procesa, ne nazadnje pa tudi sami
               storilci nasilnih dejanj, da se vključijo v posamezne programe, ki so potrebni v
               zvezi z rehabilitacijo na nek način samega storilca nasilja.</p>
               <p>S samim nasiljem v družini sem se kot sodnica, preden sem postala državna
               sekretarka, srečevala pri obravnavi in v nekaterih primerih postala nemočna predvsem
               takrat, ko je storilec ostal brez sankcij. Če vam za primer navedem, recimo, storilec
               je bil poslan oziroma dan v postopek. Na koncu pa je njegova partnerka morala
               plačevati kazen, zato ker on ni bil zaposlen. In ravno v tem primeru sem se
               zamislila, da mora biti poseben zakon, ki bo dajal možnost, da storilec sam čudi
               posledice v tem postopku. Toliko o nasilju v družini.</p>
               <p>Potem gospa Širca je omenila članstvo v Novi Sloveniji. Gre za mojo osebno odločitev
               in to ni bil noben pogoj z ministrovanjem.</p>
               <p>Glede vojnih zakonov, sedaj ne vem, ali ste točno mislili na Zakon o žrtvah vojnega
               nasilja ali na vse zakone. Glede zakona o žrtvah vojnega nasilja vemo, da je pred
               kratkim, pred enim mesecem bila izdana ustavna določba, katera pa se ne nanaša na
               posamezne člene v zakonu, temveč na celoten zakon. Tako, da bo potrebno celoten zakon
               spremeniti in seveda v največjem soglasju vseh poslanskih skupin pripraviti takšen
               zakon, ki bo ustavno zadostil tej ustavni odločbi in ki bo zakonit.</p>
               <p>Potem je bilo vprašanje glede sprejetih zakonov, gospe Tavš. Sprejeti zakoni so v
               Državnem zboru kot veste bili sprejeti, tako Zakon o zaposlovanju za primer
               brezposelnosti. Ta zakon je bil v vseh členih usklajen s socialnimi partnerji, razen
               glede udeležbe sveta članstva pri Zavodu za zaposlovanje.</p>
               <p>Usmerila se bom, če bom izvoljena, predvsem v nove zakone, ki jih bomo sprejemali s
               čim večjim konsenzom oziroma dialogom s socialnimi partnerji in tudi s civilno
               družbo. Tako, da ne bo prihajalo do nesoglasij oziroma do povečanja amandmajev v
               samih postopkih.</p>
               <p>Potem glede odločbe Legibitre. Moram povedati, da se je Legibitra prijavila na javni
               razpis, ki smo ga objavili v letošnjem letu s področja družine. <stage type="mag"/>(nadaljevanje) Prijavljenih je bilo okoli 416 prijaviteljev,
               izbranih pa nekaj čez 200. Legibitra se je edina pritožila oziroma sprožila upravni
               spor s tožbo, zato te odločbe ne bi komentirala, ker kot pravniki vemo, da ne smeš
               prejudicirati, če je v upravnem sporu.</p>
               <p>Z gospodom Lobnikom, pa dobro sodelujeva, tudi sodelovala sva pri Zakonu o
               štipendiranju in sva se pogovarjal tudi o tej tožbi. Sama sem odsvetovala, da pač
               predlagana nadzorstveno pritožbo pri upravnem sodišču, da sodišče čim prej odloči.
               Pripravljena sem sodelovati tudi naprej z vsemi nevladnimi organizacijami, obljubila
               pa sem mu tudi pogovor po novem letu, če bom izvoljena.</p>
            </sp>
            <sp xml:id="SDT4-OZDDSZII-Nujna-012-2006-12-13.sp11">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospod Gaber, izvolite.</p>
            </sp>
            <sp xml:id="SDT4-OZDDSZII-Nujna-012-2006-12-13.sp12">

               <speaker>MARJETA COTMAN:</speaker>

               <p>Nekaj sem še pozabila, se opravičujem, gospe Potrati sem pozabila odgovoriti na urad
               za enake možnosti, da ne uresničuje vseh direktiv. V naslednjem obdobju bomo se
               predvsem potrudili, da pripravimo vse spremembe, ki se nanašajo na direktive in da se
               čimprej uskladijo te direktive, teh direktiv, ki se pa nanaša na enake možnosti
               oziroma boj pri diskriminaciji so pa tudi sestavni del delovnopravne zakonodaje.</p>
            </sp>
            <sp xml:id="SDT4-OZDDSZII-Nujna-012-2006-12-13.sp13">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Se opravičujem, gospod Gaber, zdaj pa izvolite. Beseda je vaša.</p>
            </sp>
            <sp xml:id="SDT4-OZDDSZII-Nujna-012-2006-12-13.sp14">

               <speaker>DR. SLAVKO GABER:</speaker>

               <p>Najlepša hvala, gospod predsednik. Gospa kandidatka, dve vprašanji imam za vas.
               Najprej me zanima, kako se nameravate spoprijeti s povečanim deležem brezposelnih z
               visoko izobrazbo v Sloveniji. Sam spadam med tiste, ki verjamejo, da je v bodoče to
               ena od pomembnih razvojnih vprašanj Slovenije. Mi namreč povečujemo število ljudi z
               visoko izobrazbo. Vprašanje je, ali smo sposobni vzpostaviti mehanizme, ki bodo to
               znanje pretopili tudi v delovno aktivnost. Ne mislim, da bi morala država poskrbeti
               sama na sebi za to, mislim pa, da bi morali iskati mehanizme za to, ki bi bili
               močnejši od teh, ki so ta trenutek na razpolago zato, da bi bilo to mogoče, torej
               tukaj me zanima vaš pogled na to, kako ste boste s tem spoprijeli. Sicer pa me zanima
               vaš odnos, ki ste se ga dotaknili v nastopu in tudi v odgovoru na eno od prehodnih
               vprašanj do socialnega dialoga v državi. Ocenjujem namreč, da je to rakrana te Vlade,
               tudi resorja, katerega del ste vi že nekaj časa. Naj vas vprašam, kakšno je vaše
               mnenje do teksta, ki vam ga bom prebral in oba veva, da je bil izrečen v povsem
               določenem kontekstu. Ob tem, ko je <stage type="mag"/>
               (nadaljevanje) približno 40.000 ljudi demonstriralo na ulicah Ljubljane proti
               reformam, ki jih je Vlada napovedala, je pomembna oseba te Vlade se o teh
               demonstracijah izrazila, citiram: "Če gre zgolj za to, da se zberejo in zborujejo,
               potem je to bolje narediti v pomladanskem času, ko je vreme boljše." Kakšno se vam
               zdi to stališče do socialnih partnerjev? Sprašujem vas zato, ker me zanima: Ali boste
               v Vladi nastopali kot ministrica, tako kot sam razumem po ustavni ureditvi te države
               to funkcijo, torej kot oseba, ki bo avtonomno kot del Vlade zastopala strokovno in
               prevzemala odgovornost za svoje področje, ali pa kot podaljšek neke druge politike in
               nekih drugih kabinetov in ne vašega? Pri tem vas torej sprašuje: Ali boste socialni
               dialog vzeli kot takšnega kot se ga opredeljuje pri nas in mednarodno kot
               dogovarjanje in usklajevanje in sprejemanje stališč o vprašanjih pri katerih so
               razlike ali pa tako kot ga, vsaj meni se zdi, ta trenutek pojmuje ta Vlada? Mi se
               sicer pogovarjamo, vendar takoj, ko pride do zapletov in ko ni mogoče najti dogovora
               po relativno hitrem postopku mi odločimo kot koalicija mimo tega sistema socialnega
               partnerstva, ali pa celo še več, in to je moja zadnja točka. Ali se bo tudi pod vami
               dogajalo to kar se je dogajalo pod prejšnjim ministrom in ob vašem državnem
               sekretarstvu, da bodo že usklajeni zakoni, ki bodo prišli v parlament, imam v mislih
               Zakon o zaposlovanju in zavarovanju za primer brezposelnosti, s socialnimi partnerji
               tukaj dezavuirani bodo s strani koalicije dogovori razvrednoteni, vi pa jih boste
               podprli, razvrednotenje namreč teh dogovorov?</p>
            </sp>
            <sp xml:id="SDT4-OZDDSZII-Nujna-012-2006-12-13.sp15">

               <speaker>PREDSEDNIK STANISLAV BRENČIČ:</speaker>

               <p>Hvala lepa, gospod Gaber. Gospod Štebe, izvolite.</p>
            </sp>
            <sp xml:id="SDT4-OZDDSZII-Nujna-012-2006-12-13.sp16">

               <speaker>MAG. TOMAŽ ŠTEBE:</speaker>

               <p>Hvala lepa, gospod predsednik. Dovolite mi, da najprej pozdravim in izrazim
               zadovoljstvo, da slovenska Vlada dobiva dodaten ženski element, da dobivamo drugo
               ministrico, damo in pravzaprav verjetno tudi edino žensko v dialogu socialnega
               sporazumevanja tudi danes so dame dobile najprej besedo. Bi vas pa vprašal o treh
               temah, dve sta morda tudi celo povezani. Zanima me: Ali razmišljate ali boste
               oblikovali strategijo neke vrste razbremenjevanja občin s socialnimi zadevami? Glede
               na to, da imamo velike in manjše občine in da so med njimi velike razlike v socialnem
               stanju in tudi v razvitosti, da bi država ne glede na to, da pobira davke in več
               davkov iz bogatejših okolij in bogatejših državljanov najlažje preko državnega nivoja
               in preko vašega ministrstva za tisto za kar ste pooblaščeni lahko <stage type="mag"/> (Nadaljevanje) nekako bolj socialno in bolj uravnoteženo
               razporejala tako pridobljene davke na območja oziroma tistim osebam, ki so jih
               socialnih podpor potrebni. V tem kontekstu bi bilo zanimivo tudi vaše mnenje, kako se
               boste zavzemali pri vzpostavljanju umestnega nivoja organiziranosti države, se pravi
               pokrajin. Pokrajine so priložnost, da se nekaj podobnega, kot sem prej omenjal, tudi
               uvede, če že ne na državnem nivoju, potem na pokrajinskem.</p>
               <p>Bi vas pa vprašal tudi za eno zadevo o kateri sva že govorila. In sicer me zanima,
               kako menite, da bi skupaj z ministrstvom za zdravje reševali take umestne primere iz
               socialnega varstva ljudi, ki niso več na zdravljenju v bolnišnici, niso več primerni
               za zdravljenje v bolnišnici, hkrati pa tudi niso sprejemljivi za domove starostnikov.
               Kako bi po vašem mnenju lahko rešili ta problem. Hvala lepa vam za odgovore in želim
               vam dobro ministrovanje.</p>
            </sp>
            <sp xml:id="SDT4-OZDDSZII-Nujna-012-2006-12-13.sp17">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Še gospod Gulič, potem bi zopet odgovarjala gospa kandidatka, potem
               gremo naprej.</p>
            </sp>
            <sp xml:id="SDT4-OZDDSZII-Nujna-012-2006-12-13.sp18">

               <speaker>ALEŠ GULIČ:</speaker>

               <p>Spoštovani predsedujoči, cenjena kandidatka! Pri tej Vladi so socialni cilji zelo
               podrejeni ekonomskim. Samo ta Vlada doslej se ne zaveda, da problem Slovenije v tem
               kako izboljšati blaginjo, ampak je problem o temu, kako ohraniti socialno državo.
               Zanimalo me bo, katere ukrepe izvesti in pa spodbujati, da ne bomo popolnoma
               demantirali socialne države. Gre za zadeve, ki so se dogajale zadnji dve leti, pri
               katerih sta tudi tvorno sodelovali, pa me zanima ali bomo imeli sedaj kontinuiteto
               ali bomo imeli kakšno pametno razsvetljenje. Se pravi ali se bodo stvari kaj
               spremenile, kaj nam ponujate kot kandidatka za ministrico ali kaj nam ponujate kot
               nova ministrica? Recimo troje vprašanje, bolj konkretnih, čeprav bi rad tudi ta
               odgovor na splošno, vsaj načelen. Sprašujem vas kakšno je danes vaše mnenje glede
               spodubjanja zaposlovanja na način, da zavod za določen čas povrne prispevke
               delodajalcev vsem tistim, ki so med 28. in 55. letom ne glede na poklicno
               kvalifikacijo? Potem kaj menite o spodbudah delodajalcem za zaposlovanje tistih
               brezposelnih oseb, ki so brez zaposlitve kratek čas, se pravi manj kot tri mesece? In
               pa, ali bi se na ta način omogočalo zelo hitra vrnitev v aktivno življenje? Še eno
               vprašanje. Ali ministrstvo bo načrtovalo zakonske ukrepe, ki bi spodbujali odpiranje
               delovnih mest, za katero je potrebna visoka izobrazba ali več, se pravi ali bomo res,
               ali se bo uresničevalo tisto o dragocenosti in vrednoti znanja? Hvala lepa.</p>
            </sp>
            <sp xml:id="SDT4-OZDDSZII-Nujna-012-2006-12-13.sp19">

               <speaker>PREDSEDNIK STANISLAV BRENČIČ:</speaker>

               <p>Hvala lepa gospodu Guliču. Kar izvolite, gospa kandidatka.</p>
            </sp>
            <sp xml:id="SDT4-OZDDSZII-Nujna-012-2006-12-13.sp20">

               <speaker>MARJETA COTMAN:</speaker>

               <p>Hvala lepa. Prvo bi odgovorila gospodu poslancu Gabru v zvezi z brezposelnostjo
               visoko izobraženega kadra, kar se pa delno nanaša tudi na vprašanje gospoda Guliča.
               Zavedamo se, da v zadnjem času porašča število brezposelnih z visoko izobrazbo. Zato
               so nekateri ukrepi že predvideni, nekatere pa predvidevamo v naslednjem mandatu.
               Predvsem bi omenila, kot sem že prej, v uvodu sistemski zakon o štipendiranju, ki
               predvideva še poseben dodatek za deficitarnost poklicev. V lanskem letu je pa tudi že
               stekla akcija po srednjih šolah, da smo dijake seznanjali, kateri so deficitarni
               poklici. <stage type="mag"/>(nadaljevanje) V zvezi z težko
               zaposljivostjo nekaterih poklicev visoko izobraženega kadra se je predvidevajo tudi
               same regijske sheme oziroma sama politika štipendiranja, povezovanja regijskih shem z
               delodajalci, kjer bi bila ta povezava oziroma potrebe posamezne pokrajine oziroma
               regije, kjer so določeni poklici deficitarni, da bi se študentje odločali za te
               poklice in v zvezi s tem dobili tudi štipendije. Predvsem je pa važno to, kar
               nameravamo v naslednjih dneh oziroma s 1.1.2007 morebiti ustanovljen sklad za kadre
               in štipendije, kateri pa posebej predvideva povezovanje gospodarstva z univerzami.
               Tudi v samem sistemskem Zakonu o štipendiranju poudarjamo predvsem povezovanje teh
               kadrovskih oziroma kombiniranih štipendij z določbo določenega člena oziroma to bo
               posebej urejeno med pogodbo med delodajalcem in štipendistom, da se štipendist zaveže
               določeno obdobje opraviti prakso pri delodajalcu. Posebej pa je v tem skladu je v
               ustanavljanju, v štipendiranju in kadrih predvidena povezava med univerzami in
               gospodarstvom, kar bi pripomoglo tudi k hitrejši vključitvi študentov oziroma
               diplomantov v samo zaposlitev. Menimo, prepričana sem, da bo tudi to pripomoglo k
               hitrejšemu zaposlovanju mladih, osebe z visoko izobrazbo.</p>
               <p>Glede socialnega dialoga bi še posebej poudarila, da socialni dialog je potreben, da
               v socialnem dialogu oziroma dogovarjanju ni zmagovalcev, kot si nekateri mislijo
               temveč je sprejemanje konsenzov, dogovor, zato ravno po Novem letu nameravam v zvezi
               s pogajanji o Zakonu o delovnih razmerjih se posebej srečati posebej s sindikati in
               posebej z delodajalci ter se mi zdi to zelo pomembno poslušati pogajalci in
               pripraviti, potem tudi novi predlog za usklajevanje. Ker je pač dialog prišel na eno
               mrtvo točko si bom, če bom izvoljena za kandidatko prizadevala, da ta dialog naprej
               steče ob spoštovanju obeh strani tako delodajalcev kot sindikatov, da pridemo do
               ključnih ciljev predvsem, zaradi fleksibilnosti trga. Želimo doseči predvsem s tako
               obliko dela, ki ne bi zniževala cene same delovne sile. Zato bom z vso odgovornostjo,
               v kolikor bom izvoljena prevezala to odgovornost za socialni dialog.</p>
               <p>Potem, je bilo vprašanje gospoda Štebeta, razbremenjevanja občin. Glede
               razbremenjevanja občin, verjetno je mislil na finančno razbremenjevanje oziroma
               določenih pristojnosti. Moramo počakati predvsem na Zakon o pokrajinah, kajti ko bomo
               dobili novi Zakon o pokrajinah bomo <stage type="mag"/>
               (nadaljevanje) tudi spoznali novo delitev in tudi delitev pristojnosti. Na ta zakon o
               pokrajinah čakamo tudi v zvezi z reorganizacijo Centrov za socialno delo, kjer bodo
               določene pristojnosti na področju socialnega varstva prešle tudi na pokrajine. In
               zato menimo, da bomo počakali na Zakon o pokrajinah, kjer se bo določen segment
               socialnih pravic oziroma pristojnosti prenesel na pokrajine. In s tem v zvezi mislim,
               da se bo tudi razbremenila občina.</p>
               <p>Glede dolgotrajne oskrbe je pa v pripravi Zakon o zavarovanju za dolgotrajno oskrbo.
               Ta zakon bo podrobno kot v drugih evropskih državah tudi v Sloveniji uredil
               opravljanje tuje pomoči pri upravljanju življenjskih funkcij. Obstoječi sistemi
               storitev in transferjev na tem področju je namreč relativno nepregleden, razdrobljen
               in zagotavlja dolgoročno, ne zagotavlja dolgoročne finančne vzdržnosti. Na
               Ministrstvu za zdravje pripravljajo tudi v sodelovanju z Ministrstvom za delo,
               družino in socialne zadeve poseben zakon o dolgotrajni oskrbi in zavarovanju za
               dolgotrajno oskrbo, s katerim, se pa prepričana, da se bo rešilo to vprašanje o
               katerem sva se že pred kratkim pogovarjala, ker gre za določen primer. In mislim, da
               bo ravno ta zakon razrešil marsikatero odprto vprašanje. In upam, da bo tudi čim prej
               sprejet.</p>
            </sp>
            <sp xml:id="SDT4-OZDDSZII-Nujna-012-2006-12-13.sp21">

               <speaker>PREDSEDNIK STANISLAV BRENČIČ:</speaker>

               <p>Še morda nekaj vprašanj gospoda Guliča. Ste si pripisala?</p>
            </sp>
            <sp xml:id="SDT4-OZDDSZII-Nujna-012-2006-12-13.sp22">

               <speaker>MARJETA COTMAN:</speaker>

               <p>Ja, gospod Gulič je vprašal tudi ali se bo v naslednjem mandatu spodbujalo
               zaposlovanje od 28 do 55 let? Posebej bi poudarila, kar smo že prej ugotovili, da
               narašča brezposelnost mladih in zaradi samega vzdrževanja pokojninskega sistema in
               zaradi velikega števila brezposelnih starejših oseb si prizadevamo, da bi mladi
               stopili v čim hitrejšo zaposlitev, predvsem, kot je bilo že danes večkrat omenjeno, z
               Zakonom o štipendiranju, ker bo povečalo štipendije in bodo s tem študentje tudi manj
               delali in s tem spodbujamo čim prejšnje zaposlovanje. Kot veste pa je tudi že bilo v
               Zakonu o zaposlovanju in zavarovanju za primer brezposelnosti posebej izpostavljene
               ciljne skupine mladi in starejši, da se jim povrnejo, delodajalcem prispevki v
               kolikor zaposlijo starejše delavce. Tako da ta populacija brezposelnih med 28 in 55
               letom bomo aktivirali v aktivni program politike zaposlovanja in s tem pripomogli k
               večjemu usposabljanju, <stage type="mag"/> (nadaljevanje)
               izobraževanju za delovno mesto tako brezposelnih, tistih, ki so že zaposleni oziroma
               dolgotrajno brezposelnih in tudi v zvezi s socialnim vključevanjem. Kot veste, je pa
               sedaj pripravljen oziroma na Vladi je bil že sprejet program aktivne politike
               zaposlovanja za sedemletno obdobje, s tem bo tudi stabilnejši in preglednejši sistem
               zaposlovanja. Hvala.</p>
            </sp>
            <sp xml:id="SDT4-OZDDSZII-Nujna-012-2006-12-13.sp23">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Preden dam besedo gospodu Korenu, vam želim zastaviti eno samo vprašanje.
               V zadnjem času je seveda tudi glede ugotovitev, s katerim operira Evropska unija,
               vedno bolj prisotno tudi pri nas, vprašanje vzdržnosti pokojninskega sistema. Eden od
               ministrov v zadnjem času se pogosto in pogosteje nastopa za potrebo po dvigu delovne
               dobe, govorim o delovni dobi. Delovna doba je pri nas za moškega 40 let in jaz ne
               zavidam nobenemu od tistih mladih ljudi, ki je zdaj začel svojo pot, kako bo zdržal
               do 40. leta delovne dobe, že v tem limitu, kaj šele, da jo podaljšamo glede na vsa
               dejstva, ki jih sodobna ekonomska videnja te družbe prinašajo. Kakšen je vaš pogled
               na to vprašanje? Mi imamo še vedno dobre rezultate iz poteka pokojninske reforme, ki
               je bila zastavljena s 1.1.2000 leta in se tudi delovno doba za ženske postopoma
               dviguje, vendar delovno dobo 40-ih let, mislim, da je tako kot jaz gledam na to, je
               tista krajna meja, preko katere bi se mogli resnično veliko pogovarjati v družbi, če
               jo smemo premakniti. Hvala lepa, gospod Koren. Izvolite.</p>
            </sp>
            <sp xml:id="SDT4-OZDDSZII-Nujna-012-2006-12-13.sp24">

               <speaker>DRAGO KOREN:</speaker>

               <p>Hvala lepa, gospod predsednik za besedo. Kot nadomestni član v tem odboru moram reči,
               da se danes zelo lepo počutim in še posebej lepo pozdravljam gospo Marjeto Cotman, ki
               se danes predstavlja kot kandidatka za ministrico za delo, družino in socialne
               zadeve.</p>
               <p>Jaz moram najprej pohvaliti njeno predstavitev. Moram reči, se vidi, da je gospa že
               nekaj let, dela na tem področju, da je podala kratko in jedrnato in bi rekel, nekje
               eno pozitivno videnje svojega dela na tem ministrstvu in jaz jo moram najprej zato
               res prav pohvaliti in sem prepričan, da bo tudi postala ministrica in da bo prav na
               ta način tudi najmanj zastanka pri delu zaradi menjave na ministrstvu, da bodo zadeve
               zelo hitro stekle naprej oziroma verjetno že tečejo. V svoji predstavitvi jaz upam,
               da sem prav slišal, moram reči, da sem neke druge stvari mislil, je bilo rečeno tudi
               to, da pri pripravah na predsedovanje, da je ena od tem tudi povečanje rodnosti v
               Evropi, mislim, da je ta tema bila tudi omenjena. <stage type="mag"/> (nadaljevanje) Mi imamo v koalicijski pogodbi tudi to temo, ker jaz
               sem osebno prepričan, da je rodnost v Sloveniji tako nizka rodnost, je težava v
               Sloveniji tudi cele Evrope in da je tu potrebno predvsem na tem ministrstvu potegniti
               določene ukrepe, da bi ta trend vsaj nekoliko preobrnili, kajti to se navezuje tudi
               na to vaše vprašanje, gospod predsednik, ko ste govorili o pokojninskem sistemu in
               vzdržanosti pokojninskega sistema, čeprav to je dolgoročno, ampak jaz mislim, da je
               tu potrebno določene ukrepe potegniti in določene pogoje predvsem za mlade družine
               zato, da bodo se upali odločiti mladi za več otrok, se pravi, da bomo nekje
               zagotovili tiste osnovne pogoje, ki pa ni nujno kar se na splošno govori, da mora
               biti to stanovanje in zaposlitev. Jaz bom rekel mogoče tudi pogoje, da bi se že
               študentje in študentke upali odločiti tudi za otroka, se pravi, da se ta čas rodnosti
               ne bil tako kratek kot je trenutno. Druga stvar, ki bi jo želel vprašati pa je: Ali
               je evidenca socialnih transferov, centralna evidenca socialnih transferov že urejena
               ali se ve koliko razno raznih socialnih transferov že imajo določene osebe? Zdaj pa
               zanima me: Ali smatrate, da je potrebno še na področju zavodov za zaposlovanje
               urediti določene stvari? Namreč, sam imam izkušnje iz preteklosti oziroma ne samo s
               strani občanov in občank so dostikrat bile kar velike pripombe na delo zavodov za
               zaposlovanje. Toliko. Hvala lepa.</p>
            </sp>
            <sp xml:id="SDT4-OZDDSZII-Nujna-012-2006-12-13.sp25">

               <speaker>PREDSEDNIK STANISLAV BRENČIČ:</speaker>

               <p>Hvala lepa, gospodu Korenu. Gospod Potrč, izvolite.</p>
            </sp>
            <sp xml:id="SDT4-OZDDSZII-Nujna-012-2006-12-13.sp26">

               <speaker>MIRAN POTRČ:</speaker>

               <p>Hvala lepa. Spoštovana gospa kandidatka, jaz vam želim uspešno predstavitev in ker
               verjamem, da vas bo koalicija podprla tudi uspešno delo v korist področja, ki ga
               boste pokrivali. Dovolite pa kljub temu nekaj vprašanj. Ker ste spremljali dosedanje
               delo Državnega zbora in tega odbora dve leti, veste, da v Socialnih demokratih nismo
               bili vedno zadovolji s predlogi, ki jih je pripravljala za odločanje ta Vlada in tudi
               to ministrstvo, zato smo tudi ob najavi vaše kandidature menili, da bi bili zelo
               veseli, če bi se dalo poudariti kje bodo spremembe v dosedanji politiki, da bi lahko
               to politiko podpirali v večji meri kot smo jo doslej. In ker je bilo ob vaši
               predstavitvi ne iz vaših ust, ampak s strani novinarjev nekajkrat poudarjeno, da ste
               doslej večkrat ugovarjala predlogom in rešitvam, ki jih je predlagal minister Drobnič
               bi vas prosil, če je mogoče dati kolikor se da natančno oceno glede dveh vprašanj.
                  <stage type="mag"/> (nadaljevanje) Prvič, kdaj in v koliki
               meri bi imela v dosedanji funkciji državne sekretarke drugačen pogled na vsebino
               predlaganih rešitev in ste jih tudi v okviru ministrstva poskušala uveljaviti. Jaz pa
               razumem, da jih potem javno niste mogla, ker prav gotovo mora biti nek red tudi v
               okviru ministrstva. In drugo. Kaj iz tega so izhodišča, ki bi pomenila drugačne
               usmeritve in drugačno politiko tega ministrstva v naslednjem. Recimo, naš vtis je, da
               je doslej usmeritev bila predvsem v zmanjševanju pravic. Ali je mogoče in kako
               usmeriti v več možnosti na področju zaposlovanja in še kje. Zaposlovanje visoko
               izobraženih. Upam, da ne na ta način, kot smo to morali urediti z večinsko
               odločitvijo v Zakonu o zaposlovanju in zavarovanju za primer brezposelnosti in Zakon
               o socialnem varstvu, ker smo zahtevali, da tudi diplomanti fakultet in visokih šol
               sprejmejo kakršnokoli zaposlitev takoj, sicer izgubijo vse pravice, pa upam, da to ni
               pot v večjo stimulacijo za študij in za reševanje teh vprašanj. V zvezi s socialnim
               partnerstvom: Ali lahko pričakujemo v bodoče jasnejša stališča kaj je bilo usklajeno,
               kaj ni bilo usklajeno, kje so odprta vprašanja, da se nam ne bi v Državnem zboru
               dogajalo, da imamo različen pogled kaj je tisto kar je ekonomsko socialni svet ali pa
               neka druga oblika usklajevanja sprejel? In posebej, ker gre in ste tudi vi poudarila
               pomen zakona o delovnih razmerjih, ki so stvari relativno zastale na vsebinskih
               vprašanjih ne pa na tistih, ki pomenijo usklajevanje z evropskimi direktivami ali je
               mogoče pričakovati od vas, da ne bi pod pritiskom uveljavljanje evropskih direktiv
               spreminjala tudi vsebino pravic iz delovnega razmerja, kar je bil poizkus sedanjega
               ministra, vezati eno z drugim in pritiskati na sindikate, da bi uskladitve z
               direktivami, morajo sprejeti tudi bistveno manj pravic ali boste vi fleksibilnejša in
               boste postavila takšna izhodišča za dogovarjanje in za socialen dialog, kjer bo
               realnejše mogoče tudi do sporazuma pripeljati. Hvala lepa.</p>
            </sp>
            <sp xml:id="SDT4-OZDDSZII-Nujna-012-2006-12-13.sp27">

               <speaker>PREDSEDNIK STANISLAV BRENČIČ:</speaker>

               <p>hvala lepa. Še gospa Žgajnerjeva, potem pa gospa kandidatka, prosim za odgovor.</p>
            </sp>
            <sp xml:id="SDT4-OZDDSZII-Nujna-012-2006-12-13.sp28">

               <speaker>BARBARA ŽGAJNER TAVŠ:</speaker>

               <p>Hvala lepa. Jaz bom čisto kratka, pa obljubim, da se tudi zadnjič oglašam v okviru
               današnje razprave oziroma hearinga. Bojim se, da se bodo uresničile tiste moje besede
               ali pa bojazen, ki sem jo izrazila, ko sem izvedela za novo ime, ki ga predlaga Nova
               Slovenija oziroma predsednik Vlade Janez Janša. Gospa Cotmanova je čisto na začetku
               na moje vprašanje dejansko ponovila besede gospoda Drobniča, pravzaprav tiste besede
               v katerih je gospod Drobnič tudi odletel. Odletel, sedaj sem rekla grdo, z
               ministrskega mesta. Namreč še vedno trdim in vztrajam na tej trditvi, da so bili
               zakoni in več teh zakonov je bilo neusklajenih. Gospa Cotmanova je omenila Zakon o
               zaposlovanju in zavarovanju za primer brezposelnosti. Trdim, da ta zakon ni bil
               usklajen zgolj v eni točki. <stage type="mag"/> (nadaljevanje)
               Res sicer je, da je Vlada v osnovi dosegla sporazum tudi s študenti. Ampak v tistem
               trenutku, ko je zakon prišel v Državni zbor so bili vloženi amandmaji s strani
               koalicijskih poslancev, ki so predvidevali drugačno rešitev od usklajene. To pomeni,
               da je bil v parlamentu sprejet zakon, ki ni bil usklajen. In to rešitev je zagovarjal
               tudi takratni minister. Se pravi, zakoni so bili neusklajeni. Pa ni bil to zgolj eden
               izmed neusklajenih zakonov.</p>
               <p>Slišali smo besede o ukrepih za dvig rodnosti. Spoštovani poslanski kolega iz Nove
               Slovenije je že omenil kaj so prioritete Nove Slovenije na tem področju. Mene zanima
               konkretno kaj in kateri ukrepi bodo pod ministrovanjem gospe Cotmanove sprejeti v
               okviru strategije ali pa resolucije ali pa načrtov za dvig rodnosti v naši državi,
               zato da bo pokojninski sistem dolgoročno bolj vzdržen. To smo tudi danes slišali. Jaz
               se bojim, da je preveč kontradiktornih načel oziroma odločitev mogoče razbrati v
               okviru tega programa Nove Slovenije, pa ne nazadnje tudi programa, ki ga zagovarja
               gospa Cotmanova. Študent naj ne dela, študent naj zgolj in samo študira. Po drugi
               strani smo danes slišali, da si Nova Slovenija, katere članica je tudi gospa
               Cotmanova prizadeva za to, da bi tudi študentje, mladi študentje, študentske družine
               imeli otroke, se pravi rojevali otroke. Sedaj sprašujem tudi v tem kontekstu za
               študentske družine danes v naši državi ni poskrbljeno. Žal ni poskrbljeno. Sprašujem
               kakšni so načrti na tem področju.</p>
               <p>Dovolite zgolj in samo še eno vprašanje. Brati je mogoče oziroma zaznati ne nazadnje
               tudi iz preteklih potez v okviru vojnih zakonov, da bomo v naši državi v kolikor bodo
               načela oziroma program Nove Slovenije uresničen tudi v praksi oziroma v okviru
               zakonodaje prišli do narodnega soglasja v očiščenem zgodovinskem spominu. Mene zanima
               kaj pomeni "očiščen zgodovinski spomin" v kontekstu oziroma ko govorimo o polpretekli
               zgodovini oziroma konkretno o tako imenovanih vojnih zakonih. Pa ni samo en vojni
               zakon. Trije vojni zakoni so bili aktualni in odprti v tem mandatu oziroma pod
               ministrovanjem gospoda Drobniča. Hvala lepa.</p>
            </sp>
            <sp xml:id="SDT4-OZDDSZII-Nujna-012-2006-12-13.sp29">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospa kandidatka, izvolite.</p>
            </sp>
            <sp xml:id="SDT4-OZDDSZII-Nujna-012-2006-12-13.sp30">

               <speaker>MARJETA COTMAN:</speaker>

               <p>Hvala lepa. Glede vprašanja gospoda predsedujočega, gospoda Brenčiča, glede
               vzdržnosti pokojninskega sistema bi rada poudarila, da smo še vedno v prehodnem
               sistemu podaljševanja delovne dobe, katerega še nismo dosegli in se z vsakim letom
               podaljšuje delovna doba tako za moške, kot za ženske. Same analize oziroma na vladi
               sprejeto nacionalno strateško poročilo o primernih in vzdržnih pokojninah pravi, da
               bodo pokojnine primerne in vzdržne do leta 2020. <stage type="mag"/>(Nadaljevanje) Zato v teh dveh letih ne bomo podaljševali pokojninske dobe,
               ampak bomo samo peljali te spremembe, ki sem jih že v uvodni predstavitvi omenila.
               Kajti podaljševanje na neke vrste aktivnega starejšega prebivalstva sem omenila tudi
               delne upokojitve, to pomeni, da bi bila možnost večji čas po pol štiri ure,
               upokojitev štiri ure, delovno razmerje, da se to razmerje sorazmerno spremeni oziroma
               lahko podaljša, in to možnost bi dali v novi zakon o pokojninskem in invalidskem
               zavarovanju. Tako da v tem kratkem obdobju nikakor ne bo prišlo do drastičnih
               sprememb. Rada bi pa še to poudarila, da mesečno spremljamo finančno vzdržnost
               pokojninskega sistema preko obvestil, ki jih dobimo od Zavoda pokojninskega in
               invalidskega zavarovanja. Ob pregledu sprotnega spremljanja ugotavljamo, da so
               pokojnine strpne, mislim, vzdržne. Tako da glede tega ne bo podaljševanja delovne
               dobe. Kot sem pa že omenila, so pa številni ukrepi sprejeti, tako v okviru aktivne
               politike zaposlovanja kot zakona o zaposlovanju za primer brezposelnosti, da
               aktiviramo brezposelne osebe za vključitev v delovno razmerje oziroma da ostanejo
               dalj časa aktivni. Vendar v okviru teh zakonskih določil, kot sedaj veljajo.</p>
               <p>Glede same demografske politike. Demografska politika bo ena glavnih točk tudi v
               času, ko bomo predsedovali oziroma se že sedaj ukvarja Evropska unija z demografsko
               politiko. Kot sem že omenila, posebnih strategij v zvezi z rodnostjo, ki bi bila
               vezana na demografsko politiko, ne bo, kajti ministrstvo je že do sedaj sprejelo
               Zakon o starševskem varstvu in družinskih prejemkih, kjer so se prejemki znatno
               povišali in predstavljajo proračun Ministrstva za delo, družino in socialne zadeve,
               ki je eno izmed največjih med ministrstvi, večji del tega proračuna našega
               ministrstva je namenjen družinskim prejemkom in starševskim nadomestilom. In smo že s
               tem prispevali, ko smo povišali dodatek za večje družine oziroma družine tudi s
               štirimi otroki. Zavedamo pa se, da je na področju demografske politike še veliko
               odprtih vprašanj, in na ta vprašanja bodo morala odgovoriti tudi ostala ministrstva,
               tako glede šolskega ministrstva, okolja in tudi finančnega ministrstva, kajti menimo,
               da so vsa ministrstva pristojna podati svojo udeležbo oziroma svoj delež pri
               demografski politiki. Če bom izvoljena za ministrico, si bom <stage type="mag"/>(nadaljevanje) prizadevala pri sprejemu zakonodaje s teh
               področij tako z Ministrstva za šolstvo, zdravstvo, Ministrstva za okolje, da bomo
               sodelovali predvsem pri tem, da bomo vplivali tudi na tiste člene, ki bodo doprinesli
               k boljši naši demografski sliki Slovenije, kajti vemo, da so še številna odprta
               vprašanja kot so se že pojavljala glede plačila vrtcev, plačila raznih storitev v
               šoli kakor tudi stanovanjska politika.</p>
               <p>Predvsem bi rada poudarila, da rojstvo otrok kot veste je po Ustavi določena pravica
               vsakega posameznika. Za rojstvo otrok se mladi starši odločajo, predvsem iz
               objektivnih in subjektivnih okoliščin. Ankete, ki so bile opravljene se mladi
               predvsem so izrazili željo, da bi imeli 2 ali več otrok, če bi bili ti pogoji podani.
               Še enkrat bi poudarila, da je med temi pogoji sigurno prvi pogoj zaposlitev in
               rešitev stanovanjskega vprašanja ne smemo pozabiti tudi na subjektivni pogoj to je
               predvsem trdnost partnerskega razmerja.</p>
               <p>Glede evidenc socialnih transferjev moram poudariti, da je že do sedaj bilo veliko
               storjenega glede informacijskega sistema tako na Centrih za socialno delo oziroma na
               področju socialnega varstva. V zadnjem letu smo vzpostavili evidence, kar je
               najnovejše povezave evidenc med Centri za socialno delo in Zavod za zaposlovanje. Te
               evidence so bile nujno potrebne glede vseh socialnih trasferjev predvsem pa glede na
               to, da bodo po novem Zakonu o štipendiranju štipendije prišle na Centre za socialno
               delo. Ta sistem še nadgrajujemo je ogromen, kajti ta sistem uporablja 1000
               referentov, nadgrajujemo ga in zavedamo se, da je ta sistem potrebno nadgraditi s
               tako imenovanim posebnim projektom E sociala(?), ki nas čaka v prihodnjem letu. Ta
               projekt E sociala bi vključil vse prejemke socialne in določil tudi večji pregled in
               kontrolo nad uporabljenimi sredstvi in v ta namen je ustanovljena tudi projekt,
               posebna projektna skupina, ki bo začela delovati takoj po Novem letu. S tem sistemom
               E sociale bi predvsem zagotovili kontrolo, nadzor in preprečili zlorabe do katerih je
               sedaj prihajalo glede socialnih prejemkov in nekatere so le teli številni očitki, da
               se določene pravice zlorabljajo in ravno s tem sistemom e sociale bi zagotovili
               popolno kontrolo glede vseh socialnih transferov. <stage type="mag"/> (Nadaljevanje): Glede vojnih zakonov, sem že uvodoma omenila, da bo v prvi
               vrsti potrebno spremeniti Zakon o žrtvah vojnega nasilja, katerega nas zavezuje
               ustavna odločba in katera nam določa enoletni rok, da pripravimo spremembe
               zakonodaje. Kot sem že omenila, bodo pritegnile vse stranke in vse poslanske skupine
               pri spremembi tega zakona, predvsem pa mora biti usklajen z ustavno odločbo. Ostali
               zakoni so še v parlamentu in čakajo na usklajevanje med, ta paket vojnih zakonov,
               glede na usklajevanja z vsemi strankami.</p>
               <p>Potem glede socialnega dialoga, sem omenila in tudi odgovorila še enkrat gospodu
               Potrču, da upam in prepričana sem, da se bo socialni dialog uspešno razvijal naprej,
               kajti v dosedanji praksi sem se že dogovarjala s študenti, imeli so zaupanje v mene
               in tudi jaz v njih in marsikaj je bilo dogovorjeno. Kar pa ni bilo, pa ste sami
               videli rezultate, da so se določeni členi amandmirali. Prizadevala si bom pa na vsak
               način spoštovati socialne partnerje in spoštovati tudi njihove predloge in jih
               upoštevati pri usklajevanju.</p>
               <p>Prosim, če me še dopolnite, če sem kaj pozabila.</p>
            </sp>
            <sp xml:id="SDT4-OZDDSZII-Nujna-012-2006-12-13.sp31">

               <speaker>PREDSEDNIK STANISLAV BRENČIČ:</speaker>

               <p>Dobro, gospa kandidatka. Saj bo morda še kaj iz tega, kar je bilo v prejšnjem paketu
               povedanega, tudi v nadaljevanju. Prijavljena imam še gospoda Veršnika in gospoda
               Ropa. Izvolite, gospod Veršnik.</p>
            </sp>
            <sp xml:id="SDT4-OZDDSZII-Nujna-012-2006-12-13.sp32">

               <speaker>RUDI VERŠNIK:</speaker>

               <p>Hvala za besedo. Želim vprašati spoštovani gospo kandidatko, glede njene ocene o
               učinkovitosti centrov za socialno delo in pa zavoda za zaposlovanje. Iz prejšnjega
               njenega izvajanja smo slišali, da se predvideva posodobitev in modernizacija
               njihovega dela. Zanima me pa njena ocena teh dveh institucij, ki sta veliki in
               odmaknjeni od centra oziroma od ministrstva?</p>
               <p>Kot drugo bi. Vsi vemo, da je na lokalnem nivoju veliko pomanjkanje domov za
               starostnike. Želim vprašati, kako se bo ministrstvo vključilo za rešitev tega
               problema?</p>
               <p>In pa mogoče tretjič. Starostniki si nekateri še v dobri kondiciji želijo aktivneje
               vključevati v družbo, pa me zanima ali se predvideva na ministrstvu kakršenkoli
               program aktivnega vključevanja starostnikov v družbo? <stage type="mag"/> (nadaljevanje) Hvala lepa. In pričakujem, da boste dobili podporo in
               vam želim uspešno delo. Hvala.</p>
            </sp>
            <sp xml:id="SDT4-OZDDSZII-Nujna-012-2006-12-13.sp33">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Izvolite, gospod Rop.</p>
            </sp>
            <sp xml:id="SDT4-OZDDSZII-Nujna-012-2006-12-13.sp34">

               <speaker>MAG. ANTON ROP:</speaker>

               <p>Najlepša hvala, lepo pozdravljeni. Posebej pozdravljam gospo kandidatko, gospo
               Cotmanovo. Seveda ji tudi jaz želim zelo veliko sreče, veliko volje, dobrih
               sodelavcev, da bi čim bolje opravljala svoje bodoče delo. Ne dvomim, da ga ne bi, jaz
               sem seveda prepričan, tudi iz svoje izkušnje, ki je bila kar več letna, da gre za eno
               najbolj pomembnih ministrstev vsake Vlade, kjerkoli že, da se bo na tem ministrstvu
               tudi v teh dveh letih mandata odločalo o zelo pomembnih zadevah, tako za posameznike,
               državljanke in državljane, kot seveda tudi za razvoj celotne Slovenije in zadeve,
               projekte, ki so pomembni za konkurenčnost. Zatorej seveda se mi je zdelo tisto
               vprašanje moje kolegice Majde Širca, smiselno, čeprav je verjetno izgledalo uvodoma
               nenavadno in se je nanašalo na članstvo v Novi Sloveniji. Ne zato, ker bi se kdo
               želel vtikati v popolnoma osebno stvar, ali je nekdo član ali ne, ampak predvsem
               zaradi tega, seveda nas zanima pogled in dodatke na programska izhodišča te stranke,
               ki pa so dokaj jasna, so opredeljena in govorijo o tem, kateri projekti so pomembni
               za Slovenijo, katere prioritete so verjetno pomembne tudi za gospo in seveda
               slovenska javnost verjetno želi izvedeti ali bodo ti projekti, ti programi v
               nadaljevanju tudi izpeljani in kako. In jaz seveda ugotavljam, verjetno iz različnih
               razlogov, da kandidatka ravno ni natančno odgovorila na nekatera postavljena
               vprašanja, ki so pa zelo pomembna, na primer gospod Potrč ali pa dr. Gaber, sta
               postavila po mojem relevantna vprašanja, iz katerih, iz odgovorov na katera bi se
               lahko videlo, kam bo šla ta politika. Iz teh odgovorov, ki smo jih do sedaj dobili,
               jaz nisem imel ravno občutka, da bi bila kandidatka pripravljena povedati, kako gleda
               na pomembna vprašanja socialne politike v Sloveniji, pokojninskega sistema, ne
               nazadnje tudi trga dela. Jaz se bom v nadaljevanju poskušal potruditi in fokusirati
               ta vprašanja, da bi vendarle izvedeli kaj o konkretnih pogledih gospe kandidatke.
               Torej, najprej vprašanje, ki ste ga vi predsednik postavil, pa še nekateri drugi in
               se nanašajo na pokojninski sistem. Moram reči, da sem bil sam precej razočaran nad
               tem odgovorom, ki je bil dan tukaj in je šel v smer, saj do leta 2020, smo pa v
               Sloveniji popolnoma mirni in mi na ministrstvu ne bomo čisto nič počeli na tem
               področju. Ena reforma je bila že izpeljana, seveda jaz večkrat rečem, da je bila tudi
               ena antireforma vmes izpeljana, ampak to ni tako zelo pomembno pri temu vprašanju.
               Pomembno je, da vemo in da vsi vedo v Sloveniji, da neukrepanje, neukrepanje na tem
               področju seveda ne pomeni, da teh ukrepov ne bo. Pomeni samo, da se bodo zgodili
               enkrat drugič in da bodo takrat bolj radikalni kot bi sedaj bili. Zato bom sam gospe
               kandidatki poslal nekatere dokumente, tudi Evropske komisije, ki so v zadnjem času
                  <stage type="mag"/> (nadaljevanje) bili natisnjeni, izdani
               in celo sprejeti na nivoju evropske komisije, za katere bi bilo zelo dobro, da bi jih
               poznala, ker je in bo v nadaljevanju odgovorna za sistem pokojninski v Sloveniji in
               posredno tudi za dolgoročno javnofinančno stabilnost. Rad bi opozoril, da je evropska
               komisija letos izdala posebno poročilo o javnofinančni stabilnosti v Sloveniji v
               katerem eksplicitno opozarja slovensko Vlado zlasti pa Ministrstvo za delo, da bo
               Slovenija postala zaradi nestabilnosti pokojninskega sistema v naslednjih letih,
               sicer na dolgi rok dolgoročno gledano javnofinančno ena najbolj nestabilnih držav
               članic Evropske unije, in sicer bo na drugem mestu po nestabilnost v kolikor ne bo
               ukrepala, torej pozivala je Vlado že letos evropska komisija enkrat, da ukrepa. Danes
               lahko berem v enem od dnevnih časopisov, mislim, da je na drugi strani članek, ki
               govori o naslednjem poročilu evropske komisije povezano z uresničevanjem lizbonske
               strategije, kjer pravi evropska komisija, da mora Slovenija nemudoma ukrepati na
               področju pokojninskega sistema in seveda ne leta 2020. Tako, da jaz sem sicer
               presenečen, me pa zanima kaj pa meni gospa kandidatka ne nazadnje o izjavi dr.
               Bajuka, ministra za finance, katerega izjavo tudi lahko beremo v dnevnem časopisu in
               govori o tem, da bo potrebno začeti in to nemudoma s spremembami pokojninskega
               sistema, danes pa slišimo, da se bo v Sloveniji delalo šele leta 2020. Morda je to
               ugodno za koga zdaj, ampak jaz mislim, da bi bilo dobro, da se del te odgovornosti
               prevzame, ne nazadnje s tem tisti, ki to delajo prevzemajo odgovornost tudi za tiste
               ukrepe, ko bodo takrat sprejeti ali pa sprejemani pa bodo bolj radikalni. Torej,
               zanima me: Kaj meni o tem stališču dr. Bajuka? In me zanima tudi: Kaj meni o 68.
               poglavju programa Nove Slovenije, verjetno ne ve točno na kaj se nanaša, nanaša se na
               pokojninsko in invalidsko zavarovanje in govori, da bodo zagotavljali vzdržnost
               slovenskega pokojninskega sistema, da ne govorim še o nekaterih drugih detajlih tega
               programa. Torej, to je prvi sklop, ki se meni zdi pomemben tudi zato, da vsi skupaj
               vidimo, mi tukaj poslanci in poslanke kako in na kakšen način gospa kandidatka razume
               svojo odgovornost, ki je velika in težka in ni enostavna v smislu in kontekstu
               nekaterih sistemov za katere prevzema odgovornost. In drugo je področje, ki ste ga
               tudi nekateri odprli, pa poglejte, nismo dobili nobenega odgovora, dobili smo samo
               odgovor, da kandidatka spoštuje socialni dialog in da se bo lepo in toplo pogovarjala
               s sindikati in socialnimi partnerji, kar jaz pozdravljam in bi rekel tovrstno
               spremembo Ministrstva za delo, družino in socialne zadeve in celotna Vlada, zlasti
               glede na izjave predsednika Vlade, ki smo jih slišali in eno takšno izjavo je prej
               prebral tudi dr. Gaber, potrebuje. Torej, o čem govorim? <stage type="mag"/>(Nadaljevanje) Zanima me, torej, gospa kandidatka, katere vladne
               ukrepe, ki jih je vlada predvidela v reformnem paketu ukrepov na področju trga dela,
               vi podpirate. Torej, Vlada je sprejela reformne ukrepe, vsi smo jih lahko brali, vsi
               jih poznamo in računam, da ste jih tudi pogledali, preden ste prišli sem. In me
               zanima, katere ukrepe, reformne, boste izpeljali in zagovarjali na področju trga
               dela. Nenazadnje, prejšnji minister Drobnič je nekatere od teh ukrepov zagovarjal in
               verjetno je tudi plačal nekaj te cene, ker jih je preveč goreče zagovarjal. Zanima me
               seveda tudi, kaj menite glede drugega vprašanja, o poglavju iz programa Nove
               Slovenije, ki govori, "zavzemamo se za upoštevanje evropskih standardov v zvezi z
               zagotavljanjem delovnih razmerij, in sicer na takšen način, da bodo primerljivi glede
               delovnega časa, dopustov, varstva pri delu, pogojev za zaposlitve in tudi v zvezi s
               prenehanjem zaposlitve." Govorim seveda tisto, kar je prej spraševal tudi poslanec
               Potrč, ko je rekel, kaj pa je z odpovednimi roki. Mene zanima v kontekstu programa
               Nove Slovenije, ali mislite na tem področju kaj storiti ali pa bomo tudi tu čakali do
               leta 2020. Namreč, v nadaljevanju piše v tem delu, "delo se mora izplačati," ne vem
               čisto točno, kaj se v tem programu misli s tem "delo se mora izplačati". Ampak tudi
               to je v redu, če se da zadeve tako urediti.</p>
               <p>Torej, zanima me odpovedni rok, kaj menite v zvezi s tem. Zanima me, kaj menite s
               skrajševanjem bolniške oziroma stroški za izplačevanje bolniške. Zanima me, kaj
               menite s stroški izplačila malice in prevoznimi stroški, pa tudi sicer časom malice
               kot delom pravic iz dela, o čemer je bilo govora. Zanima me v kontekstu reform, pa
               tudi programa, ki ga imate znotraj stranke Nova Slovenija. Torej, to se mi zdijo zelo
               pomembna vprašanja, da bi razumeli, kakšen je vaš pristop do reform, do sprememb in
               do ključnih politik tega ministrstva in nenazadnje tudi celotne Vlade. Najlepša
               hvala.</p>
            </sp>
            <sp xml:id="SDT4-OZDDSZII-Nujna-012-2006-12-13.sp35">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospod Germič, izvolite.</p>
            </sp>
            <sp xml:id="SDT4-OZDDSZII-Nujna-012-2006-12-13.sp36">

               <speaker>LJUBO GERMIČ:</speaker>

               <p>Hvala lepa za besedo, gospod predsednik. Lep pozdrav gospe kandidatki tudi z moje
               strani! Torej, vi ste že dve leti sodelovali v ministrstvu, pravzaprav zelo pomemben
               člen tega ministrstva, ki je po moji presoji z zakonodajo na področju zaposlovanja in
               varstva brezposelnih oseb vodilo zelo restriktivno politiko in kaznovalo vsako
               neposlušnost pri brezposelni osebi. In pravzaprav se je dalo čutiti oceno o
               brezposelnih, da so lenuhi, sami krivi za svojo usodo in neaktivni pri kakršnemkoli
               prizadevanju za iskanje nove zaposlitve ter da se samo prepuščajo ugodju socialnih
               pomoči in nadomestil za brezposelnost. Na drugi strani niste predstavili v okviru
               tega ministrstva ustreznih ukrepov za realno povečevanje kvalitetnih delovnih mest,
               za visok nivo socialne zaščite, za socialno varnost, programe aktivne politike
               zaposlovanja skozi proračunske postavke, krčili iz leta v leto. In na ta način niste
               gradili koncepta fleksibilne varnosti, zastopali ste samo fleksibilnost, ki pa je na
               drugi strani pomenila vedno manjšo stopnjo socialne varnosti, kar smo vam tudi iz
               poslanskega kluba LDS velikokrat postavljali v razmislek, ali Slovenija še ostaja
               socialna država. Zato vas, gospa kandidatka za ministrico,<stage type="mag"/> (Nadaljevanje): zelo pomembnega, občutljivega resorja, sprašujem kako
               si vi predstavljate pojem minimalne socialne varnosti in kaj pod pojmom potrebne
               ravni socialne zaščite in varnosti. To sta dva zelo pomembna pojma, katera v teh dveh
               letih vodenja ministrstva v okviru te Vlade pravzaprav nista imela jasne opredelitve.</p>
               <p>Nadalje vas tudi sprašujem, glede na to, da je bila praksa v teh dveh letih tudi ta,
               da smo v državni zbor dobili kar nekaj zakonov iz tega področja, ki so bili usklajeni
               med socialnimi partnerji in jih je nato koalicija vsebinsko zelo pomembno vsebinsko
               spreminjala. Zato seveda bi želel, da tudi na to vprašanje načelno odgovorite, kakšno
               bo vaše stališče in odnos do takšnega ravnanja? Pravzaprav bi vas vprašal, bi želel
               vprašati tudi na vaš odnos do stališča predsednika Vlade, ki je v predlogu za
               razširitev sedaj že bivšega ministra gospoda Drobniča in v odnosu tudi do vas glede
               na vašo pomembno vlogo, kajti predsednik Vlade je ocenil, da že od marca 2006 ni bilo
               pravzaprav ravnanje tega ministrstva in posledično tudi vse sprejete zakonodaje
               verodostojno glede na delo in glede na oceno predsednika Vlade, pri čemer se pa
               postavlja vprašanje, kaj to pomeni vsebinsko za zakone, ki so bili sprejeti v tem
               obdobju in so pravzaprav pomenili samo palico, ni bilo pa nobenega korenčka? To so
               Zakon o zaposlovanju in zavarovanju za primer brezposelnosti, Zakon o socialnem
               varstvu, za preprečevanje dela in zaposlovanje na črno, Zakon o minimalni plači in za
               usklajevanje Zakona o transferov posameznikov. Tako, da bi vas prosil, če mogoče
               natančneje se opredelite do teh zakonov in rešitev v teh zakonih. Ali lahko
               pričakujemo v nadaljevanju tega mandata te Vlade in vašega vodenja tega ministrstva,
               da boste tukaj zavzeli drugačno stališče?</p>
               <p>In na koncu samo še vprašanje. V zelo kratkem času bomo na tem odboru obravnavali
               veto državnega sveta na azbestni zakon. Vi veste, da v tem obdobju ali pa v obdobju
               te Vlade je to stalnica, ta stalnica s katero se ukvarja ta odbor in tudi državni
               zbor. Tukaj je bilo posredovanje tudi predsednika države, očitan očitek, da ni bil
               voden socialni dialog in me zanima vaše stališče do tega vprašanja? Ali lahko na tem
               področju pričakujemo drugačne rešitve oziroma ali lahko pričakujemo,<stage type="mag"/> (nadaljevanje) da bo pod vašim vodstvom tega ministrstva
               prišlo do stališča, da je veto Državnega sveta upravičen in da so rešitve, ki jih
               prinaša ta zakon nepravične do tistih, ki jih ta zakon izključuje in da seveda lahko
               v kratkem pričakujemo, da bo ta zakon imel drugačne rešitve. Hvala lepa.</p>
            </sp>
            <sp xml:id="SDT4-OZDDSZII-Nujna-012-2006-12-13.sp37">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Izvolite, gospa kandidatka.</p>
            </sp>
            <sp xml:id="SDT4-OZDDSZII-Nujna-012-2006-12-13.sp38">

               <speaker>MARJETA COTMAN:</speaker>

               <p>Hvala za vprašanja. Bilo je postavljeno vprašanje gospoda poslanca Veršnika glede
               položaja starejših oziroma graditve domov za starejše. V naslednjem oziroma do konca
               mandata si bomo prizadevali podeliti čim več koncesij na področju javno-zasebnega
               partnerstva. Kot sem že omenila se pa tudi s spremembami Zakona o pokojninskem in
               invalidskem zavarovanju predvideva vključitev nepremičninskega sklada, ki razpolaga z
               večjim številom finančnih sredstev, da se vključi v gradnjo starejših domov.</p>
               <p>Kot nova oblika se pojavlja tudi pomoč v drugi družini. Letos smo dali razpis, da se
               pomaga tudi reševanje starejših na domu in ne toliko institucionalno varstvo. V
               pripravi pa je tudi strategija varstva starejših do leta 2010, katera predvideva
               solidarnost, sožitje in kakovostno staranje prebivalstva. V to strategijo so
               vključena številna ministrstva in predstavlja medresorski dokument, katerega ambicija
               je povezati delo pristojnih vladnih resorjev z gospodarstvom in civilno družbo.</p>
               <p>Glede vprašanja gospoda Ropa, me zelo veseli, da ima gospod Rop takšno skrb v zvezi
               s finančno vzdržnostjo. Tudi sama se zavedam te odgovornosti, vzdržnosti celotnega
               sistema, vendar bi rada poudarila, da sprejemam oziroma če bom izvoljen a za
               kandidatko za ministrico, da v naslednjih dveh letih se verjetno ne bo mogla rešiti
               celotna vzdržnost, predvsem kar nas opozarja Evropska komisija od leta 2020 do 2050
               bo kritično obdobje. Do leta 2020 pa se seveda moramo tudi pripravljati in
               pripravljati v kolikor bi bile potrebne spremembe. Ocena Evropske komisije temelji na
               trenutnih ocenah, ocenah gospodarskega stanja in tudi demografske politike od števila
               aktivnega prebivalstva, ki ga imamo sedaj. In prepričana sem, da že sedanji rezultati
               kažejo, da gospodarska rast raste. Trdno upam, da se bo tudi število rojstev povečalo
               in tudi število aktivnega prebivalstva, kar se pač trudimo, kot sem že omenila, s
               sprejeto zakonodajo in tudi aktivno politiko zaposlovanja.</p>
               <p>Če bom izvoljena za ministrico <stage type="mag"/>(nadaljevanje) se bom pač prizadevala za uresničevanje ukrepov vladnih
               reform, predvsem za fleksibilnost trga dela in tudi socialno varnost te delovne sile,
               kajti eno izmed temeljnih načel v Ustavi je, da smo socialna država.</p>
               <p>S tem v zvezi bi rada omenila tudi Zeleno knjigo, ki jo je Evropski parlament poslal
               v obravnavo državam članicam in tudi ta Zelena knjiga nas opozarja na fleksibilno in
               na nove oblike sklepanja delovnih razmerij oziroma na neke nove oblike dela in
               opozarja države članice, da pristopijo k spremembam delovno pravna zakonodaje. To je
               še v osnutku, kajti pričakujejo se debate oziroma pogovori in tudi pričakovanja samih
               držav članic, da podajo določene usmeritve glede spremembe delovno pravne zakonodaje.
               Delovno pravna zakonodaja na našem področju oziroma v Sloveniji je dobro urejena, ima
               visoko stopnjo zaščite pravic delavcev. Predvidevamo še izboljšati ena pravica iz
               Zakona o delovnih razmerjih je vezana tudi na Zakon o starševskem, varstvenem in
               družinskih prejemkih in ga pozablja med svojo predstavitvijo omeniti je tudi pravica
               do dojenja med delovnim časom, katero bomo tudi pripravili v naslednjem letu.</p>
               <p>Ustvarjanje delovnih mest kot je omenil gospod poslanec Germič ni pristojnost
               Ministrstva za delo, družino in socialne zadeve temveč je to pristojnost Ministrstva
               za gospodarstvo. Prizadevali pa si bomo, da bo čim manj brezposelnih oseb, za
               modernizacijo samega Zavoda za zaposlovanje, kajti tukaj je še potrebno veliko dela
               predvsem glede izboljšanja samega informacijskega sistema in tudi same poostritve
               kontrole nad delom Zavoda za zaposlovanje. Pri tem pa ne smemo pozabiti na sredstva
               Evropskih strukturnih skladov, ki so nam na razpolago, da jih v čim večji meri
               uporabimo in v ta namen tudi vključujemo v program aktivne politike zaposlovanja,
               kjer bi ta sredstva čim več in čim bolj učinkovito uporabili in zato kot sem že
               omenila je to sedemletni program, v katerem bodo programi, ki bodo zagotavljali večjo
               zaposljivost, večjo usposabljanje za delovna mesta in tudi ohranitev samih delovnih
               mest. Kot posebna novost v tem programu aktivne politike zaposlovanja je pa tudi, da
               pristojen minister za delo, družino in socialne zadeve izda poseben sklep, s katerim
               se ugotovi potrebe oziroma kjer je največje povpraševanje po delovnih mestih
               posameznih regijah in to je zelo važno, da <stage type="mag"/>
               (nadaljevanje) odpravimo razlike med posameznimi regijami, ker vemo, da v določenih
               regijah je brezposelnost večja in s tem ukrepom bomo zagotovili tudi, da se ta
               brezposelnost zmanjša, predvsem z aktivizacijo teh programov v regijah z najvišjo
               brezposelnostjo.</p>
            </sp>
            <sp xml:id="SDT4-OZDDSZII-Nujna-012-2006-12-13.sp39">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospod Žnidaršič, izvolite.</p>
            </sp>
            <sp xml:id="SDT4-OZDDSZII-Nujna-012-2006-12-13.sp40">

               <speaker>MAG. FRANC ŽNIDARŠIČ:</speaker>

               <p>Hvala lepa. Ni strahu gospa Cotmanova, da ne boste izbrana. Torej, ni strahu, da ne
               bi bila imenovana za ministrico in prav zaradi tega bi rad omenil, da v vaši politiki
               varstva starejših pogrešam prizadevanja oziroma namero, da bi država še naprej
               sofinancirala izgradnjo domov za starejše po tipu kakršnega poznamo. To govorim
               zaradi tega, ker je najcenejši dom iz naslova javnega in zasebnega partnerstva 21%
               dražji, kar pomeni za najtežje prizadete, nepokretne varovance približno 30.000 več,
               kot v domovih, ki smo jih gladili doslej. Seveda nimam nič proti temu javno-zasebnemu
               partnerstvu, ki je ena izmed oblik reševanja problematike na tem področju, ki bo
               terjala velika vlaganja, vendar ni to dovolj. In to ni rešitev za veliko večino
               tistih, ki si visoke cene v takih domovih ne bodo mogli privoščiti.</p>
               <p>Gre tudi še za eno drugo zadevo. Da v takih domovih, ki so tudi pod vplivom
               zasebnega kapitala, kjer se pričakuje dobiček, poskuša zmanjšati stroške na ta način,
               da se izbira manj zahtevne varovance, take, ki še lahko skrbijo zase in jim zaradi
               tega ni treba postavljati visoke cene, med tem, ko ti najtežji še vedno ostajajo za
               domove, ki so v državni lasti oziroma zgrajeni z državnim denarjem. V tem smislu
               pričakujem, da se ne bo dalo v tem obdobju, ampak zagotovo boste v letu 2008
               soustvarjali predlog proračuna za naslednje obdobje. Pričakujem, da boste takrat
               namenili vsaj za en dom sredstev v ta namen. Ne nazadnje je tudi zagonska sredstva za
               pomoč na domu ministrstvo zmanjšalo oziroma iz meni nerazumljivih razlogov to
               področje nekako ostaja odprto za dolgotrajno nego, od katere jaz ne pričakujem mnogo,
               ker še nekaj časa ne bo zakona, še manj pa, da bi stvar delovala. Po drugi strani pa
               gre za dolgotrajno nego oziroma ta zakon, ki bi to uredil, za nov prispevek, za novo
               zavarovanje s slabostjo, da bo zadeva urejena prek dveh ministrstev in se nikoli ne
               bo vedelo katero je tisto, ki naj odgovarja za to ali bo stvar delovala ali ne.</p>
               <p>Seveda v tem sklopu pričakujem, da boste skladno s koalicijsko pogodbo pripravili
               program varstva starejših, ki je zajet nekje v strategiji, ampak strategija ne pove
               vsega oziroma strategija je krovni akt, med tem ko je program varstva starejših lahko
               bolj podroben in bolj natančen in nič drugega ne pričakujemo. <stage type="mag"/>(nadaljevanje) Ne verjamemo, da se bo lahko tudi vse zgodilo,
               ampak ta program je določen, da ga je potrebno sprejeti.</p>
               <p>In ne nazadnje mi dovolite, moram reči, da ni dobro, da razmišljate o tem, da je za
               reformo pokojninskega zavarovanja čas do leta 2020. Kakor se čudno sliši, naša
               stranka zagovarja čim prejšnji poseg v ZPIZ-ovo blagajno, vendar iz drugačnega
               zornega kota kot razmišljajo nekateri. Mnogi mislijo, da je reforma pokojninskega
               sistema v tem, da se na novo zmanjša pravice, da se na novo podaljša delovna doba
               oziroma starostna meja za upokojevanje in da je treba tako usklajevati pokojnine, da
               bodo še hitreje padale v primerjavi z rastjo plač. Mi ne mislimo tega, mi mislimo, da
               pokojnine dovolj padajo v primerjavi z rastjo plač, ker še vedno padajo, usklajevanja
               ni dosledno in padajo tudi zaradi padanja nadomestitvene stopnje, na eni strani, na
               drugi strani pa govorimo o blaginji in naraščanju gospodarske moči države, tako da
               jaz nisem v strahu, da ne bi teh tekočih pokojnin lahko pokrivali, pod pogojem, da
               bomo znotraj prizadevanj ureditve tega področja očistili pokojninsko blagajno vsega
               tistega, kar vanjo ne spada, o tem je govoril na enem nastopu tudi predsednik Vlade,
               zato da bi končno imeli čist račun glede tega, kaj pomeni obremenitev države za
               pokojnine vseh tistih, ki so svoje pokojnine pridobili s svojim delom in plačanimi
               prispevki. Namreč, danes se to ne ve, zaradi tega, ker je v pokojninski blagajni
               mnogo sociale, pri tem mislim na državno pokojnino in še marsikaj drugega. Na
               pokojnine tistih, ki niso nič plačali, pa so zaradi zaslužnih dejanj, prejemajo
               razmeroma visoke in tako naprej. Nič nimam proti takim pokojninam, ampak ne spadajo v
               to blagajno, ker niso posledica zavarovanja, ki pomeni plačati, opraviti toliko let
               dela in tako dalje. In v tem primeru tudi ne bi bilo treba sejati toliko strahu, ker
               ima pokojninska blagajna vendarle nekaj čez 300 milijard vredno premoženje v rezervi,
               ki lahko dolgoročno pokriva eventualni primanjkljaj, seveda, če govorimo samo v
               tistem delu primanjkljaja, ki bi ga bilo potrebno pokrivati za tiste, ki so v dobri
               veri, da bodo, ko bodo sami na vrsti dobili pokojnino po zakonu, če bo za tiste
               zmanjkalo(?), ki so plačevali prispevke. In v tem smislu bi rad opozoril tudi na to,
               da bi kazalo bolje gospodariti s Kad-ovim premoženjem, če dam na primer primer za
               tistega, ki razmišlja o tem, da bi se to premoženje povečevalo za kasnejša leta, je
               bila prodaja Mercatorjevih delnic nesmiselna, ker so zdaj že kar 15 tisoč več vredne,
               po komadu kot so bile takrat, ki jih je Kad prodal. Seveda jih je prodal bolj iz
               nekega drugega neposlovnega vidika, zato da se je s Sod-om udeležil neke transakcije,
               ki nima z varstvom dolgoročne stabilnosti pokojninskega sistema nič.<stage type="mag"/> (nadaljevanje) Ampak to govorim zaradi tega, da bi širša
               javnost ne mislila, da je reforma pokojninskega sistema samo to, da se jemlje
               upokojencem. Oni so si svojo pokojnino zaslužili in jo morajo dobiti. Razmišljati
               moramo o tem kako bomo zagotovili te pokojnine, z več ustvarjenega premoženja in tudi
               v tem smislu, da pokojnina čez 20 ali 25 let ne bo 30% tistega, nadomestitvene
               stopnje, ampak da bo še vedno tam okrog, vsaj 60 ali 70% kamor bodo prispele
               pokojnine, ko bo dosežena sedaj določena najnižja nadomestitvena stopnja v obsegu 72
               in pol procenta. Iz tega vidika pričakujem, da bo ministrica, ko bo imenovana, v tem
               obdobju, ne bo sama rešila, ampak vendarle, da se bo zavzemala, da se ta pokojninska
               blagajna očisti, in da se končno vidi kaj je v resnici primanjkljaj in kaj je tisto
               kar je država podarila vsem tistim, ki niso plačevali prispevkov in gre, mora in bi
               moralo že danes iti od nekod drugod in potem bi bila slika tega koliko stanejo
               dejansko tisti upokojenci, ki so zavarovani, povsem drugačna. Skratka mi vas bomo
               podprli v pričakovanju, da boste korektno razumeli tisti del koalicijske pogodbe, ki
               govori o starejših, o pravicah do pokojnin iz minulega dela in da bo tudi za področje
               Zakona o vojnih veteranih čim prej narejen pravilnik za delitev sredstev, kar bi
               moralo biti narejeno mesec dni po sprejetju zakona, in da boste storili vse, da bi
               uskladili čim širši konsenz, dosegli pri nujnem urejanju vojnih zakonov, kot se temu
               reče, pri tem mislim na zakon o žrtvah vojnega nasilja, ki je diskriminatoren in ga
               je treba v tem smislu popraviti, seveda pri tem pričakujem, da boste razumeli, da mi
               nikoli ne bomo mogli prispevati k tej nediskriminatornosti tistega dela, ki govori o
               tem ali tiste možnosti, da bi tudi sodelavec, okupator lahko uveljavili status. Mi
               smo jim vsem odpustili sodelovanje, ampak da bi jih pa nagradili s status in
               pravicami, pa ne bomo mogli. Hvala lepa.</p>
            </sp>
            <sp xml:id="SDT4-OZDDSZII-Nujna-012-2006-12-13.sp41">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Prosim, da ste nekoliko krajši, imamo še celo vrsto prijavljenih. Tako
               široke teme bomo odvijali in načenjali ob vsebinah, ki bodo prišle na ta odbor.</p>
               <p>Gospod Homan, izvolite.</p>
            </sp>
            <sp xml:id="SDT4-OZDDSZII-Nujna-012-2006-12-13.sp42">

               <speaker>BOJAN HOMAN:</speaker>

               <p>Hvala za besedo. Spoštovana kandidatka za ministrico, spoštovane kolegice,
               spoštovani kolegi! Vsem prav lep pozdrav! Sam sem nastopil vlogo poslanca, bi rekel v
               drugem polčasu in tukaj se bova z gospo kandidatko za ministrico verjetno delila
               usodo. Oba bova nekako odigrala svoje vloge v drugem polčasu. Iz razprave sem sam
               zasledil, da je ministrica podkovana, da pozna materijo na ministrstvu in tukaj bi
               zaželel, če bo imenovana, mislim da bo, moj glas imate, veliko uspeha in želel bi, da
               vi vodite posle, ne posli vas, da boste ustvarila eno zdravo jedro na ministrstvu,
               zdrav tim, ki bo dal rezultate. Obenem me pa zanima, pred nami je predlog stranke
               mladih za brezplačne vrtce za vse malčke. O vaši strategiji je eden ključnih ciljev
               dvig rodnosti, pa me zanima kaj tukaj mislite narediti? Sam sem skeptičen da bodo
               vrtci brezplačni za vse. Tudi sam sem imel otroke<stage type="mag"/> (nadaljevanje) v vrtcih, pa sem jih zelo drago plačeval. Tukaj je en
               problem, ko je treba nekaj narediti in me zanima vaš pogled na to temo.</p>
            </sp>
            <sp xml:id="SDT4-OZDDSZII-Nujna-012-2006-12-13.sp43">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospa Potrata, izvolite.</p>
            </sp>
            <sp xml:id="SDT4-OZDDSZII-Nujna-012-2006-12-13.sp44">

               <speaker>MAG. MAJDA POTRATA:</speaker>

               <p>Hvala. Gospa Cotman, prepričana sem, da boste dobili podporo, zato vam kot bodoči
               ministrici napovedujem, da vas bo čakalo moje vprašanje povezano z rejništvom, ker
               sem to vprašanje zastavila zadnjič odsotnemu ministru za delo, sem bila prepričana,
               da bom to pot dobila odgovor, pa so me obvestili, da ne, tako da o tem vas danes ne
               bom spraševala, tudi zelo kompleksna vprašanja, ki ste jih dobivali od nekaterih
               mojih kolegov bom pustila v nemar, pa vas bom znova neko drobnarijo vprašala. Ko ste
               govorili o slovenskem predsedovanju ste govorili, da bo tam zelo pomembno vprašanje
               tudi vprašanje družine, demografske politike in enakih možnosti. Demografske politike
               ste se nekajkrat dotaknili za enkrat samo s stališča rodnosti, neizbežen del
               demografske politike pa je tudi priseljevanje. In ker je dejstvo, da Slovenija
               aktivnega prebivalstva ne bo zmogla v takšnem obsegu zagotoviti z naravnim prirastom,
               me zanima: Kaj menite o prisiljevanju? Vaš predhodnik se je temu odrekel, zdaj
               govorim spet povezano z rodnostno strategijo, ko pa sem pri prisiljevanju pa ne
               morem, da vam ne bi v tej povezavi zastavila še enega vprašanja, ki je zvezano s
               trgom dela in s prostim pretokom ljudi, to pomeni prostim pretokom delovne sile in bi
               vam eno sitno vprašanje rada zastavila. Ob dnevu človekovih pravic sva z gospodom
               predsednikom od predstavnikov sindikatov slišala zelo ne lepo stanje pri posredovanju
               tuje delovne sile v Sloveniji prek agencije za zaposlovanje. Jaz sem potem preverila
               še pri nekaterih posebej in konkretni podatki so v resnici takšni, da so podobni
               tistemu kar smo slišali v zvezi z Italijo in Anglijo, za neko določeno dogovorjeno
               plačilo delajo 12 ur in več, imajo omenjene pravice združevanje, nimajo pravice do
               stavke in cele vrste, gre za socialni damping v resnici in bi vam zastavila
               vprašanje. Tu je v okviru delovnega programa Vlade za leto 2006 1.11. postavljen kot
               končni datum za sprejem <stage type="mag"/>(nadaljevanje)
               pravilnika o izvajanju nadzora nad delom Zavoda Republike Slovenije za zaposlovanje
               in drugih oseb na področju zaposlovanja. Sodim, da je to ravno tisto, o čemer bi rada
               slišala vaš odgovor. Zanima me, ali je ta pravilnik že sprejet, če ni sprejet, kdaj
               bo sprejet in kako zagotoviti nadzor nad takimi nemogočimi človeka nevrednimi
               delovnimi razmerami?</p>
               <p>O poklicnih boleznih me pa zanima samo to, veste, da nenehno sprašujem o registru
               poklicnih bolezni, to je področje, ki se pokriva z dvema ministrstvoma najmanj, to
               je, Ministrstvo za zdravje in Ministrstvo za delo, družino in socialne zadeve, kaj
               storiti in kako mislite od pomoči znova neki nemogoči stvari, da je Slovenija edina
               država v Evropski uniji, ki nima registra poklicnih bolezni? Hvala.</p>
            </sp>
            <sp xml:id="SDT4-OZDDSZII-Nujna-012-2006-12-13.sp45">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospa Širca, izvolite.</p>
            </sp>
            <sp xml:id="SDT4-OZDDSZII-Nujna-012-2006-12-13.sp46">

               <speaker>MAJDA ŠIRCA:</speaker>

               <p>Blic vprašanje še, spoštovana kandidatka. Ali bosta spremenila dosedanjo ureditev
               umetne prekinitve nosečnosti? Kot prvo.</p>
               <p>Drugo. Sicer, iz konteksta širšega obolusa profila. Drugo me zanima, katere sisteme
               razumete kot totalitarne sisteme?</p>
               <p>Tretje. Kaj ste dejali gospodu Drobniču takrat, ko je odrinil novinarko, ali ste
               posredovali v tej zgodbi ali ste imeli kakšno pripombo ali ne?</p>
            </sp>
            <sp xml:id="SDT4-OZDDSZII-Nujna-012-2006-12-13.sp47">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospa kandidatka poskusite odgovarjati. Ravno mislim, da je to vprašanje
               gospe Širce krepko naslovljeno na Ministrstvo za zdravje in boste težko odgovorila,
               ker poznam glede na to, kdo je naslovnik za zakonodajo na tem področju. Izvolite.
           </p>
            </sp>
            <sp xml:id="SDT4-OZDDSZII-Nujna-012-2006-12-13.sp48">

               <speaker>MARJETA COTMAN:</speaker>

               <p>Hvala lepa.</p>
            </sp>
            <sp xml:id="SDT4-OZDDSZII-Nujna-012-2006-12-13.sp49">

               <speaker>PREDSEDNIK STANISLAV BRENČIČ:</speaker>

               <p>Izvolite, gospa Širca. Ne me napak razumeti.</p>
            </sp>
            <sp xml:id="SDT4-OZDDSZII-Nujna-012-2006-12-13.sp50">

               <speaker>MAJDA ŠIRCA:</speaker>

               <p>Se oproščam. Gospod Bručan pravi, da ni odgovoren za ta vprašanja, ki menite, da je
               odgovoren za njih, vsaj tako je sedaj v 16-ih urah razlagal.</p>
            </sp>
            <sp xml:id="SDT4-OZDDSZII-Nujna-012-2006-12-13.sp51">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Meni pač ostaja v spominu, kaj smo na prejšnjem mandatu v okviru te
               istega odbora, ki je bil pristojen tudi za področje zdravstva obravnavali z eno
               vsebinsko materijo. Izvolite, gospa kandidatka.</p>
            </sp>
            <sp xml:id="SDT4-OZDDSZII-Nujna-012-2006-12-13.sp52">

               <speaker>MARJETA COTMAN:</speaker>

               <p>Hvala, za vprašanja. Z gospodom Žnidaršičem se strinjam, da je to problem, domovi za
               starejše, gradnja domov za starejše in v teh dveh letih smo res vezani na proračun.
               Res je tudi, da so storitve v domovih za starejše grajene z državnimi sredstvi
               cenejše, zato, kot sem že parkrat danes omenila bomo z novim Zakonom o pokojninskem
               in invalidskem zavarovanju pridobili sredstva nepremičninskega sklada in upam, da se
               bodo s tem povečala sredstva. Moje želje in cilji so kot je že prej omenil gospod
               Žnidaršič, da bi bil vsaj eden dom na leto zgrajen s temi sredstvi.</p>
               <p>Problem staranja poznamo, vedno več starejših ljudi bo in zato še posebej je <stage type="mag"/>(Nadaljevanje) naše Ministrstvo za delo, družino
               in socialne zadeve še kako vključeno v reševanje te problematike. Seveda si bom pa,
               če bom izvoljena, prizadevala, da se poostri nadzor nad tistimi domovi, kjer so
               vključeni koncesionarji.</p>
               <p>Glede gospoda Homana, brezplačnih vrtcev in malic, bi poudarila, da je to
               pristojnost Ministrstva za šolstvo in šport. Kot sem pa že prej omenila, če bo
               kakršnakoli zakonodaja s tega področja se spreminjala, bomo sigurno dali pripombe
               oziroma sugerirali, da se pač vrtci in malice kolikor mogoče subvencionirajo oziroma
               znižajo v okviru danih proračunskih sredstev.</p>
               <p>Glede vprašanja gospe Potrata, glede demografske politike in priseljevanja oziroma
               prostega pretoka delovne sile. Kot vestem, imamo s članicami Evropske unije prost
               pretok delovne sile. Ravno v teh dneh pripravljamo oziroma je že pripravljen tudi
               dokument za Vlado, kjer smo se opredelili do prostega pretoka delavcev iz Bolgarije
               in Romunije. Kot vemo, bodo s 1.1.2007 vstopili tudi ti delavci na trg dela Evropske
               unije. Glede na to, da število do sedaj zaposlenih Bolgarov in Romunov s trenutnimi
               delovnimi dovoljenji ni tako visoko, se zavzemamo za prost pretok delovne sile iz teh
               dveh držav. Vendar imamo še vedno možnost, če bi se povečalo število, to velja za
               katerokoli drugo državo članico Evropske unije, lahko tudi imamo zadržek in
               spremenimo svoja pravila.</p>
               <p>Glede pravilnika, ki je bil prej omenjen, pravilnik še ni bil sprejet. Si bom pa
               prizadevala, če bom izvoljena, da se čim prej pripravi in da je čim manj
               diskriminatoren proti tujim delavcem. Ravno tako si bom prizadevala glede registra
               poklicnih bolezni, ki še sedaj ni urejen, da se pristopi k sodelovanju, večje
               sodelovanje Ministrstva za delo, družino in socialne zadeve in tudi Ministrstva za
               zdravje, da se ta register vzpostavi.</p>
               <p>Ravno tako vprašanje gospe Širca, umetna prekinitev nosečnosti, spada v pristojnost
               Ministrstva za zdravje in se Ministrstvo za delo, družino in socialne zadeve pač ne
               bo s to zadevo ukvarjalo.</p>
               <p>Glede ostalih vprašanj, totalitarnih sistemov in vsega tega, smo se učili v
               učbenikih in zdaj pač ne bi tega ponavljala; vsi vemo, kakšni so totalitarni sistemi.
               Tudi njihova praksa se je pokazala za negativno in mislim, da imamo tu vsi enako
               mnenje, da smo pač proti totalitarnim sistemom in ne želi nihče od nas, da bi bil
               totalitarni sistem. Imamo pa Ustavo, ki je demokratična in še daleč od totalitarnega
               sistema.</p>
            </sp>
            <sp xml:id="SDT4-OZDDSZII-Nujna-012-2006-12-13.sp53">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospa Širca, izvolite.<stage type="mag"/>
               </p>
            </sp>
            <sp xml:id="SDT4-OZDDSZII-Nujna-012-2006-12-13.sp54">

               <speaker>MAJDA ŠIRCA:</speaker>

               <p>Glede odgovora o totalitarnih sistemih, to je jasno, da si jih ne želimo. Jaz sem
               vprašala katere menite vi in katere vi razumete kot totalitarne. Hvala.</p>
            </sp>
            <sp xml:id="SDT4-OZDDSZII-Nujna-012-2006-12-13.sp55">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Izvolite, gospa Cotmanova.</p>
            </sp>
            <sp xml:id="SDT4-OZDDSZII-Nujna-012-2006-12-13.sp56">

               <speaker>MARJETA COTMAN:</speaker>

               <p>Vsi vemo, da so bili v preteklosti in se ne bi do njih opredeljevala. Preveč gorja
               so sprožili razni totalitarni sistemi, na čelu s Hitlarjevo Nemčijo.</p>
            </sp>
            <sp xml:id="SDT4-OZDDSZII-Nujna-012-2006-12-13.sp57">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Ali lahko zaključimo zastavljanje vprašanj? Lahko. Izvolite gospa Širca,
               potem pa lahko mislim, da mirno zaključimo.</p>
            </sp>
            <sp xml:id="SDT4-OZDDSZII-Nujna-012-2006-12-13.sp58">

               <speaker>MAJDA ŠIRCA:</speaker>

               <p>Hotela sem seveda še vprašati, niste odgovorili, se opravičujem, na vprašanja o
               vašem sporazumevanju z gospodom Drobničem po incidentu, ki ga je imel, ne samo kot
               državna sekretarka, ampak tudi kot gospa, tudi kot kandidatka za Varuhinjo človekovih
               pravic. Ampak danes ste kar nekaj, razumem, veliko vprašanje je bilo, ampak kar nekaj
               ste jih preskočili, simptomatično pa je katere.</p>
               <p>Bi pa še eno vprašanje postavila, pravzaprav se veže na vprašanje, ki je bilo
               postavljeno v zvezi s totalitarnimi sistemi, kajti vaša stranka, res da ste sveža v
               njej, opredeljuje jasno kateri so ti sistemi in tudi ravnanje proti tem sistemom.
               Dobro, bom naredila velik časovni preskok in tudi pojmovni preskok, in bi vas zato
               vprašala ali boste odmrznili odločitev gospoda Drobniča, da se ustavi postavitev
               opomnikov na grobiščih, ki so bili pridobljeni z javnim razpisom, ki so bili
               odločeni, da se jih v državi postavlja in ki so tudi konec koncev že izdelani. Hvala.
           </p>
            </sp>
            <sp xml:id="SDT4-OZDDSZII-Nujna-012-2006-12-13.sp59">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Poskusite gospa kandidatka še na to odgovoriti.</p>
            </sp>
            <sp xml:id="SDT4-OZDDSZII-Nujna-012-2006-12-13.sp60">

               <speaker>MARJETA COTMAN:</speaker>

               <p>Glede prejšnjega vprašanja, kako bi reagirala oziroma kako sem reagirala, moram
               reči, da takrat pri tistem dejanju z gospodom Drobničem in novinarko nisem bila
               zraven in tudi se nisva o tem pogovarjala.</p>
               <p>Glede opomnikov grobišč je pa, moram priznati, da ne vem za kakšne opomnike se gre
               oziroma ne vem. Na to vprašanje pa ne morem odgovoriti.</p>
            </sp>
            <sp xml:id="SDT4-OZDDSZII-Nujna-012-2006-12-13.sp61">

               <speaker>PREDSEDNIK STANISLAV BRENČIČ:</speaker>

               <p>Hvala lepa. To je predmetnost zakona, ki je v nekem postopku zastal. Zaključim
               zastavljanje vprašanj. Jaz želim gospe kandidatki kot predsedujoči temu odboru
               izraziti eno skromno željo in vam priporočilo. V naslednjem delu mandata boste po
               vsej verjetnosti prihajali pred ta odbor z vsebinami, ki so za marsikoga usodne,
               praktično za slehernega našega človeka v vsakodnevnem življenje izredno tankočutne.
               Zato bi vas prosil, da te pri številnih vprašanjih in predlogih, ki prihajajo pri
               obravnavi teh vsebin tankočutna, predvsem je treba reči, da poziciji je naravno to,
               da zastavlja tudi všečne zadeve, bolj kot pozicija. Ampak treba je imeti odgovor na
               ta vprašanja vedno. Zato prihajate na ta odbor s čim širšo kompetentno ekipo, ki jo
               pa tam, kjer smatrate, da je prešibka takoj pospešite. To je moja dobra želja in bomo
               lahko tudi na tem odboru dobro delali. <stage type="mag"/>
               (nadaljevanje) Za enkrat se vam zahvaljujem. Prosim, da za trenutek zapustite
               dvorano, da člani in članice odbora zavzamejo stališče do vaše predstavitve. No,
               kolegice in kolegi poslanci, pred nami je še predlog sklepa o katerem se moramo
               odločiti, in sicer Odbor za delo, družino in socialne zadeve in invalide meni, da je
               bila predstavitev pogledov in stališč gospe Marjetke Cotman, kandidatke za ministrico
               za delo, družino in socialne zadeve z delovnega področja Ministrstva za delo, družino
               in socialne zadeve ustrezno. Predlog sklepa je formuliran oblično skladno z določili
               Poslovnika. Dajem predlog na odločanje. No, izvolite, obrazložitev glasu kdor bi to
               želel. Gospa Žgajner, izvolite. Samo moment, to se je vklopilo. Izvolite, gospa
               Barbara.</p>
            </sp>
            <sp xml:id="SDT4-OZDDSZII-Nujna-012-2006-12-13.sp62">

               <speaker>BARBARA ŽGAJNER TAVŠ:</speaker>

               <p>Hvala lepa za besedo. NO, jaz bom kratka v tej obrazložitvi. Pravzaprav na niti eno
               konkretno vprašanje s strani članic in članov odbora gospa Cotmanova, kandidatka za
               ministrico za še kako pomemben resor za delo, družino in socialne zadeve pravzaprav
               ni podala konkretnega odgovora. Tisto kar je bilo slišati kar smo slišali je tisto
               kar lahko slišimo vsak dan, o tem čivkajo že vrabčki na veji. Stavki, ki so bili že
               nič kolikokrat zelo posplošeno izrečeni. Mene gospa Cotmanova ni prepričala, ampak
               nasprotno, bom rekla, le še stopnjuje tisto bojazen, ki sem jo izrekla čisto na
               začetku, da bo nemo in še bolj brezkompromisno sledila izvrševanju politike gospoda
               Janeza Janše, ki po moji oceni v preteklosti ni bila dobra, za kar se je ne nazadnje
               izkazalo tudi v obliki širšega ali zelo bučnega odziva širše javnosti. Jaz gospe
               Cotmanove ne bom podprla oziroma bom glasovala proti sklepu, ki ste ga prebrali,
               spoštovani gospod predsednik, tudi zaradi dejstva, kajti preprosto ne morem pristati
               na politiko očiščevanja zgodovinskega spomina. Glasovala bom proti.</p>
            </sp>
            <sp xml:id="SDT4-OZDDSZII-Nujna-012-2006-12-13.sp63">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospod Gulič, izvolite.</p>
            </sp>
            <sp xml:id="SDT4-OZDDSZII-Nujna-012-2006-12-13.sp64">

               <speaker>ALEŠ GULIČ:</speaker>

               <p>Spoštovani predsedujoči! Jaz sem gospe Cotmanovi postavil nekaj vprašanj, odgovorila
               je na samo eno konkretno, ni pa odgovorila na to kako vidi ohranitev socialne države
               in katere ukrepe bo uvedla ali spodbujala, da ne bi zdrsnili v demontažo te države.
               To je zadostovalo, da sem spremenil svoj pogled nanjo, jaz sem prišel sem vendarle z
               neko voljo, da bi glasoval ali zanjo ali se vzdržal, vendar bom glasoval proti.
                  <stage type="mag"/> (Nadaljevanje): Razlog je ta, ki sem ga
               prej navedel pa tudi ta, da nočem podpirati nekega stečajnega upravitelja socialne
               države. Na vprašanja ni odgovarjala, res da danes ni vmes klicala po telefonu, kako
               naj odgovori, ampak vsekakor ne bi rad imel za ministra telefonski klic iz neznanih
               številk. Hvala lepa.</p>
            </sp>
            <sp xml:id="SDT4-OZDDSZII-Nujna-012-2006-12-13.sp65">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospa Širca.</p>
            </sp>
            <sp xml:id="SDT4-OZDDSZII-Nujna-012-2006-12-13.sp66">

               <speaker>MAJDA ŠIRCA:</speaker>

               <p>Moj vtis po današnjem pogovoru, pa pravzaprav tudi po sodelovanju državne sekretarke
               na dosedanjih odborih in srečanjih znotraj dela Vlade, je ta. Gospa Cotmanova se je
               zelo distancirala, pa ne previdno, ampak bolj nevedno distancirala do politik, do
               socialnih politik, kot tudi do politično obarvanega njenega vstopa na mesto
               ministrice. Tako, da nisem zvedela, nisem razumela kaj jo pravzaprav razlikuje od
               gospoda Drobniča. Zato je izbor gospoda Janeza Janša prešibak, kajti če gre samo za
               spol, je to premalo ali pa celo prehud alibi. Tudi sama imam težave pri podpori glede
               na današnje odgovore, predvsem pa glede na spregledane ali namerno spregledane
               neodgovore, ki jih nismo dobili.</p>
            </sp>
            <sp xml:id="SDT4-OZDDSZII-Nujna-012-2006-12-13.sp67">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospod Potrč.</p>
            </sp>
            <sp xml:id="SDT4-OZDDSZII-Nujna-012-2006-12-13.sp68">

               <speaker>MIRAN POTRČ:</speaker>

               <p>Hvala lepa. Verjetno ste tudi drugi opazili, da sem želel sam dati priložnost gospe
               kandidatki, da pove v čem bo politika, ki jo bo vodila, bo v ministrstvu drugačna od
               dosedanji. Nisem užaljen, vendar mislim, da bi bilo prav in lepo, da bi vsaj z besedo
               to vprašanje omenila, pa ga je ignorirala in sploh ne morem dobiti nobenega drugega
               vtisa, kot da o tem vprašanju ni želela govoriti. To me zaskrbljuje, kar pomeni
               izrazito nadaljevanje politike te Vlade, da je probleme, ki ji niso bili všeč,
               odrinila, in da je zelo rada odrinila tudi opozicijske poslance in še koga, ki so ji
               postavljali neprijetna vprašanja. Zato je to samo dodaten argument, ki me preprečuje,
               da kandidatko ne morem podpreti.</p>
            </sp>
            <sp xml:id="SDT4-OZDDSZII-Nujna-012-2006-12-13.sp69">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospod Koren.</p>
            </sp>
            <sp xml:id="SDT4-OZDDSZII-Nujna-012-2006-12-13.sp70">

               <speaker>DRAGO KOREN:</speaker>

               <p>Jaz pa moram reči, da bom z veseljem podprl gospo Cotmanovo. Prepričan sem, da bo
               ministrstvo dobro vodila, in da bo delo na tem ministrstvu šlo v pravo smer. Moram pa
               malo za šalo reči; žal mi pa je, da naš premier, gospod Janša ni predlagal gospe
               Barbare Tavš za ministrico za delo, družino in socialne zadeve, kajti imam občutek,
               da je tako pametna, da smo vsi drugi daleč od nje. Hvala lepa.</p>
            </sp>
            <sp xml:id="SDT4-OZDDSZII-Nujna-012-2006-12-13.sp71">

               <speaker>PREDSEDNIK STANISLAV BRENČIČ:</speaker>

               <p>Prosim, ne polemizirati v obrazložitvi glasov. Prosim no. Bodimo korektni. Gospa
               Potrata, izvolite. Ne, ne. .../glas iz ozadja/...</p>
               <p>Gospa Potrata.</p>
            </sp>
            <sp xml:id="SDT4-OZDDSZII-Nujna-012-2006-12-13.sp72">

               <speaker>MAG. MAJDA POTRATA:</speaker>

               <p>Hvala za besedo. Jaz bom ravnala enako kot moj poslanski kolega Miran Potrč in
               kandidatke ne bom podprla. Mislim, da bo postala z izvolitvijo za ministrico del
               Janševe ekipe, del te koalicijske zgodbe za katero mora kot del tega prevzeti
               odgovornost. V nekaterih njenih odgovorih sem zaslutila vsaj poizkus v nekaterih
               drobnih rečeh pokazati drugačen pogled ali bo ta pogled tudi potem uresničen ali ne,
               nimam nobenega posebnega zagotovila. Tam kjer bi pa bilo treba odgovoriti tako, da bi
               si lahko ustvarila sliko ali sem videla temne sence, ko sem ob razrešitvi ministra
               Drobniča napovedovala, da se bo zastavljena politika samo nadaljevala, samo oseba se
               bo menjala. Tam pa sem ostala brez odgovorov in mislim, da bodo te zadeve šle, kot
               rečeno, po ustaljenih tirnicah in to je razlog zaradi katerega kandidatke ne bom
               podprla. Hvala. <stage type="mag"/>
               </p>
            </sp>
            <sp xml:id="SDT4-OZDDSZII-Nujna-012-2006-12-13.sp73">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospod Rop.</p>
            </sp>
            <sp xml:id="SDT4-OZDDSZII-Nujna-012-2006-12-13.sp74">

               <speaker>MAG. ANTON ROP:</speaker>

               <p>Najlepša hvala. Torej jaz bi rad povedal, da smo v poslanskem klubu LDS že
               razpravljali o gospe kandidatki in smo se posebej odločili, da ne bomo stališča
               zavzeli vnaprej v zvezi z novim, z njenim imenovanjem, tudi zato ne, ker smo menili,
               da je v nekem smislu odprta knjiga in da smo relativno do sedaj malo vedeli o njenih
               pogledih in o njenem delu. Ne nazadnje tudi njene izkušnje delovne iz preteklosti so
               takšne, da bi težko naredili dokončno oceno in nikakor nismo želeli biti krivični,
               tudi v javnih izjavah smo tako govorili. Torej, smo sem prišli tudi mi odprti za to,
               da jo podpremo ali da vzdržimo, nikakor ne z odločitvijo, da bi in da bomo kar tako
               glasovali proti njej. Tudi zato, ker se zavedamo, da je ta resor, ki ga prevzema
               izjemno pomemben, kot sem sam rekel. Jaz moram reči, da sem danes nad tem, kar sem
               slišal razočaran. Gospa kandidatka mi je sicer čisto všeč, mi je popolnoma simpatična
               oseba in osebnost in nimam popolnoma nič proti njej, vendar pa iz tistega, kar je
               bilo povedano pravzaprav izhaja, da ima zelo malo idej o tem, kaj naj bi kot
               ministrica za delo, družino in socialne zadeve počela, še manj smo danes slišali, da
               ima kakšno vizijo, kaj bi bilo pomembno za to področje in še manj, da bi bila kakšna
               politika tista, za katero bi bila pripravljena se posebej žrtvovati, se posebej
               zavzemati in da bi bila izjemno pomembna. Predvsem smo danes slišali nek nagovor, ki
               je govoril o tem, katere uredbe in kateri zakoni so že v programu in se bodo
               pripravili. Slišali smo neko izrazito tehnično predstavitev. Moram reči, da sem v tem
               smislu resnično zelo razočaran in da pravzaprav nisem prepričan, da bomo po tem, ko
               bo glasovanje v Državnem zboru izvedeno in bo uspešno, da bomo dobili ministra
               oziroma ministrico v pravem smislu besede, bolj mislim, da bo to neke vrste v.d.
               ministra, ki bo opravljal svojo nalogo še naslednji dve leti, pač zato, ker je to
               delovno mesto treba popolniti, brez da bi lahko pričakovali kakršnekoli spremembe v
               negativno ali v pozitivno smer in jaz preprosto mislim, da brez prevzemanja
               odgovornosti, brez jasne vizije je težko kdorkoli minister. In, če mene vprašate raje
               vidim, da je na enem resorju slab minister, kot da ga ni. In zdaj se bojim, pač, da
               bomo priča točno temu, da bo delo na tem resorju v naslednjih dveh letih zastalo. In
               da bodo problemi zato v naslednjih obdobjih bistveno večji. Zato smo se danes
               vsi...</p>
            </sp>
            <sp xml:id="SDT4-OZDDSZII-Nujna-012-2006-12-13.sp75">

               <speaker>PREDSEDNIK STANISLAV BRENČIČ:</speaker>

               <p>Gospod Rop, obrazložitev glasu...</p>
            </sp>
            <sp xml:id="SDT4-OZDDSZII-Nujna-012-2006-12-13.sp76">

               <speaker>MAG. ANTON ROP:</speaker>

               <p>Ravnokar prehajam...</p>
            </sp>
            <sp xml:id="SDT4-OZDDSZII-Nujna-012-2006-12-13.sp77">

               <speaker>PREDSEDNIK STANISLAV BRENČIČ:</speaker>

               <p>Dovolite, ni razprava, skrajšate prosim. Mi imamo v Poslovniku zapisano...</p>
            </sp>
            <sp xml:id="SDT4-OZDDSZII-Nujna-012-2006-12-13.sp78">

               <speaker>MAG. ANTON ROP:</speaker>

               <p>... gospod predsednik, zdaj ste podaljšali, sem končal...</p>
            </sp>
            <sp xml:id="SDT4-OZDDSZII-Nujna-012-2006-12-13.sp79">

               <speaker>PREDSEDNIK STANISLAV BRENČIČ:</speaker>

               <p>Ne morem pomagati, ampak sem dolžan vizavi vseh tistih, ki se nekako pa držijo
               proceduralnega časa.</p>
            </sp>
            <sp xml:id="SDT4-OZDDSZII-Nujna-012-2006-12-13.sp80">

               <speaker>MAG. ANTON ROP:</speaker>

               <p>... ravnokar sem končal...</p>
            </sp>
            <sp xml:id="SDT4-OZDDSZII-Nujna-012-2006-12-13.sp81">

               <speaker>PREDSEDNIK STANISLAV BRENČIČ:</speaker>

               <p>... proceduralnega časa... Izvolite, zaključite.</p>
            </sp>
            <sp xml:id="SDT4-OZDDSZII-Nujna-012-2006-12-13.sp82">

               <speaker>MAG. ANTON ROP:</speaker>

               <p>Glejte, ni nobene potrebe, da ste me prekinjali, ker...</p>
            </sp>
            <sp xml:id="SDT4-OZDDSZII-Nujna-012-2006-12-13.sp83">

               <speaker>PREDSEDNIK STANISLAV BRENČIČ:</speaker>

               <p>... kernisem vedel, kako daleč boste nadaljevali, izvolite, gospod Rop.</p>
            </sp>
            <sp xml:id="SDT4-OZDDSZII-Nujna-012-2006-12-13.sp84">

               <speaker>MAG. ANTON ROP:</speaker>

               <p>Jaz res obžalujem, da ste me prekinili, ker je bilo popolnoma brez potrebe. Torej,
               ravno zato smo se odločili vsi poslanci LDS, da bomo danes glasovali proti izvolitvi
               te kandidatke. Samo to sem želel še povedati. Ni bilo nobene potrebe.</p>
            </sp>
            <sp xml:id="SDT4-OZDDSZII-Nujna-012-2006-12-13.sp85">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Oprostite gospod Rop, ampak pri obrazložitvi glasu se je treba na
               delovnem telesu nekako sam določiti dolžino, drugače se nam to... Ne, ne, gospod Rop,
               prosim, da se ne vključujete, ker sem samo želel opozoriti na Poslovnik in samo jaz
               imam to pravico, da ga tolmačim tukaj. Gospod Germič, izvolite. Ne, gospod Germič,
                  izvolite.<stage type="mag"/>
               </p>
            </sp>
            <sp xml:id="SDT4-OZDDSZII-Nujna-012-2006-12-13.sp86">

               <speaker>LJUBO GERMIČ:</speaker>

               <p>Hvala lepa, gospod predsednik še enkrat za besedo. Torej, ko smo v teh dveh letih
               spremljali delo v okviru odbora torej Odbora za delo, družino in socialne zadeve,
               invalide delo gospe Cotmanove smo poskušali razumeti, da je pač v senci ministra
               gospoda Drobniča in da seveda smo izvršuje navodila, ko je predstavljala določene
               vsebinske rešitve in zato smo danes pričakovali, da bo predstavila strategijo, vizijo
               in poglede na reševanje tega področja v lastnem konceptu, ampak žal seveda smo bili
               lahko priča razočaranju in pravzaprav se v meni potrjuje prepričanje, da je gospod
               Janez Janša želel za zamenjavo tega torej vodenja tega resorja na čelo postaviti
               človeka seveda, ki mu bo omogočal, da bo lahko neposredno vplival na urejanje tega
               resorja.</p>
               <p>Jaz gospe Cotmanovi seveda želim uspešno delo in da bo lahko mogoče tudi demantirala
               oceno, ki smo jo dobili v tej predstavitvi in mogoče ta pogum, ki ga sedaj tukaj
               izraža za to kandidaturo ne bo izgorel v ne reševanju tega področja in na podlagi
               predstavitve, odgovorov, ki smo jih danes tukaj slišali seveda ne morem imeti
               zagotovila v uspešno vodenje tega področja in zato bom seveda sam glasoval proti.
           </p>
            </sp>
            <sp xml:id="SDT4-OZDDSZII-Nujna-012-2006-12-13.sp87">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Še sam obrazložim glas.</p>
               <p>Jaz seveda bi rad tudi določene izkušnje, ki jih imamo na tem odboru videl, da je
               bila kandidatka bolj odločna, bolj avtonomna, ampak kljub temu se bolj prepričan, da
               bo dialoga več. Da bo tudi se dalo nekoliko bolj tankočutno prisluhniti nekaterim
               aktualnim pripombam in vprašanjem, ki so vezana na vsebinske zadeve, ki bodo tukaj
               prisotne. Jaz bom podprl, vendar pa z enim priokusom, da pa se mi ne zdi povsem
               korektno, da ji očitamo njen prestop ali vključitev v stranko. Prav zato, ker se jaz
               spomnim enega obdobja nazaj, ki ni dolgo odmaknjeno in kako se je takrat ravnalo, ko
               se je rekonstruirala ena druga Vlada in me res nekako prizadene to, ampak kot
               povedano, jaz jo bom seveda podprl z vso odgovornostjo. Sedaj ima gospa Žgajner
               proceduralno. Gospa Barbara, jaz vas prosim, da malo stisnete zobe, tudi meni ni bilo
               to všeč, povejte svoje, potem bi pa šli na glasovanje.</p>
            </sp>
            <sp xml:id="SDT4-OZDDSZII-Nujna-012-2006-12-13.sp88">

               <speaker>BARBARA ŽGAJNER TAVŠ:</speaker>

               <p>Hvala lepa, gospod predsednik. Dovolite, moje proceduralno vprašanje ali proceduralni
               predlog v tem kontekstu gre tudi na vas in vaše vodenje. Če bi si jaz dovolila takšno
               obrazložitev glasu bi me verjetno že nekajkrat grobo prekinili in bojim se, da tudi
               zahtevali, da se odstranim iz seje, zato vas prosim v bodoče, vodite korektno seje do
               vseh, ki smo člani tega odbora oziroma članice.</p>
               <p>Ne nazadnje kolegom, ki nočejo ali pa ne razumejo poante parlamentarne demokracije
               in vloge opozicije v parlamentu. Veste, molk je največji sovražnik in slaba je tista
               politika, ki hoče utišati ljudi. <stage type="mag"/>
               </p>
            </sp>
            <sp xml:id="SDT4-OZDDSZII-Nujna-012-2006-12-13.sp89">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Ker ste gospa Barbara meni zažugala vam povem, da sem povsem korektno
               ravnal v skladu s Poslovnikom, povsem korektno. Vsak tisti, ki mi je ob tem ravnanju
               očital se naj malo povpraša, če bi lahko drugače ravnal. Se vam opravičujem, obema,
               tudi gospodu Ropu, ampak tako je. Hvala lepa.</p>
               <p>Prehajamo na odločanje.</p>
               <p>Kdo podpira predlog predloženega sklepa? (9 članov.) Je kdo proti? (7 članov.)</p>
               <p>Ugotavljam, da je predlog predloženega sklepa, da je bila predstavitev ustrezna
               večinsko podprt.</p>
               <p>Prosim, da pokličete gospo kandidatko v dvorano.</p>
               <p>Spoštovana kandidatka za ministrico za delo, družino, socialne zadeve in invalide!
               Sporočam vam, da se je Odbor za delo, družino in socialne zadeve in invalide
               Državnega zbora odločil večinsko, da je bila vaša predstavitev ustrezna. Čestitam vam
               za prvo stopnico in tudi obenem želim, da bi Državni zbor vaše imenovanje opravil. Ob
               tem vam tudi želim mnogo vztrajnosti in veliko volje predvsem, da boste vodila dialog
               in se bomo dobro razumeli. Hvala lepa.</p>
               <p>S tem zaključujem to točko in zaključujem 12. nujno sejo in vam želim lep večer
               naprej.</p>
               <p>(Seja je bila končana 13. decembra 2006 ob 17.59.)</p>
            </sp>
         </div>
      </body>
   </text>
</TEI>

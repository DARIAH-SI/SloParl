<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-MK-Redna-002-2004-11-11">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Mandatno-volilna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">C14DB868A33D4157C1256F3A003276A3</idno>
               <idno type="custom" subtype="day">B88EAA3650CA183CC1256F490046ED12</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=B88EAA3650CA183CC1256F490046ED12</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-MK-Redna-002-2004-11-11.MK" n="002">
               <name>Redna</name>
               <date when="2004-11-11"/>
            </setting>
         </settingDesc>
         <particDesc>
            <listOrg>
               <org xml:id="SDT4-MK-Redna-002-2004-11-11.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-MK-Redna-002-2004-11-11.MK">
                        <orgName key="MK">Mandatno-volilna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">DRŽAVNI ZBOR REPUBLIKE SLOVENIJE MANDATNO-VOLILNA KOMISIJA</stage>
            <stage type="session">2. seja</stage>
            <stage type="date">(11. november 2004)</stage>
            <stage type="chairman">Sejo je vodil Franc Sušnik, predsednik komisije.</stage>
            <stage type="time">Seja se je pričela ob 9.04 uri. </stage>


            <sp xml:id="SDT4-MK-Redna-002-2004-11-11.sp1">

               <speaker>PREDSEDNIK FRANC SUŠNIK:</speaker>

               <p>Spoštovani! Pričenjam 2. sejo mandatno-volilne komisije.</p>
               <p>Obveščam vas, da so zadržani in so se opravičili: gospod Matjaž Švagan za pričetek
               seje, gospod Jožef Jerovšek za pričetek seje in gospa Maria Pozsonec. Na seji kot
               nadomestni člani sodelujejo: gospod Alojz Sok nadomešča gospoda Andreja Bajuka,
               gospod Dimitrij Kovačič nadomešča gospoda Franceta Cukjatija, gospod Jakob Presečnik
               nadomešča gospoda Janeza Krambergerja, gospod Srečko Hvauc nadomešča gospoda Franceta
               Pukšiča in gospod Jože Horvat nadomešča mag. Janeza Drobniča. Na sejo smo povabili k
               1. točki predstavnika urada predsednika Republike Slovenije, pozdravljam gospoda
               Nahtigala, in pozdravljam predstavnika sodnega sveta, gospoda Breznika.</p>
               <p>Prehajamo na določitev dnevnega reda seje komisije.</p>
               <p>S sklicem ste prejeli predlog dnevnega reda, kot sledi:</p>
               <p>1. pregled uresničitve sprejetih sklepov 1. seje mandatno-volilne komisije,</p>
               <p>2. predlog predsednika Republike Slovenije za izvolitev kandidata za ad hoc sodnika
               za varstvo osebnih podatkov v skupnem nadzornem telesu,</p>
               <p>3. predlogi sodnega sveta za izvolitev v sodniško funkcijo s predlogi sklepov,</p>
               <p>4. začetek postopka za imenovanje republiške volilne komisije,</p>
               <p>5. razpis za oddajo službenih stanovanj v najem,</p>
               <p>6. administrativne zadeve.</p>
               <p>Ker do 12.00 ure včerajšnjega dne nisem prejel predlogov za razširitev dnevnega reda
               oziroma za umik katere od predlaganih točk z dnevnega reda, ugotavljam, da je
               predlagani dnevni red seje, kot je bil predlagan s sklicem.</p>
               <p>Predlog dnevnega reda dajem na glasovanje.</p>
               <p>Kdo je za predlagani dnevni red? <stage>(16 članov.)</stage> Je kdo proti? <stage>(Nihče.)</stage></p>
               <p>Ugotavljam, da je dnevni red sprejet.</p>
               <p>Prehajamo na <title>1. TOČKO DNEVNEGA REDA.</title>
               </p>
               <p>V računalniški mreži Lotus Notes ste lahko preverili zapis pregleda poteka 1. seje
               komisije in pregled uresničitve sprejetih sklepov. Ima kdo nanj kakšno pripombo? Ne.</p>
               <p>Dajem na glasovanje predlog naslednjega sklepa: Potrdi se predlog uresničitve
               sklepov 1. seje mandatno-volilne komisije državnega zbora, ki je bila 22. oktobra
               2004.</p>
               <p>Kdo je za? <stage>(18 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Prehajamo na <title>2. TOČKO DNEVNEGA REDA.</title>
               </p>
               <p>Na povabilo k 2. točki se udeležuje tudi predstavnik urada predsednika Republike
               Slovenije.</p>
               <p>Predsednik republike je posredoval državnemu zboru predlog za kandidata za ad hoc
               sodnika za varstvo osebnih podatkov v skupnem nadzornem telesu, ustanovljenem na
               podlagi sklepa sveta z dne 28.2.2004 o vzpostavitvi Eurojust z namenom krepiti boj
               proti težkim kaznivim dejanjem izvoli univ. prof. dr. Lovra Šturma, rednega
               univerzitetnega profesorja in direktorja inštituta za varstvo človekovih pravic v
               Ljubljani. Predlog predsednika Republike Slovenije ste prejeli. Mandatno-volilna
               komisija v skladu s svojimi pristojnostmi predlog obravnava v pripravah na odločanje
               državnega zbora.</p>
               <p>Sprašujem, ali želi predstavnik predlagatelja besedo?</p>
            </sp>
            <sp xml:id="SDT4-MK-Redna-002-2004-11-11.sp2">

               <speaker>DR. MATJAŽ NAHTIGAL:</speaker>

               <p>Hvala lepa za besedo. Lepo pozdravljeni! Procedura v skladu z zakonom je
               predstavljena v gradivu. Potem, ko je ministrstvo za pravosodje opravilo razpis in na
               podlagi izvedenega razpisa posredovalo kandidaturo uradu predsednika republike, ki je
               pridobil tudi v skladu z zakonom še dve dodatni mnenji, to je mnenje vlade in sodnega
               sveta. Obe mnenji sta pozitivni in menita, da gre za primernega kandidata, in zlasti
               izpostavljata poleg njegovega poznavanja področja javne uprave v najširšem smislu
               tudi področje varstva osebnih podatkov, s katerim se kandidat že dalj časa na
               znanstveni osnovi obsežno ukvarja, in menijo, da gre za kandidata, ki bo uspešno
               opravljal delo ad hoc sodnika. In seveda predlagamo njegovo potrditev. Hvala
                  lepa.
               </p>
            </sp>
            <sp xml:id="SDT4-MK-Redna-002-2004-11-11.sp3">

               <speaker>PREDSEDNIK FRANC SUŠNIK:</speaker>

               <p>Hvala. Odpiram razpravo. Gospod Potrč.</p>
            </sp>
            <sp xml:id="SDT4-MK-Redna-002-2004-11-11.sp4">

               <speaker>MIRAN POTRČ:</speaker>

               <p>Hvala lepa, gospod predsednik. Spoštovane kolegice in kolegi! V poslanski skupini smo
               se odločili, da predlog predsednika države podpremo.</p>
               <p>Bi pa rad, glede na govorice, priznam, govorice, povezane z eventualno kandidaturo
               dr. Šturma tudi za ministra, vprašal ali pa predlagal, da če je karkoli na tem, da se
               nas o tem obvesti in da odložimo odločanje, da se nam ne bi dogodilo, da bi čez
               štirinajst dni spreminjali odločitev, ki je danes sprejeta. Ker predpostavljam, da
               najbrž združljivosti med sodniško funkcijo in ministrsko ne bi bilo. Če pa ni
               nobenega vprašanja, pa naša podpora obstaja. Hvala.</p>
            </sp>
            <sp xml:id="SDT4-MK-Redna-002-2004-11-11.sp5">

               <speaker>PREDSEDNIK FRANC SUŠNIK:</speaker>

               <p>Hvala lepa. Še kdo? Dobro, zdaj odgovora od komisije oziroma mene kot predsednika
               komisije najbrž niste pričakovali. Drugih dejstev nam, strokovnim službam in meni kot
               predsedniku mandatno-volilne komisije, ni znanih, zato predlagam, da...</p>
            </sp>
            <sp xml:id="SDT4-MK-Redna-002-2004-11-11.sp6">

               <speaker>MIRAN POTRČ:</speaker>

               <p>Gospod predsednik, če dovolite, to sem povedal samo zato, da se ne boste jezili, če
               bi se eventualno to zgodilo čez štirinajst, ko bom rekel, da so vse procedure čudne.
               Hvala.</p>
            </sp>
            <sp xml:id="SDT4-MK-Redna-002-2004-11-11.sp7">

               <speaker>PREDSEDNIK FRANC SUŠNIK:</speaker>

               <p>Hvala. Še kdo za razpravo? Ne. Zaključujem razpravo in dajem na glasovanje predlog
               naslednjega sklepa: Mandatno-volilna komisija državnega zbora se je seznanila s
               predlogom predsednika Republike Slovenije, da se za kandidata za ad hoc sodnika za
               varstvo osebnih podatkov v skupnem nadzornem telesu izvoli univ. prof. dr. Lovra
               Šturma in predlaga državnemu zboru, da predlaganega kandidata izvoli za kandidata za
               ad hoc sodnika za varstvo osebnih podatkov v skupnem nadzornem telesu. Glasujemo.</p>
               <p>Kdo je za predlagani sklep? <stage>(...)</stage> Je kdo proti? <stage>(1 član.)</stage></p>
               <p>Ugotavljam, da je predlog sklepa sprejet.</p>
               <p>S tem zaključujem 2. točko dnevnega reda.</p>
               <p>Prehajamo na <title>3. TOČKO DNEVNEGA REDA.</title>
               </p>
               <p>Sodni svet je posredoval v obravnavo skupaj 9 predlogov za izvolitev kandidatov
               sodniško funkcijo. Sprašujem predstavnika predlagatelja, ali želi dodatno obrazložiti
               predlog? Ne. Odpiram razpravo o vseh 9 predlogih. Gospod Peče.</p>
            </sp>
            <sp xml:id="SDT4-MK-Redna-002-2004-11-11.sp8">

               <speaker>SAŠO PEČE:</speaker>

               <p>Gospod predsednik, hvala za besedo. Bolj soglašam zaradi tega, ker je to prva taka
               točka v novi sestavi naše komisije in bi rad predvsem za zapisnik in zaradi tega, da
               tudi nove člane naše komisije seznanim s stališčem Slovenske nacionalne stranke
               oziroma poslanske skupine, kar se tiče tovrstnih imenovanj danes in v bodoče. Dokler
               bo po naši oceni ostala neustrezna zakonska opredelitev torej trajnega mandata,
                   bomo nasprotovali tovrstnim
               predlogom. Ne gre za imensko nasprotovanje kandidatom za izvolitev v sodniško
               funkcijo, temveč zaradi sistema. Po naši oceni bi pač, kolikor bi si politika, pa
               najsi bo tudi vse tri veje oblasti resnično želele za izboljšanje stanja v sodnem
               sistemu, morali omejiti sodniški mandat v obliki, kot smo ga vsaj v naši poslanski
               skupini kar nekajkrat že predlagali, najsi bo v obliki ustavnih sprememb ali v okviru
               zakona o sodniški funkciji. Prosil bi, da se stališče zapiše tudi v zapisnik. Hvala.
               Zato bom seveda nasprotoval.</p>
            </sp>
            <sp xml:id="SDT4-MK-Redna-002-2004-11-11.sp9">

               <speaker>PREDSEDNIK FRANC SUŠNIK:</speaker>

               <p>Hvala lepa. Gospod Školč.</p>
            </sp>
            <sp xml:id="SDT4-MK-Redna-002-2004-11-11.sp10">

               <speaker>JOŽEF ŠKOLČ:</speaker>

               <p>Jaz pač reagiram na to stališče gospoda Pečeta. Mogoče bom bolj kratek, kot sem bil
               običajno, ker večina to že pozna. Zdi se mi pa, da je treba povedati, da je gospod
               Peče zdaj kljub vsemu neke vrste pridruženi član koalicije in podpredsednik državnega
               zbora, in to stališče o tretji veji oblasti, ki jo v pomembnem delu konstituira ravno
               ta vidik trajnosti mandata, postaja nevarnejše. Zato bi me zanimalo, če iz teh očem
               ne vidnih sestankov in očem neznanih dogovorov sledi, da bo tudi ta nova bratovščina
               te vrste stališče zagovarjala kot večinsko. To bi pomenilo precej hud udarec tej
               samostojni veji sodstva. Gospod Peče je mogoče danes malo bolj izbiral besede kot jih
               sicer, ampak magnetogrami so ohranjeni in njegova stališča so vizavi ustavnega reda
               nevzdržna, kar se tiče trajnosti mandata. Stališča njegove stranke, kar se tiče
               sprememb na tem področju, so pa tudi znana. Kolikor se spomnim, niso podprli niti ene
               spremembe znotraj prejšnje razprave o spremembah ustave. Zato gre tu za neko
               sprenevedanje in hkrati precej nesprejemljivo stališče glede na to, kako so te stvari
               urejene v vseh državah, s katerimi se primerjamo. Temu ostro nasprotujem in
               opozarjam, da če se od tega ne bodo ograjevali tudi drugi, da bodo sporočila iz te
               dvorane lahko narobe razumljena. Hvala lepa.</p>
            </sp>
            <sp xml:id="SDT4-MK-Redna-002-2004-11-11.sp11">

               <speaker>PREDSEDNIK FRANC SUŠNIK:</speaker>

               <p>Hvala. Gospod Kovačič, proceduralno, prosim.</p>
            </sp>
            <sp xml:id="SDT4-MK-Redna-002-2004-11-11.sp12">

               <speaker>DIMITRIJ KOVAČIČ:</speaker>

               <p>Nisem čisto prepričan, ali bo moja razprava umestna ali ne, ampak zdi se mi, da
               komisija za volitve oziroma mandatno-volilna komisija ni pristojna za razpravo o
               trajnosti oziroma časovni omejenosti mandata sodnikov, pač pa odločamo o kadrovskih
               zadevah v okviru pravil, ki so postavljena, in mandat je takšen, kakršen je, v skladu
               z zakoni...</p>
            </sp>
            <sp xml:id="SDT4-MK-Redna-002-2004-11-11.sp13">

               <speaker>PREDSEDNIK FRANC SUŠNIK:</speaker>

               <p>Gospod Kovačič, proceduralni predlog, prosim.</p>
            </sp>
            <sp xml:id="SDT4-MK-Redna-002-2004-11-11.sp14">

               <speaker>DIMITRIJ KOVAČIČ:</speaker>

               <p>Ja, in seveda predlagam, da razpravljamo o kadrovskih rešitvah in o kadrovskih
               predlogih, ki so v okviru pravil tu postavljeni, ne pa o samih pravilih; to, mislim,
               da je stvar drugih delovnih teles.</p>
            </sp>
            <sp xml:id="SDT4-MK-Redna-002-2004-11-11.sp15">

               <speaker>PREDSEDNIK FRANC SUŠNIK:</speaker>

               <p>No, zato je stvar predsedujočega - trenutno še nisem ocenil, da bi bilo treba to
               narediti. Po vrsti naprej. Gospod Sok.</p>
            </sp>
            <sp xml:id="SDT4-MK-Redna-002-2004-11-11.sp16">

               <speaker>ALOJZ SOK:</speaker>

               <p>Hvala lepa za besedo. V Novi Sloveniji smo v preteklosti podprli vse kandidate za
               sodnike, ki so imeli pozitivno oceno sodnega sveta, tako se bomo obnašali tudi
               vnaprej, da vas pomirim, kolega Školč.</p>
               <p>Kar se pa tiče ocene dela Slovenske nacionalne stranke, tudi jaz se strinjam, da ni
               primerno tu o tem govoriti, kajti volitve so za nami in to njihovo delo je ocenjevalo
               volilno telo; dali so jim pač toliko mandatov, kot so jim. Lahko še naprej izražajo
               pač svoje  poglede. In prosim
               lepo, da ne primerjate tega z neko bratovščino in podobnimi kvalifikacijami. Ni
               primerno. Tu se danes pogovarjamo o tem, ali soglašamo s temi imeni. Še enkrat povem,
               Nova Slovenija se bo dosledno do tega opredeljevala, tako kot v mandatu, ko je pač
               neka druga stranka imela večino. Hvala lepa.</p>
            </sp>
            <sp xml:id="SDT4-MK-Redna-002-2004-11-11.sp17">

               <speaker>PREDSEDNIK FRANC SUŠNIK:</speaker>

               <p>Gospod Peče.</p>
            </sp>
            <sp xml:id="SDT4-MK-Redna-002-2004-11-11.sp18">

               <speaker>SAŠO PEČE:</speaker>

               <p>Prosil bi, če štejete moje izvajanje bolj kot repliko na gospoda Školča. In sicer,
               gospod Školč, meni se ne zdi nič hudega, če vi nasprotujete stališču poslanske
               skupine Slovenske nacionalne stranke; to ste pač vedno do zdaj počeli in pričakujem,
               da boste tudi vnaprej.</p>
               <p>Kar se tiče nadaljevanja, hud udarec za sodstvo, po moje ne moremo šteti želje po
               izboljšanju oziroma zmanjševanju sodnih zaostankov kot udarec sodstvu. Po moji oceni
               bi državni zbor in ta komisija kot tudi vsa ostala delovna telesa državnega zbora
               morala težiti k temu, da se sodni zaostanki zmanjšujejo. In očitno vemo, da vaš način
               dela je sodne zaostanke samo še povečal. Toliko z moje strani.</p>
               <p>Ja, oprostite, rad bi pa samo še odgovoril. Veste, jaz pa mislim, da je zelo
               korektno, če povem tudi razlog, zakaj poslanci Slovenske nacionalne stranke ne bomo
               podprli posameznega predloga. In zdaj ste se vsi spravili na razlog Slovenske
               nacionalne stranke, da to ni, najsi bo po eni strani, kakor je gospod Kovačič, če sem
               prav razumel, da to ni materija te komisije. Prav je, da se pove razlog. Hvala.</p>
            </sp>
            <sp xml:id="SDT4-MK-Redna-002-2004-11-11.sp19">

               <speaker>PREDSEDNIK FRANC SUŠNIK:</speaker>

               <p>Gospod Potrč.</p>
            </sp>
            <sp xml:id="SDT4-MK-Redna-002-2004-11-11.sp20">

               <speaker>MIRAN POTRČ:</speaker>

               <p>Hvala lepa. V Združeni listi socialnih demokratov smo doslej vedno odločali, tudi ko
               je šlo za predloge za imenovanje sodnikov. Naše jasno stališče je, da je neodvisno
               sodstvo, povezano s trajnim mandatom, temelj našega ustavnega sistema, in smo vedno
               drugačnim stališčem ugovarjali. Žal, ne dovolj odločno, na ta način, da ne bi enkrat
               tudi, jaz trdim, zaradi nepazljivosti bil sprejet sklep, na katerega se zdaj pogosto
               sklicuje tudi Slovenska nacionalna stranka. Pojdite si pogledat, kdo je takrat
               glasoval, v Združeni listi nas ni bilo zraven. Res pa je bil sprejet takšen sklep, da
               je mogoče govoriti tudi, da je državni zbor proti neodvisnosti sodstva zaradi
               trajnega mandata.</p>
               <p>Če to ni tema tega razgovora, gospod Kovačič, potem bi bilo prav povedati, ko se je
               gospod Peče oglasil. Mislim pa, da bi bilo zelo dobro in prav, da se do tega
               vprašanja tudi ta komisija opredeli, zaradi tega, ker sicer bo težko opravljala
               naloge, ki jih ima, imenovanje sodnikov pa je pomembna funkcija, ki jo v tem času
               opravlja.</p>
               <p>In na koncu samo še to. Niso vedno vse opozicijske stranke v preteklosti glasovale;
               bila so obdobja, ko se vzdržale glasovanja v principu, zaradi tega, ker so mislile,
               da gre za nalogo, ki jo ima koalicija, ne pa državni zbor. Jaz temu ugovarjam in tudi
               kot opozicijska stranka bomo pri odločitvah sodelovali. Hvala.</p>
            </sp>
            <sp xml:id="SDT4-MK-Redna-002-2004-11-11.sp21">

               <speaker>PREDSEDNIK FRANC SUŠNIK:</speaker>

               <p>Gospod Školč.</p>
            </sp>
            <sp xml:id="SDT4-MK-Redna-002-2004-11-11.sp22">

               <speaker>JOŽEF ŠKOLČ:</speaker>

               <p>Dodatno pojasnjujem. Ne bi se oglasil, če ne bi gospod Peče osporaval postopka
               imenovanja, ki je precej natančno definiran in ki je sestavni del tega, da poskušamo
               zagotoviti čim bolj neodvisno sodstvo. Kot je bilo tu že rečeno, je trajnost mandata
               tisti instrument, za katerega veljajo argumenti, da naj bi v največji meri prispeval
               k temu, da ne bi iz dnevnopolitičnih razlogov lahko za to mizo ali pa v veliki
               dvorani obračunavali s posameznimi kandidati za sodnice ali sodnike.  Zato se mi zdi, da je v
               trenutku, ko, bom rekel podpredsednik državnega zbora, ki ga je nedvomno izvolila
               nova koalicija, postavi to vprašanje postopka imenovanja pod vprašaj in trajnost
               mandata pod vprašaj, da je nujno z vidika ustavne ureditve, z vidika državnega zbora
               in tudi z vidika opozicijskega poslanca na to opozoriti. Vesel sem stališča gospoda
               Soka, ne razumem pa v celoti stališča predogovornika.</p>
            </sp>
            <sp xml:id="SDT4-MK-Redna-002-2004-11-11.sp23">

               <speaker>PREDSEDNIK FRANC SUŠNIK:</speaker>

               <p>Hvala lepa. Zaključujem razpravo. Gospod Peče.</p>
            </sp>
            <sp xml:id="SDT4-MK-Redna-002-2004-11-11.sp24">

               <speaker>SAŠO PEČE:</speaker>

               <p>V govoru govor govornika pred menoj, pač jaz moram popraviti te stvari. Ne zaradi
               tega, da bi njega prepričeval, ker vem, da je to nemogoče, ampak poglejte, okrog
               trajnega sodniškega mandata je gospod Potrč se pravilno spomnil, res je, državni zbor
               je sprejel sklep s katerim je predlagal vladi, da pristopi k omejitvi sodniškega
               mandata. Mislim, da je bilo to maja 2003 ob obravnavi zakona o sodniški funkciji in
               nedvomno je, da so poslanci liberalne demokracije takrat ta oziroma večji del
               poslancev ta sklep podprli. S tem se potem ubadate vi v okviru vaše poslanske
               skupine.</p>
               <p>Drugo, kar bi rad izpostavil. Veste, ko sem podal stališče poslanske skupine, niti v
               enem elementu nisem nasprotoval oziroma bom osporaval postopku imenovanja današnjih
               oziroma potrditvi kandidatov. Veste, če bi poslušali, bi točno vedeli, da sem se
               oglasil zato, ker sem na začetku povedal, zato ker je prva seja na to temo, zato ...
               zapisnik in zato, ker sem hotel, da se omenjeni zadevi, ne bom govoril tudi
               naslednji, naslednji, naslednji seji, zato sem tudi hotel, da gre to v zapisnik.</p>
               <p>In pa tretja zadeva. Veste, ko govorite o obračunavanju s sodniki. Gospod Školč, če
               bi tudi tukaj poslušali, bi prav tako verjetno razumeli, da sem rekel, da nimamo nič
               proti kandidatom osebno, ampak da je zaradi sistema prišlo do nasprotovanja oziroma
               prihaja do nasprotovanja poslanske skupine Slovenske nacionalne stranke. Vse ostale
               pa prosim, pustite Slovenski nacionalni stranki, da si sama izoblikuje svoja
               stališča. Hvala.</p>
            </sp>
            <sp xml:id="SDT4-MK-Redna-002-2004-11-11.sp25">

               <speaker>PREDSEDNIK FRANC SUŠNIK:</speaker>

               <p>Gospod Potrč.</p>
            </sp>
            <sp xml:id="SDT4-MK-Redna-002-2004-11-11.sp26">

               <speaker>MIRAN POTRČ:</speaker>

               <p>Da ne bo nesporazuma, ker je bilo govora o predgovornikih. Jaz ne oporekam, gospod
               Peče, pravico, da to poveste. Jaz samo izražam svoje mnenje, da je takšno stališče v
               nasprotju z ustavo, da je takšno stališče v nasprotju z neodvisnostjo sodstva kakor
               je uveljavljeno v Evropi, in da mi je žal, da takšno stališče izraža podpredsednik
               državnega zbora. Hvala.</p>
            </sp>
            <sp xml:id="SDT4-MK-Redna-002-2004-11-11.sp27">

               <speaker>PREDSEDNIK FRANC SUŠNIK:</speaker>

               <p>Še gospod Breznik, tajnik sodnega sveta.</p>
            </sp>
            <sp xml:id="SDT4-MK-Redna-002-2004-11-11.sp28">

               <speaker>GOSPOD BREZNIK:</speaker>

               <p>Hvala lepa. Gospod predsednik! Prej sem nekako rekel, da se ne bom oglasil, mislim
               pa, da je ta razprava pokazala, da je potrebno, da sodni svetu tudi pojasni svoja
               stališča. Mislim, da je večina prisotnih le podprla tisto, kar je bistvo tudi za
               sodstvo in to je trajni mandat. Mislim, da je trajni mandat eden od garantov
               nepristranskosti, neodvisnosti sodnikov in seveda tudi sodstva. Posebej bi rad
               opozoril na to, da so vsi predlagani kandidati, ki jih imate danes na tej seji, za
               vse te kandidate je bil speljan postopek v skladu z zakonom. In če lahko na kratko
               opišem ta postopek. Ministrstvo za pravosodje razpiše prosta mesta, potem so
               personalni sveti tisti, ki podajo mnenje in tudi predsedniki sodišč in šele na
               podlagi te obširne dokumentacije sodni svet v skladu z zakonom potem, ko preveri vse
               kriterije, ki jih določa tudi 29. člen zakona o sodniški službi, za katerega sem
               prepričan, da ga poznate, sodni svet sprejme sklep, da se izmed kandidatov, ki so se
               prijavili, državnemu zboru predlaga enega kandidata. In prav to je sodni svet danes
               storil in mislim, da v okviru svojih zakonskih dolžnosti tudi daje državnemu zboru
               pobudo, da te kandidate tudi podpre. Hvala lepa. 
               </p>
            </sp>
            <sp xml:id="SDT4-MK-Redna-002-2004-11-11.sp29">

               <speaker>PREDSEDNIK FRANC SUŠNIK:</speaker>

               <p>Hvala lepa gospod Breznik<stage>(?)</stage>. Tako. Zdaj pa zaključujem razpravo in predlagam, da
               preidemo na odločanje. Glasovali bomo o devetih delovnih besedilih predlaganih
               sklepov, in sicer prvič, da se izvoli v sodniško funkcijo gospod Hubert Rot na
               sodniško mesto okrajnega sodnika na okrajnem sodišču na Jesenicah. Kdo je za
               predlagani sklep? <stage>(19 članov.)</stage> Je kdo proti?</p>
               <p>Ugotavljam, da je predlog sklepa sprejet.</p>
               <p>Da se izvoli v sodniško funkcijo Katarina Parazajda na sodniško mesto okrajne
               sodnice na okrajnem sodišču v Ljubljani. Kdo je za predlagani sklep? <stage>(17 članov.)</stage> Kdo
               je proti? <stage>(1 član.)</stage></p>
               <p>Ugotavljam, da je predlog sklepa sprejet.</p>
               <p>Da se izvoli v sodniško funkcijo Jasmina Javornik na sodniško mesto okrajne sodnice
               na okrajnem sodišču v Ljubljani. Kdo je za predlagani sklep? <stage>(18 članov.)</stage> Je kdo
               proti? <stage>(1 član.)</stage></p>
               <p>Ugotavljam, da je predlog sklepa sprejet.</p>
               <p>Da se izvoli v sodniško funkcijo gospa Judita Stropnik Mravljak na sodniško mesto
               okrajne sodnice na okrajnem sodišču v Slovenj Gradcu. Kdo je za predlagani sklep? <stage>(18
               članov.)</stage> Je kdor proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Da se izvoli v sodniško funkcijo gospa mag. Tatjana Stajman na sodniško mesto višje
               sodnice na Upravnem sodišču Republike Slovenije. Kdo je za predlagani sklep? <stage>(18
               članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Da se izvoli v sodniško funkcijo gospod Zdravko Grobolšek na sodniško mesto
               okrožnega sodnika na okrožnem sodišču v Krškem. Kdo je za predlagani sklep? <stage>(18
               članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Da se izvoli v sodniško funkcijo gospa Breda Senčar Leljak na sodniško mesto okrajne
               sodnice na okrajnem sodišču v Mariboru. Kdo je za predlagani sklep? <stage>(18 članov.)</stage> Je
               kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Da se izvoli v sodniško funkcijo gospa dr. Jasna Murgl na sodniško mesto okrajne
               sodnice na okrajnem sodišču v Mariboru. Kdo je za predlagani sklep? <stage>(18 članov.)</stage> Je
               kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Da se izvoli v sodniško funkcijo gospod Smiljan Drevenšek na sodniško mesto
               okrajnega sodnika na okrajnem sodišču v Ormožu. Kdo je za predlagani sklep? <stage>(18
               članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet. In s tem tudi zaključujem 3.  točko dnevnega reda.</p>
               <p>Da se v sodniško funkcijo izvoli Aleksandra Fale na sodniško mesto okrajne sodnice
               na okrajnem sodišču v Šmarju pri Jelšah. Glasujemo. Kdo je za predlagani sklep? <stage>(18
               članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet. No, zdaj pa res zaključujem 3. točko.</p>
               <p>Prehajam na <title>4. TOČKO DNEVNEGA REDA</title>. Republiški volilni komisiji v
               prihodnjem mesecu poteče mandat, državni zbor mora pravočasno imenovati novo. V
               delovnem gradivu posredovanem za današnjo sejo komisije je navedeno kakšen je
               zakonski okvir za sestavo nove republiške volilne komisije ter postopek za imenovanje
               le-te, zato vsega ne bom ponavljal, samo na kratko bi povzel tiste naše obveznosti
               oziroma naloge mandatno-volilne komisije. Mandatno-volilna komisija mora sprejeti
               sklep, da začenja postopek za imenovanje republiške volilne komisije, mora določiti
               koga pozove, da sodeluje v postopku predlaganja kandidatov in določiti mora rok v
               katerem naj bodo predlogi posredovani komisiji. O tej tematiki zdaj odpiram razpravo.
               Želi kdo besedo? V kolikor ne, zaključujem razpravo in dajem na glasovanje predlog
               naslednjega sklepa: mandatno-volilna komisija začenja kandidatni postopek za
               izvolitev republiške volilne komisije. V skladu s svojimi pristojnostmi poziva sodni
               svet, da predlaga kandidat za predsednika in namestnika. Za predlaganje predstavnikov
               iz vrst pravnih strokovnjakov poziva vse tri univerze in za predlaganje treh članov
               in njihovih namestnikov poziva poslanske skupine. Rok za posredovanje predlogov je
               25. november 2004. Predlog sklepa dajem v razpravo. Zaključujem razpravo in dajem
               predlagani sklep v potrditev mandatno-volilni komisiji. Kdo je za predlagani sklep?
               <stage>(18 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet. S tem zaključujem 4. točko.</p>
               <p>Prehajam na <title>5. TOČKO DNEVNEGA REDA</title>. Mandatno-volilna komisija je
               pristojna tudi za dodelitev službenih stanovanj poslancem. Prejeli ste stanovanjski
               pravilnik v sklopu današnjega materiala in na tej podlagi pripravljen predlog
               razpisa. Trenutno je na razpolago 49 stanovanjskih enot stanovanjskega sklada
               državnega zbora. V 16. stanovanjskih enotah so poslanci, ki so jim bila stanovanja
               dodeljena že v prejšnjem mandatu in so bili ponovno izvoljeni. 33 stanovanjskih enot
               je prostih in le-te bo mandatno-volilna komisija lahko dodelila upravičencem.
               Podrobnosti so navedene v gradivu, ki ste ga prejeli k tej točki. Preden odprem
               razpravo bi vam posredoval še predlog sklepa objavi, ki glasi: objavi se razpis za
               oddajo službenih stanovanj v najem v predlaganem besedilu, rok za posredovanje prijav
               je 25. november 2004, v istem roku vložijo zahtevo za obnovo najemne pogodbe tudi
               poslanci, ki jim je bilo stanovanje dodeljeno v prejšnjem mandatnem obdobju in so
               bili ponovno izvoljeni. 
               Zahtevi za obnovo najemne pogodbe morajo predložiti tudi dokazila, da izpolnjujejo
               pogoje za službeni najem stanovanja. Razpis se posreduje poslankam in poslancem,
               poslanskim skupinam ter objavi na oglasni deski.</p>
               <p>V zvezi s tem predlogom sklepa predlagam tudi, da izmed članov komisije določimo
               delovno skupino, tri člansko delovno skupino, ki bo vloge za dodelitev stanovanj
               pregledala in pripravila predlog sklepa o dodelitvi službenih stanovanj, ki ga mora
               sprejeti naša komisija. In sicer predlagam, da je komisija sestavljena iz
               predstavnikov SDS-ja, LDS-a in NSI-ja. To bi bil pa drugi sklep o katerem bi v okviru
               te 5. točke glasovali. Sedaj odpiram razpravo na to temo, na predlog sklepa. O
               razpisu za oddajo službenih stanovanj in pa o predlogu za imenovanje tri članske
               delovne skupine, kot sem navedel v predlogu. Odpiram razpravo.</p>
               <p>Gospod Tanko.</p>
            </sp>
            <sp xml:id="SDT4-MK-Redna-002-2004-11-11.sp30">

               <speaker>JOŽE TANKO:</speaker>

               <p>Hvala za besedo. Vsem lep pozdrav! Jaz mislim, da bi morali pravilnik na osnovi
               katerega sodelujejo stanovanja poslancem, nekoliko spremeniti. Dejstvo je, da
               kriterijev oddaljenosti z izgradnjo avtocestnega omrežja ne more biti edini kriterij
               ali pa izključni kriterij za dodelitev stanovanja, ampak je po mojem potrebno urediti
               notri v bistvu časovno oddaljenost in reči nek drug kriterij. Kajti kraji recimo kot
               so Sežana ali pa, ne vem, Koper, Celje itn., so bistveno bolj dostopna kot nekateri
               kraji ker tega avtocestnega omrežja ni. In tudi, če so 100 kilometrov stran, prideš
               prej v Ljubljano kot iz nekega podeželskega kraja, ki je recimo relativno blizu
               Ljubljane, ali 40 ali pa mogoče 50 kilometrov. In dejstvo je, da je treba ta kriterij
               dograditi, popraviti in tudi razmere potem poslancem, ki omogoča, da imajo približno
               enako časovno oddaljenost do delovnega mesta. V tem primeru pa nekateri pridejo
               recimo, ko so 60 kilometrov od Ljubljane, v ... v Ljubljano, ali pa še prej, nekateri
               ki so pa 30, rabijo pa tri četrt ure itn. In mislim, da bo treba te stvari urediti
               predno se ta razpis objavi.</p>
            </sp>
            <sp xml:id="SDT4-MK-Redna-002-2004-11-11.sp31">

               <speaker>PREDSEDNIK FRANC SUŠNIK:</speaker>

               <p>Hvala. Gospod Humer.</p>
            </sp>
            <sp xml:id="SDT4-MK-Redna-002-2004-11-11.sp32">

               <speaker>GOSPOD HUMER:</speaker>

               <p>Jaz imam bolj eno vprašanje ali pa pripombo. To, kar je v opombi za teh 16, ki so
               dobili še enkrat mandat in so že v stanovanjih, ali je to skladno s pravilnikom ali
               je to posebej sklep samo za sedaj veljaven?</p>
            </sp>
            <sp xml:id="SDT4-MK-Redna-002-2004-11-11.sp33">

               <speaker>PREDSEDNIK FRANC SUŠNIK:</speaker>

               <p>Dobro.</p>
            </sp>
            <sp xml:id="SDT4-MK-Redna-002-2004-11-11.sp34">

               <speaker>GOSPOD HUMER:</speaker>

               <p>Predlagam, da je v skladu s pravilnikom, in da imajo ti na nek način prednostno
               pravico, če gre vse na razpis, če izpolnjuje pogoje.</p>
            </sp>
            <sp xml:id="SDT4-MK-Redna-002-2004-11-11.sp35">

               <speaker>PREDSEDNIK FRANC SUŠNIK:</speaker>

               <p>Tukaj bi povedal samo to, da vsi ti izpolnjujejo pogoje in se jim samo podaljša
               najemno razmerje. V prihodnjih odločbah mi strokovna služba trdi, pravilnika, da je.</p>
               <p>Gospod Moge.</p>
            </sp>
            <sp xml:id="SDT4-MK-Redna-002-2004-11-11.sp36">

               <speaker>RUDOLF MOGE:</speaker>

               <p>Službeno stanovanje je po eni strani privilegij, po drugi strani je pa zelo velik
               strošek tistega, ki v njem prebiva. Treba je reči, da ti stroški znašajo od 110 tisoč
               tolarjev za eno stanovanje približno v izmeri 50 do 60 kvadratnih metrov in naprej,
               kar ni majhen denar in poslanec pač tega denarja v obliki dajatev, ki jih dobi kot
               nadomestilo za ločeno življenje in ostale reči, pač ne dobi, da bi te stroške
               pokrival. Jaz bi vas rad tukaj poprosil, da če boste nekako poskušali ta pravilnik
               spremeniti in se kolegu Tanku tudi s tem pridružujem, bi morali potem tudi v tem
               pravilniku gledati na to, kako lahko  sam nekdo, ki stanovanje najame, tudi spremeni stroške. Bom neko
               banalnost navedel. Poglejte, pod tem našim razpisom, gor so sicer navedena stanovanja
               in na koncu z boljdanim tiskom, vsa stanovanja so opremljena. To je tudi v skladu s
               pravilom 4. člena tega našega pravilnika, stanovanjskega, kjer piše: "Stanovanja
               stanovanjskega sklada so praviloma opremljena." Gre pa sedaj za sledeče. Notri so
               poleg opreme, kot so pohištvo, pa tudi telefoni, so kabelske televizije, so druge
               internetne povezave itn., in poslanec, ki uporablja to stanovanje, samo da prespi
               tam, večino nas je, kajti družine pa vse ostale reči imamo drugje, plačujemo potem
               takšne stroške tam tudi za te priključke, ki nas tudi bremenijo. Čez štiri leta, če
               vzamem suma sumaruma pa bi ta denar nekam nalagal, so to veliki stroški. V razgovoru
               z ljudmi, ki opravljajo ta stanovanjski sklad pa pravijo, da so to standardna
               stanovanja, to je notri in to morate plačevati če uporabljate ali ne uporabljate. Jaz
               mislim, da bi morali biti toliko fleksibilni, da če te stvari tukaj spreminjamo, da
               bi tudi rekli, kaj tisti del od opreme, ki jo pa potem moraš ti plačevati iz svojega
               žepa, je pa ne uporabljaš, se lahko za dobo štirih let tudi odpoveš.</p>
            </sp>
            <sp xml:id="SDT4-MK-Redna-002-2004-11-11.sp37">

               <speaker>PREDSEDNIK FRANC SUŠNIK:</speaker>

               <p>Hvala lepa. Skupaj s strokovno službo smo prišli s tem razpisom relativno hitro,
               predvsem zaradi tega, ker želimo čim prej ustvariti optimalne pogoje za delo
               poslancev, čeprav so se ta vprašanja, ki so bila danes odprta, pojavljala tudi nam.
               Jaz, če povzamem to razpravo, ki je bila, bi predlagal, da gremo danes vseeno z
               razpisom ven, da pa ta delovna skupina, ki bo, nenazadnje pripravila predlog
               dodelitve teh stanovanj, pripravi tudi predlog sprememb pravilnika in se potem na
               osnovi tega opravi dopolnilni razpis.</p>
               <p>Samo malo... Gospod Anderlič.</p>
            </sp>
            <sp xml:id="SDT4-MK-Redna-002-2004-11-11.sp38">

               <speaker>ANTON ANDERLIČ:</speaker>

               <p>Predlagam malo drugačen postopek, ki bi moralo do istega pripeljati, da ta skupina,
               ki jo bomo imenovali, da pogleda vse te stvari, pogleda tudi nekatere pripombe in
               sugestije, ki so jih dali poslanci v prejšnjem mandatu podobne kot gospod Moge in še
               so druge, vsaj jaz sem jih poslušal, čeprav nisem koristnik tega, in da pridete
               takrat, torej mogoče čez en teden, z novimi spremembami, ki bi jih tudi mi lahko
               sprejeli zelo hitro, in da greste potem v razpis. Kajti, da pa v tem času
               evidentirate potrebe ali pa ne vem kaj, čim greste v razpis po enih pogojih, potem
               bomo pa mi pravilnik spreminjali itn., je lahko kakšna nejasnost, da ne bom rekel kaj
               drugega. Ne bomo pa izgubili veliko, če v parih dneh to naredite.</p>
            </sp>
            <sp xml:id="SDT4-MK-Redna-002-2004-11-11.sp39">

               <speaker>PREDSEDNIK FRANC SUŠNIK:</speaker>

               <p>Hvala.</p>
            </sp>
            <sp xml:id="SDT4-MK-Redna-002-2004-11-11.sp40">

               <speaker>JOŽE TANKO:</speaker>

               <p>Poglejte, jaz se ne bi strinjal s predlogom, da se gre po tem razpisu oziroma po tem
               pravilniku naprej. Zato sem tudi te pripombe povedal in mislim, da bo treba najprej
               vse te stvari uskladiti, evidentirati, sestaviti en nov pravilnik ali posodobiti ali
               ne in šele potem na osnovi tako pripravljenega in sprejetega pravilnika izpeljati
               postopek razpisa. Vse drugo mislim, da ni primerno v zadevah, ki se strinjam s
               predlogom, da se skupina, ki bi se oblikovala, da se pooblasti, da ta pravilnik
               pripravi in ga v relativno kratkem času lahko tudi da v proceduro.</p>
            </sp>
            <sp xml:id="SDT4-MK-Redna-002-2004-11-11.sp41">

               <speaker>PREDSEDNIK FRANC SUŠNIK:</speaker>

               <p>Gospod Presečnik.</p>
            </sp>
            <sp xml:id="SDT4-MK-Redna-002-2004-11-11.sp42">

               <speaker>JAKOB PRESEČNIK:</speaker>

               <p>Torej jaz mislim, da to, kar govori gospod Tanko, da je sicer opravičeno, vendar
               mislim, da imamo že v razpisnih pogojih, vsaj tukaj na prvi strani - jaz v pravilniku
               nisem tega zasledil - da je možno upoštevati tudi probleme, ki jih je navajal,
               navajal prej probleme na komunikacijah itn. Jaz se seveda strinjam za rešitev, da ta
               delovna skupina pregleda ta pravilnik, vendar da se da en izredno kratek rok.
               Predlagam pa, da ta delovna skupina ni skupina takih, ki zaradi svojih delovnih obvez
               stanovanja ne rabijo oziroma, ki so eventualno Ljubljančani ali, ki so stari
               poslanci, ki jih že imajo, da bi se ta razpis objavil eventualno spomladi naslednje
               leto. Ker vem, kaj pomeni usklajevanje in upoštevanje vseh želj in potreb pri pisanju
               takšnega pravilnika. Ker nikoli seveda ni možno upoštevati vseh dejstev, vseh
               pogojev, vseh posebnosti itd. Mislim seveda, da je ena oddaljenost je eden od
               pomembnih meril, da se pa po upoštevanju specifičnosti posameznika. Toliko okrog
               tega.</p>
               <p>Glede starih stanovanj pa mislim, da je že v sklepu zajeto, ker v tem predlogu nisem
               zasledil, da se samo posamezniki torej pisno zaprosijo za podaljšanje pogodbe.
               Mislim, da morajo dati vsa dokazila pod alineo 1 in 2, da ne bi prihajalo do
               kakršnihkoli težav pozneje. Hvala.</p>
            </sp>
            <sp xml:id="SDT4-MK-Redna-002-2004-11-11.sp43">

               <speaker>PREDSEDNIK FRANC SUŠNIK:</speaker>

               <p>Gospod Bajc. 
               </p>
            </sp>
            <sp xml:id="SDT4-MK-Redna-002-2004-11-11.sp44">

               <speaker>JOSIP BAJC:</speaker>

               <p>Hvala lepa, predsednik. Pridružujem se mogoče razpravi kolega Tanka pa tudi kolega
               Mogeta. Vendar, ko govorimo o razdalji in rečemo, da tisti, ki ima avtocesto, jaz, če
               bi hotel danes pridi ob devetih, verjetno bi moral iti ob šesti uri zjutraj ali pa še
               prej, glede na to, da imamo priznana javna prevozna sredstva, pri recimo stroških, ki
               jih imaš potem za avtocesto ti pa približno eno tretjino, če ne celo več pobere samo
               cestnina.</p>
               <p>Tako da, pri obravnavi takih zadev je potrebno širše zadeve in bi rekel najmanj
               občutljiv razlog ali pa način ali pa pogoj do neke opravičenosti je potrebno
               upoštevati, nikoli pa verjetno s kakršnokoli rešitvijo vseh 90-ih ne bomo rešili.</p>
               <p>Osebno pa ocenjujem, da bi bilo potrebno, predsednik, po prej revidirati dejansko ta
               pravilnik, tu se lahko tudi hitro, bom rekel, zgodijo vse tiste najnujnejše zadeve in
               potem, da se gre v razpis.</p>
            </sp>
            <sp xml:id="SDT4-MK-Redna-002-2004-11-11.sp45">

               <speaker>PREDSEDNIK FRANC SUŠNIK:</speaker>

               <p>Dobro. Jaz bi sedaj, če dovolite povzel to razpravo.</p>
               <p>Glede na to, predlagam, da pač potem danes ne gremo z razpisom ven, da imenujemo
               tričlansko delovno skupino, ki je sestavljena iz predstavnika poslanske skupine SDS,
               LDS in NSi, ki bi v roku enega tedna pripravila spremembe oziroma novi pravilnik o
               dodelitvi stanovanj in ta ista skupina tudi kasneje pripravila predlog razdelitve teh
               stanovanj na osnovi novo pripravljenega razpisa. Se strinjate s takim predlogom
               sklepa? Gospod Školč.</p>
            </sp>
            <sp xml:id="SDT4-MK-Redna-002-2004-11-11.sp46">

               <speaker>JOŽEF ŠKOLČ:</speaker>

               <p>Seveda, lahko se strinjam z čimerkoli, ampak rad bi vas opozoril, da ta pravilnik ne
               bo mogel biti bistveno drugačen, ker bo moral slediti tudi kriterijem primerljivim,
               kjer se drugje dodeljuje službena ali podobna stanovanja. S tega vidika bo ta
               komisija zelo težko upoštevala te dve pripombi, ki sta bile sedaj dani. Ena je
               oddaljenost, ki bi jo eventualno računali z drugimi ovirami časovnimi in ne vem
               kakšnimi že, to bo objektivno zelo težko narediti. Vprašanje pa je, če ta skupina
               lahko gre tako daleč, da vsakemu ustreže v tistem delu, ko bo pač povedal, jaz ne
               rabim hladilnika, ne rabim tega, ne rabim priključka in s tem znižuje stroške v
               stanovanjih.</p>
               <p>Tako da, menim, da je bil začetni predlog bistveno boljši, da se gre v razpis in
               evidentiranje potreb. V ta stanovanja gre lahko, če se prav spomnim, do 50 poslank
               oziroma poslancev, lahko se izkaže, da je teh stanovanj več kot jih potrebujemo.
               Problem nastaja, če je mogoče katero manj in tudi od tega podatka, če gremo v
               evidentiranje je potem smiselno razpravljati o tem, kdo ima prednosti teh
               stanovanjih. Če je potreb manj kot 49, potem ta prva pripomba avtomatično odpade od
               gospoda Tanka. Do sedaj se je še vedno tako izkazalo, da je na začetku več ljudi
               vzelo stanovanje, potem ko je videlo, da to pomeni tudi neke obveze oziroma so si pač
               nekaj tretjega organizirali, so ta stanovanja ostajala.  Zato kljub vsemu dajem, začeten predlog se mi zdi še
               zmeraj smiseln, da gremo v to, če se pokaže, da jih je več kot 49, pa se začne v
               bistvu na mejnih razpravljati o tem kdo ima prednost.</p>
            </sp>
            <sp xml:id="SDT4-MK-Redna-002-2004-11-11.sp47">

               <speaker>PREDSEDNIK FRANC SUŠNIK:</speaker>

               <p>Hvala. Gospod Terčon.</p>
            </sp>
            <sp xml:id="SDT4-MK-Redna-002-2004-11-11.sp48">

               <speaker>DAVORIN TERČON:</speaker>

               <p>Torej, gospod Školč je zdaj podal nasprotni predlog. Tudi sam nisem siguren, če bomo
               s poskusom spremembe pravilnika in prilagoditve prišli do nekega boljšega izdelka s
               katerim bomo predvsem večina oziroma uporabniki zadovoljni. Zato bi kazalo se danes
               predvsem odločiti okrog te dileme ali velja, se pravi, če je večinska volja velja
               očitno narediti en poskus spremembe pravilnika, če pa ne, potem obvelja prvotni
               predlog oziroma predlog gospoda Školča. V vsakem primeru pa bi predlagal, da se
               določi nek razumno kratek rok, ko navedene poslanske skupine sporočijo imena za člane
               komisije.</p>
            </sp>
            <sp xml:id="SDT4-MK-Redna-002-2004-11-11.sp49">

               <speaker>PREDSEDNIK FRANC SUŠNIK:</speaker>

               <p>Gospod Moge.</p>
            </sp>
            <sp xml:id="SDT4-MK-Redna-002-2004-11-11.sp50">

               <speaker>RUDOLF MOGE:</speaker>

               <p>Malo bi ugovarjal kolegu Školču s tem, on pač ne stanuje v teh službenih
               stanovanjih, jaz pa že 14 let. ...<stage>/oglašanje iz klopi./</stage>... se z Jerovškom pogovarjala
               kako se ne vedem na Kviazu pa dajmo upoštevati to tudi ko smo kolegi med seboj.
               ...<stage>/Nerazumljivo./</stage>.. za dodatno opremo, če kupiš avto pa hočeš imeti dodatno opremo,
               si jo plačaj. Jaz, če tu ne stanujem pa doma plačujem kabelsko televizijo, pa vse te
               reči, je tukaj za "permejduš" res ne rabim in bi mi morali pustiti, da imamo tisti en
               osnovni standard, če pa kdo kaj hoče več pa ima denarja pa to, pa naj si kupi, samo
               to je bil moj namig glede potreb, ki jih imamo. Zdi se mi pa tudi to, da tisti
               predlog, ki ga je kolega Anderlič dal pa ostali, bil dober, da bi se ta reč
               popravila. Poglejte, če ne drugače, to kar ste dejali, predsednik, je zavajajoče, ta
               predhodna določba 24. člena govori samo o poslancih sklica 92/96, podpisal je še Igor
               Bavčar, nič ne govori o teh poslancih leta 2000-2004 in tako naprej. Že iz tega
               vidika je treba ta pravilnik ažurirati, lahko se ga mogoče tudi smiselno uporablja,
               ampak ne vem, če je točno, s tem, če boste to pregledali, ga uskladili, naredili,
               bomo imeli tudi v državnem zboru, ker za konec sprejemajo nek tak pravilnik nad
               katerim nas ne bo sram, da smo ga sprejeli oziroma da smo za sebe tudi nekaj naredili
               nekaj takšnega na podlagi katerega bo nedvomno določeno kakšne pravice nam gredo pri
               tem, da lažje opravljamo svojo poslansko funkcijo.</p>
            </sp>
            <sp xml:id="SDT4-MK-Redna-002-2004-11-11.sp51">

               <speaker>PREDSEDNIK FRANC SUŠNIK:</speaker>

               <p>Hvala. Gospod Anderlič.</p>
            </sp>
            <sp xml:id="SDT4-MK-Redna-002-2004-11-11.sp52">

               <speaker>ANTON ANDERLIČ:</speaker>

               <p>Jaz res ne vem zakaj je treba o teh stvareh tako na široko razpravljati zato, ker so
               to tipično stvari, ki bi jih morali nekje v neki skupin dogovoriti. Jaz vam povem, da
               bo potrebno še pravilnik o funkcijskih dodatkih, pravilnik o ne vem čem, konec koncev
               tudi obrazec za prijavljanje premoženja, pa ne vem kaj. In zdaj po kapljicah nekaj
               tukaj prekladamo, dajte se v vodstvu te komisije dogovoriti katere stvari je treba
               pogledati, evidentirajte po poslanskih skupinah, povprašajte koliko je teh potreb,
               boste hitro dobili to vprašanje, ne pa iti v formalne razpise preden ste kriterije
               čvrsto postavili, ker ko ste šli enkrat v razpis po enem pravilniku morate razpise
               speljati do konca po tistem verjetno, vmes ne moreš pravil menjati. Ampak, predlog je
               izključno dobronameren. So pa še, pri naslednji točki bom razpravljal, so stvari, ki
               bi jih morali vendarle v začetku, ko smo dobili tam na petih, šestih točkah napisano
               kakšne so naše obveznosti, katere so pravice in tako naprej, se nekatere stvari
               vendarle tudi z zakonodajo tudi z drugimi stvarmi križajo in je prav, če bi to
               naredili. Zaradi mene lahko greste v razpis, ne vem kaj, ampak bilo bi po mojem
               narobe.</p>
            </sp>
            <sp xml:id="SDT4-MK-Redna-002-2004-11-11.sp53">

               <speaker>PREDSEDNIK FRANC SUŠNIK:</speaker>

               <p>Hvala lepa. Poglejte, jaz predlagam, da je ta komisija sestavljena iz naslednjih
               članov mandatno-volilne komisije: gospoda Tanka, gospoda Mogeta, gospoda Soka.
               Izvoli.</p>
            </sp>
            <sp xml:id="SDT4-MK-Redna-002-2004-11-11.sp54">

               <speaker>JOŽE TANKO:</speaker>

               <p>Jaz imam en predlog. V tej komisiji naj bodo tisti, ki so upravičenci ali
               potencialni upravičenci, da bo res hitro narejeno, ker ima interes tudi.</p>
            </sp>
            <sp xml:id="SDT4-MK-Redna-002-2004-11-11.sp55">

               <speaker>PREDSEDNIK FRANC SUŠNIK:</speaker>

               <p>Gospod Moge.</p>
            </sp>
            <sp xml:id="SDT4-MK-Redna-002-2004-11-11.sp56">

               <speaker>RUDOLF MOGE:</speaker>

               <p>Imam precej funkcij ne samo tu, ampak bi res predlagal, da bi vsaj izmed vodstva te
               komisije bil podpredsednik namesto mene Terčon, ker sta vidva verjetno  v kontaktu in boste morali...</p>
            </sp>
            <sp xml:id="SDT4-MK-Redna-002-2004-11-11.sp57">

               <speaker>PREDSEDNIK FRANC SUŠNIK:</speaker>

               <p>...<stage>/nerazumljivo./</stage>... Izvolite.</p>
            </sp>
            <sp xml:id="SDT4-MK-Redna-002-2004-11-11.sp58">

               <speaker>DAVORIN TERČON:</speaker>

               <p>Očitno, predsednik, to ni bilo najboljše pripravljeno, moram tudi jaz reči in tukaj
               lecitiramo o imenih. Jaz predlagam, da damo en razumno kratek rok, kot sem rekel
               prej, ene tri dni, poslanskim skupinam, da bodo predlagale svoje kandidate. Ker vsi
               argumenti nekako držijo, ki jih navajajo. Prvič morajo biti tisti, ki so upravičenci
               do stanovanj v teh komisijah, po moje, ker problematiko najboljše poznajo in očitno
               ni dovolj volje tukaj, da bi se danes dogovorili, zato predlagam tak način.</p>
            </sp>
            <sp xml:id="SDT4-MK-Redna-002-2004-11-11.sp59">

               <speaker>PREDSEDNIK FRANC SUŠNIK:</speaker>

               <p>Gospod Sok še.</p>
            </sp>
            <sp xml:id="SDT4-MK-Redna-002-2004-11-11.sp60">

               <speaker>ALOJZ SOK:</speaker>

               <p>Hvala lepa. Jaz tudi živim v enem od teh stanovanj na Kotnikovi, težko pa si
               predstavljam, da bo ta skupina lahko naredila kakšne bistvene premike v smeri teh
               želja, ki so sedaj bile tukaj izražene in se strinjam, veliko tega kar je povedal
               kolega Školč drži, torej mi smo omejeni skozi zakonodajo, ki predvideva pa
               ...<stage>/nerazumljivo./</stage>... takšni postopki ravna in odloča. Jaz mislim, da bi mogoče bilo
               boljše, da bi mi v ta razpis šli, da bi novi poslanci čim prej prišli do stanovanj,
               da pa bi se s temi vprašanji soočili, ker ne bo možno to na hitro razrešiti. To, kar
               je kolega Bajc povedal, je problem, se pravi stanovanja nima, dovoljuje se mu javni
               prevoz, tu pa mora potem biti tudi če takšnega javnega prevoza recimo vsak dan ni. In
               to so problemi in jaz ne vem kako bomo lahko to v tej skupini razrešili, mogoče se
               nekaj da, kaj bistvenega pa po moje tudi ne ker je to kaj pripada in še včeraj smo na
               veliko govorili o kakršnikoli privilegiji poslancev in seveda tu bomo spet prišli
               navzkriž s tem vprašanjem, ki bo doživelo neko javno publiciteto in tako naprej.
               Torej, moj predlog je, da bi šli s tem razpisom, da novi poslanci čim prej pridejo do
               stanovanj, ker imajo težave, da pa se potem s temi vprašanji oziroma s temi problemi
               soočimo in si morebiti vzamemo nekaj več časa kako bi to zadevo razrešili. Hvala
               lepa.</p>
            </sp>
            <sp xml:id="SDT4-MK-Redna-002-2004-11-11.sp61">

               <speaker>PREDSEDNIK FRANC SUŠNIK:</speaker>

               <p>Gospod Presečnik.</p>
            </sp>
            <sp xml:id="SDT4-MK-Redna-002-2004-11-11.sp62">

               <speaker>JAKOB PRESEČNIK:</speaker>

               <p>Imam tako rekoč dva predlog. Podpiram predlog gospoda Soka, ker mislim, da so
               nekatere dileme zajete že v samem razpisu oziroma reševanje teh dilem. To kar je
               gospod Moge govoril se da naknadno tudi razrešiti. Jaz osebno, torej jaz predlagam,
               da gremo s tem razpisom ven, da pa, podpiram pa to kar je gospod Anderlič prej rekel,
               da so vsi ti pravilniki razno razni, da se pa na novo pregledajo v čim krajšem času
               in dajo ustrezni predlogi.</p>
            </sp>
            <sp xml:id="SDT4-MK-Redna-002-2004-11-11.sp63">

               <speaker>PREDSEDNIK FRANC SUŠNIK:</speaker>

               <p>Dobro. Še kdo? V kolikor ne bom dal na glasovanje sklep, ki je v materialu, ki sem
               ga v osnovi dal v razpravo s predlogom sklepa, da se, drug sklep pa je, da se imenuje
               tričlanska delovna skupina, ki bo pripravila predlog za dodelitev stanovanj in
               eventualne spremembe pravilnika za naprej, ta skupina pa naj bi bila sestavljena iz
               treh članov, in sicer iz predstavnika SDS, LDS, NSi. Glasujemo. Izvoli.</p>
            </sp>
            <sp xml:id="SDT4-MK-Redna-002-2004-11-11.sp64">

               <speaker>JAKOB PRESEČNIK:</speaker>

               <p>V primeru, da se bo ta delovna skupina ukvarjala tudi z novim pravilnikom,
               predlagam, da je to vsaj petčlanska, da ni tričlanska. Jaz se strinjam, da je
               tričlanska tista, ki bo ... zbrala potrebe in pripravila predlog delitev, vendar je
               treba dobiti le več mnenj glede samega pravilnika.</p>
            </sp>
            <sp xml:id="SDT4-MK-Redna-002-2004-11-11.sp65">

               <speaker>PREDSEDNIK FRANC SUŠNIK:</speaker>

               <p>Ta del sklepa dodajam še z dvema z predstavnikom ZLSD in SLS. Mislim, da bi bilo
               potem v redu. Glasujemo o pravem sklepu. Kdo je za pravi sklep? <stage>(14 članov.)</stage> Hvala
               lepa. Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.  Glasujemo o drugem sklepu, o sestavi delovne skupine.</p>
               <p>Kdo je za predlagani sklep? <stage>(13 članov.)</stage> Je kdo proti? <stage>(1 član.)</stage></p>
               <p>Ugotavljam, da je predlog sklepa sprejet in delovna skupina imenovana.</p>
               <p>Zaključujem 5. točko dnevnega reda.</p>
               <p>Prehajamo na <title>6. TOČKO DNEVNEGA REDA - ADMINISTRATIVNE ZADEVE.</title>
               </p>
               <p>V tem sklopu bomo obravnavali tri zadeve, in sicer:</p>
               <p>Predsednik državnega zbora je predlagal imenovanje vodje kabineta predsednika
               državnega zbora. K tej točki sem vabil tudi predlagatelja, gospoda Cukjatija, ki se
               je opravičil <stage>(predlog ste prejeli)</stage>.</p>
               <p>Odpiram razpravo. Zaključujem razpravo in dajem na glasovanje predlog naslednjega
               sklepa: Mandatno-volilna komisija na podlagi drugega odstavka 18. člena odloka o
               notranji organizaciji delovnih mest in nazivih v službah državnega zbora imenuje na
               predlog predsednika državnega zbora za vodjo kabineta predsednika državnega zbora
               Barbaro Špiletič Medved.</p>
               <p>Kdo je za predlagani sklep? <stage>(...)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Druga zadeva, ki je pred nami. Vsi smo prejeli oziroma ste prejeli obvestilo
               poslancev, da bodo v skladu s 13. členom zakona o poslancih v času, ko opravljajo
               poslansko funkcijo, nadaljevali oziroma opravljali tudi zahtevnejše pedagoško oziroma
               znanstveno-raziskovalno delo. Navajajo tudi institucijo, kjer bodo to delo
               opravljali, ter da obseg dela ne bo presegel tretjine polnega delovnega časa in da
               bodo to delo organizirali in opravljali tako, da ne bo moteno opravljanje poslanske
               funkcije.</p>
               <p>Obvestila so posredovale naslednje poslanke in poslanci: dr. Matej Lahovnik <stage>(delo bi
               opravljal na univerzi v Ljubljani, na ekonomski fakulteti)</stage>, dr. Marko Pavliha <stage>(delo
               bi opravljal na univerzi v Ljubljani, na fakulteti za pomorstvo in promet)</stage>, mag.
               Borut Sajovic <stage>(delo bi opravljal na zasebni veterinarski postaji Tenetiše Golnik)</stage>,
               dr. Mitja Slavinec <stage>(delo bi opravljal na univerzi v Mariboru, na pedagoški fakulteti,
               in na regionalni razvojni agenciji Mura Murska Sobota)</stage>, gospa Uhan Marjetka <stage>(delo bi
               opravljala na področju izdajanja in svetovanja pri uporabi fitofarmacevtskih
               sredstev)</stage>, dr. Milan Zver <stage>(delo bi opravljal na univerzi v Mariboru, na
               ekonomsko-poslovni fakulteti)</stage> in mag. Franc Žnidaršič <stage>(delo bi opravljal na območni
               enoti zavoda za pokojninsko in invalidsko zavarovanje v Novem mestu)</stage>.</p>
               <p>Predlagam, da v zvezi s temi obvestili sprejmemo sklep, da se je mandatno-volilna
               komisija v skladu s 13. členom zakona o poslancih seznanila z obvestili poslancev o
               opravljanju zahtevnejšega pedagoškega oziroma znanstveno-raziskovalnega dela, ki ne
               bo preseglo tretjine polnega delovnega časa, in ni imela pripomb.</p>
               <p>To je predlog sklepa. Slišali ste tudi oziroma bili ste izčrpno seznanjeni z
               obvestili, ki smo jih s strani poslancev prejeli. Odpiram razpravo. Gospod
               Anderlič.</p>
            </sp>
            <sp xml:id="SDT4-MK-Redna-002-2004-11-11.sp66">

               <speaker>ANTON ANDERLIČ:</speaker>

               <p>Moram reči, da imam eno večjih zadreg pri tem vprašanju. In sicer zato, ker ni vseh elementov bilo navedenih v
               sklopu združljivosti oziroma nezdružljivosti opravljanja te funkcije. Namreč, samo
               sklicevanje na 13. člen zakona o poslancih ali pa, recimo, na 9. člen pravilnika o
               pogojih za opravljanje neke dejavnosti, so po mojem trdnem prepričanju podrejeni
               zakonu o preprečevanju korupcije, kjer je eksplicitno jasno navedeno <stage>(sprejeli smo ga
               19.12.2003)</stage>. In tile, ki so dali samo v skladu s 13. členom zakona o poslancih, so ta
               zakon spregledali; nekateri se mogoče celo niso na nič sklicevali, ampak tukaj...
               <stage>/Oglašanje iz ozadja/</stage>. Čakajte...</p>
            </sp>
            <sp xml:id="SDT4-MK-Redna-002-2004-11-11.sp67">

               <speaker>PREDSEDNIK FRANC SUŠNIK:</speaker>

               <p>Ne motiti, prosim. Prosim, da ne motite gospoda Anderliča, ki ima besedo.</p>
            </sp>
            <sp xml:id="SDT4-MK-Redna-002-2004-11-11.sp68">

               <speaker>ANTON ANDERLIČ:</speaker>

               <p>Čakajte, prosim, s temi provokacijami lahko nehate. Jaz nimam proti nobenemu, nobeni
               vlogi, proti nobenemu človeku absolutno nič. Ampak ko smo sprejemali ta zakon, smo
               zapisali v nezdružljivost, in to v 19. členu, najprej so v 2. členu navedeni
               funkcionarji, začenjajo, kaj po tem zakonu funkcionarji so - poslanci, člani
               državnega sveta in tako naprej. In v 19. členu, ki govori o nezdružljivosti, pravi:
               "Funkcionar, ki poklicno opravlja funkcijo <stage>(poklicni funkcionar)</stage>, ne sme samostojno
               ali v delovnem razmerju opravljati poklicne ali druge dejavnosti, namenjene
               pridobivanju dohodka. Ne glede na določbo prejšnjega odstavka lahko poklicni
               funkcionar opravlja pedagoško, znanstveno-raziskovalno, umetniško, kulturno in
               publicistično delo." Zakon o poslancih, 13. člen, pa govori "tudi drugo zahtevno
               delo". In ker je ta zakon, kasnejši, krovni za te stvari, bi bilo potrebno - zato sem
               prej tudi rekel pri prejšnji točki, da se mi zdi, da je več stvari, ki bi jih morali
               pogledati, kaj je tisto, kar se bo zgodilo. Jutri bo treba - ne vem, jaz sem že
               spraševal, ker sem hotel prijaviti premoženje, ker vem, da ga moram vsaki dve leti,
               pa so rekli, zdaj bo pa nek nov obrazec, ki ga bo delala agencija - ali urad? -
               komisija, komisija pod vodstvom Kosa in tako naprej, pripravila in ga bomo dobili in
               bomo po tistem to dajali. Menim, da je ta določba v 19. členu povezana z vsemi temi
               vprašanji, s statusom, načinom. Verjamem, da so nekatera ta obvestila popolnoma
               jasna, korektna in tako naprej. Tudi tista tretjina je vprašljiva, po zakonu o
               poslancih, ker smo kasneje delovnopravno zakonodajo sprejemali, tam je pa petina
               dovoljena, in tako naprej. Je treba nekatere stvari pogledati. In jaz ne želim, kot
               pravim, razpravljati ne o enem ne o drugem, ker je takoj bilo "aha, za enega kao je v
               redu, za drugega pa ni". Ne. Zato res prosim, da ne bi kasneje imeli kakšnih težav,
               da je komisija bila seznanjena in ni reagirala. Reagirala bo pa, recimo, tista
               komisija, zaradi tega. Ker trdim, da te vloge, ki so nekatere tukaj, ali pa
               obvestila, niso samo v pedagoškem, znanstveno-raziskovalnem, umetniškem, kulturnem in
               publicističnem delu, ampak segajo še na nekatera druga področja.</p>
               <p>Zato predlagam, da se s tem vodstvo komisije, neka skupina, ne vem kdo, malce
               pozabava in da si ta vprašanja razjasnimo. Pravim, zaradi mene lahko delajo vsi, kar
               mislijo, da je prav, da delajo, ampak v okviru tistega, kar je predpisano. 19.12.2003
               je ta zakon bil sprejet.</p>
            </sp>
            <sp xml:id="SDT4-MK-Redna-002-2004-11-11.sp69">

               <speaker>PREDSEDNIK FRANC SUŠNIK:</speaker>

               <p>Hvala. Gospod Tanko.</p>
            </sp>
            <sp xml:id="SDT4-MK-Redna-002-2004-11-11.sp70">

               <speaker>JOŽE TANKO:</speaker>

               <p>Poglejte, včeraj je bilo izredno veliko razprave o privilegijih, in to v primeru, ko
               je šlo za vračanje na predhodno delovno mesto. Mislim, da ta člen oziroma ta zakon o
               poslancih uzakonja privilegije, in to privilegije zelo ozke skupine poslancev - samo
               tistih, ki so pač znanstveniki, raziskovalci, strokovnjaki, pedagogi. Vsi ostali
               poslanci, ki tega kriterija ne izpolnjujejo in teh del ne morejo opravljati, so
               diskriminirani. In mislim, da ta zakon že v skladu z zakonom o delovnih razmerjih,
               kjer govori o prepovedi diskriminacije, mislim, da v 6. členu, čeprav ni to posebej
               navedeno, da ni usklajen, in je to eden od problemov.</p>
               <p>Drugi problem je v tem, da je v koliziji z zakonom o delovnih razmerjih. Po zakonu o
               delovnih razmerjih lahko delaš največ 20 ur mesečno, recimo, nadurno delo, ta zakon
               omogoča več. In letno je možnih 180 ur, ta zakon omogoča približno 500, 600 ur. Se
               pravi, to je tudi privilegij napram vseh ostalih zaposlenih kjerkoli. In mislim, da
               bi morali določbe tega zakona po tej plati tudi popraviti.</p>
               <p>Naslednja stvar, ki se mi zdi tudi problematična, je pa funkcija poslanca. Gre za
               relativno močan, formalen in neformalen vpliv. In tam, kjer je ta poslanec zaposlen
               in opravlja to delo, se lahko direktno ali indirektno pojavi problem pri javnih
               naročilih in pri javnih pooblastilih. Mislim, da bi se moral nekdo s temi stvarmi
               zelo pozabavati.</p>
               <p>Naslednja stvar, kar je, je tudi profesionalizacija dela poslanca. Mislim, da vsi
               tisti, ki imajo v tako veliki meri dopuščen hobi, da to zlorabljajo in je več ali
               manj opravljanje poslanske funkcije hobi; preraste tisti hobi v pridobivanje denarja,
               zaslužkarstvo in tako naprej, vse ostalo pa potem na nek način stoji.</p>
               <p>Naslednja stvar, kar je. Če se že dopušča taka oblika zaposlitve, potem je bolje, da
               se to uredi v obliki neke "part-time" zaposlitve in naj dobi pač poslanec 70% plačo,
               30% plače pa naj dobi v okviru tistega dela, ki ga bo nekje drugje opravljal, če že
               gremo v te variante; mislim, da je to bolj pošteno. In se mi ne zdi prav, da na tak
               način te zadeve urejamo. Če pa že kdo želi opravljati, ne vem, po 13. členu te
               funkcije, jih mora opravljati pa brezplačno, to je pa naslednja logika.</p>
               <p>Iz vseh teh dilem, ne vem, pa jih je še velika skupina ali pa ki jih niti nisem
               navedel, bi bilo treba določene stvari, mislim, da posodobiti. In je nesmiselno, da
               se s temi stvarmi samo seznanjamo in jih tudi omogočamo. Mislim, da je treba tudi
               zakon o poslancih treba popraviti in določene zadeve na drug način razjasniti in
               uskladiti, kot je bilo že rečeno. Ampak ključne so. Privilegirana je tudi znotraj
               poslancev ozka skupina, privilegije dobi ta skupina tudi proti vsem ostalim
               zaposlenim in tako naprej. In ta funkcija omogoča tudi pridobivanje drugih koristi,
               posredno ali neposredno, za svoj status, ki ga ima potem v tem delu, ali pa za firmo,
               v kateri bo to delo opravljal. Mislim, da te zadeve niso niti tako redke, ki se
               dogajajo.</p>
               <p>Zato predlagam, da bi na tem delu zadevo bistveno bolj natančno proučili, pogledali
               in tudi zadeve dopolnili. Tako da bi stvari uskladili s sprejeto zakonodajo in
               normami, ki veljajo tudi za druge zaposlene. Hvala.</p>
            </sp>
            <sp xml:id="SDT4-MK-Redna-002-2004-11-11.sp71">

               <speaker>PREDSEDNIK FRANC SUŠNIK:</speaker>

               <p>Gospod Potrč.</p>
            </sp>
            <sp xml:id="SDT4-MK-Redna-002-2004-11-11.sp72">

               <speaker>MIRAN POTRČ:</speaker>

               <p>Hvala lepa. Opozorila, da bo danes težko o tem odločati, so za mene več kot
               utemeljena. Pa najsi gre za širši pristop, da bi bilo treba celoten zakon pogledati,
               če pa gre za ožji pristop, pa tudi. Ker dosedanja praksa, vsaj kolikor jo jaz poznam,
               je bila le ožja. In bi prosil, preden se odločamo, da tudi v skladu z veljavnim
               zakonom, ki določa možnosti poslancu in vprašanja nezdružljivosti, povemo, kakšni so
               kriteriji, po katerih se to da upoštevati. Ker visoko strokovno delo bi morali potem
               opredeliti. Visoko strokovno - strokovno delo, ne vem, kaj ni. Ne vem, kaj ni, ker na
               ta sklicevanja in te predloge takšnih primerov doslej nismo imeli. Ne rečem, da smo
               pravilno odločali, ampak doslej smo po mojem spominu imeli primere predavanj na
               fakultetah in imeli smo zdravnike.  Publicističnega dela, mislim, da ni bilo niti v praksi,
               čeprav je izrecno zapisano. Ampak zdaj se pa te stvari res bistveno širijo. In po
               mojem širijo lahko - lahko, ne bom trdil - lahko tudi v dela, kjer je nezdružljivost
               možna, mislim, utemeljena za razmislek, ker lahko pomeni vpliv na opravljanje
               poslanske funkcije. Če gre za neko poslovno dejavnost, pa naj je zelo tako rečena,
               kdo pa pravi, da ne bo kakšen zakon, ki bo to področje urejal.</p>
               <p>Tako da prosim, da danes o tem ne odločamo in da oblikujemo najmanj, tudi če gremo
               samo na ožji sklop vprašanj, neke kriterije, po katerih je to mogoče delati ali ne.
               Če se bomo pa odločili za to, kar je gospod Tanko govoril, za širšo obravnavo zakona,
               tega pa najbrž v treh dneh ne bo mogoče narediti. Hvala lepa.</p>
            </sp>
            <sp xml:id="SDT4-MK-Redna-002-2004-11-11.sp73">

               <speaker>PREDSEDNIK FRANC SUŠNIK:</speaker>

               <p>Gospod Jerovšek.</p>
            </sp>
            <sp xml:id="SDT4-MK-Redna-002-2004-11-11.sp74">

               <speaker>JOŽEF JEROVŠEK:</speaker>

               <p>V celoti se pridružujem predhodnim razpravljavcem. Res se strinjam, da se je že v
               prejšnjem mandatu vse bolj delilo na dve kategoriji poslancev. In sem prepričan, da
               razen pedagoškega dela gre v vseh drugih primerih predvsem za pridobitno dejavnost in
               pridobitne želje.</p>
               <p>Namreč, tudi sam sem bil registriran raziskovalec in ne nazadnje sem dobil na to
               temo tudi republiško nagrado za patente takrat, vendar se sploh nisem zavedal, mi je
               bilo nezaslišano pred osmimi leti, da bi ohranil te stvari. Sem pa brez plačila nekaj
               časa še svetoval svojim sodelavcem, ampak sem se na lastnem primeru prepričal, da to
               ni možno, fizično. Če hočeš poslansko delo opravljati v redu, pošteno, dosledno, ne
               moreš. In zaradi tega je tu res treba narediti red. Naj se ljudje, če kandidirajo za
               poslance, odločijo, kaj bodo opravljali. Jaz sem zgolj za pedagoško delo, opravljanje
               neke male kvote ur. Čeprav vidim po študentih, ko mi razlagajo, da taki poslanci pa
               še nekateri drugi pedagoško delo slabo opravljajo, ker ne prihajajo na predavanja in
               jih ne odpovedujejo. To so ministri ni raznorazni ljudje, ki pedagoškega dela sploh
               ne izvršujejo potem, verjetno imajo pa plačano. Je pa treba urediti tudi status
               poslanca po preteku mandata. To je pa res nujno potrebno, ker dokler to tudi ni
               urejeno, potem smo vsi upravičeni, da ohranjamo na tak ali drugačen način svojo
               strokovno kondicijo na tistem področju, kjer smo diplomirali, kjer smo študirali,
               kjer smo raziskovali, in da za to še služimo.</p>
               <p>Tu je treba narediti red. In sem za to, da nekaterih teh, tako kot si nekateri
               zamišljajo, kako bodo poslansko delo opravljali, da to pravzaprav skoraj ni
               sprejemljivo. Hvala lepa.</p>
            </sp>
            <sp xml:id="SDT4-MK-Redna-002-2004-11-11.sp75">

               <speaker>PREDSEDNIK FRANC SUŠNIK:</speaker>

               <p>Hvala. Gospod Terčon.</p>
            </sp>
            <sp xml:id="SDT4-MK-Redna-002-2004-11-11.sp76">

               <speaker>DAVORIN TERČON:</speaker>

               <p>Torej, kar se tiče te materije, danes pravzaprav v resnici nimamo kaj odločati. Lahko
               bi edino dali po zakonu o poslancih predlog državnemu zboru, da se nekomu ne omogoča
               opravljanje nekega dela. In še to le v primeru, če bi to vplivalo na izvrševanje
               funkcije poslanca. Primere imamo pa različne. Po zakonu o poslancih je zelo težko
               reči po moje, kaj bolj ovira funkcijo poslanca - ali ena tretjinska praksa v
               veterinarstvu, recimo, ali eno tretjinsko delo v raziskovalni dejavnosti <stage>/oglašanje
               iz ozadja/</stage>, ali pa županstvo, ja, tako kot je opomnjeno.</p>
               <p>13. člen zakona o poslancih nam nalaga, da se seznanimo s tem. In težko bo reči, da
               se danes nismo seznanili. Imamo nekaj primerov, kjer so nas obvestili, kaj naj bi
               delali. Zakon o poslancih v resnici dopušča relativno široke možnosti toleriranja te
               materije, ker govori o zahtevnejših strokovnih, znanstvenih, pedagoških in
               raziskovalnih dejavnostih. Vendar je res, da je zakon o preprečevanju korupcije to
               zadevo nekoliko zožil. In zakon o preprečevanju korupcije je bil sprejet kasneje. In
               kakorkoli mi že odločili danes, sem prepričan, da se poslanci kriterijem, ki jih
               morajo izpolniti po zakonu o preprečevanju korupcije, ne bodo mogli izogniti, da bodo
               dobili neko soglasje tiste Kosove ali katerekoli že komisije. Ta zakon omejuje namreč
               to samo na pedagoško, znanstveno, raziskovalno, umetniško, kulturno in publicistično
               delo. To so pa  relativno
               dosti jasni pojmi, in po moje nekateri, ki so nas obvestili, vprašanje, če to
               izpolnjujejo. Ampak o tem ne odločamo mi, pač pa o tem odloča nek drug državni organ.</p>
               <p>Tu so bili dani tudi pomisleki in so razpravljali o materiji kot celoti ter o
               umestnosti take ureditve, tudi vizavi druge zakonodaje, delovne, količina
               opravljenega dela in tako naprej. Moram reči, da se v veliki meri pridružujem temu in
               smatram, da je ureditev tega neprimerna in da bi vendarle morali dobiti neko korektno
               ureditev. Ampak ureditev je v tem trenutku taka in jo je treba spoštovati. Če ne
               drugega, sem prepričan, da kot pristojno delovno telo in kot poslanci nasploh imamo
               pravico, da smo korektno obveščeni. In tudi poslanci, ki nameravajo to delo
               opravljati, da so korektno obveščeni o svojih pravicah in možnostih. Zato dejansko ne
               vidim nič drugega danes kot to, kar je bilo že predlagano, da se pridobi neko pravno
               korektno mnenje, kaj pozitivna zakonodaja sploh omogoča. Ker mi se danes lahko
               seznanimo, naj kdo pove, če predlaga, da predlagamo državnemu zboru, da določenih
               primerov, ki so bili našteti, ne odobrimo. Vendar mora povedati razlog, razlog pa
               mora temeljiti samo na tem, da ni združljivo s funkcijo poslanca oziroma da ovira
               poslansko delo. Sicer pa se lahko seznanimo in smo končali. Pravico pa imamo,
               predvsem pa tisti poslanci, ki nameravajo in ki želijo to, da so obveščeni o teh
               pravicah in možnostih. Zato predlagam, da se res izdela pravno korektno stališče, ki
               v celoti to obdela, tudi vizavi zadnjega sprejetega zakona o preprečevanju korupcije,
               da se bo vedelo, kdo lahko kaj počne, in da bo to pravno korektno, da ne bo sprožalo
               nekih dilem pri nas in v javnosti. Sicer pa, kot sem rekel, sem pripravljen in
               smatram, da je treba to materijo nekoliko drugače urediti, ker je tudi v določeni
               meri diskriminatorna do nekaterih, vsekakor pa ni celovito urejena. Hvala.</p>
            </sp>
            <sp xml:id="SDT4-MK-Redna-002-2004-11-11.sp77">

               <speaker>PREDSEDNIK FRANC SUŠNIK:</speaker>

               <p>Hvala. Gospod Kovačič.</p>
            </sp>
            <sp xml:id="SDT4-MK-Redna-002-2004-11-11.sp78">

               <speaker>DIMITRIJ KOVAČIČ:</speaker>

               <p>Hvala za besedo. Tudi sam menim, da je večina tistega, kar je bilo povedano,
               utemeljeno. Dejstvo je, da imamo na tem področju tri zakone, zakon o poslancih, zakon
               o preprečevanju korupcije in ne nazadnje tudi zakon o lokalni samoupravi, kar se tiče
               županov, ki omogoča poleg poslanske funkcije pridobivanje tudi dohodka iz drugih
               virov. Kateri od teh zakonov je "lex specialis, lex generalis", je verjetno težko
               reči. Verjetno bi glede na to, da so posamezna določila med seboj v nasprotju, kazalo
               dejansko upoštevati tisti zakon, ki je bil sprejet kasneje, če si seveda določila
               posameznih zakonov med seboj nasprotujejo. Vendar pa je nedvomno, da so nekateri
               predlogi, ki so bili posredovani komisiji, nesporni. Pedagoško delo, smo ugotovili,
               da je nesporno skozi določila vseh teh zakonov, o katerih smo govorili. In tam je
               težko reči, da bi zdaj zgolj zaradi tega, ker generalno materija ni urejena, da bi
               zdaj zadevo odlašali in ne bi uredili in omogočili tistim, ki nesporno izpolnjujejo
               pogoje, da opravljajo tudi to dodatno delo. Pri ostalih je pa zadeva odprta. In eno
               tako verodostojno pravno mnenje, ki bi ga komisija prejela, bi komisiji olajšalo
               delo, da bi lahko na tej podlagi tudi potem odločila, ali odobri tovrstno dodatno
               delo ali ne. Jasno pa je, da bo treba v čim krajšem času tudi na zakonodajnem
               področju zadevo urediti, razčistiti te dileme in na ta način omogočiti dejansko to
               dodatno delo kot izjemo. Kajti poslansko delo je tako odgovorno in zahtevno, da kar
               tako omogočati široko možnost dodatnih del verjetno ni upravičeno. In se strinjam s
               tem, da bi to poskušali v nadaljnjem oziroma v čim krajšem času nadaljnjega dela
               državnega zbora urediti. Hvala.</p>
            </sp>
            <sp xml:id="SDT4-MK-Redna-002-2004-11-11.sp79">

               <speaker>PREDSEDNIK FRANC SUŠNIK:</speaker>

               <p>Hvala. Gospod Sajovic.</p>
            </sp>
            <sp xml:id="SDT4-MK-Redna-002-2004-11-11.sp80">

               <speaker>MAG. BORUT SAJOVIC:</speaker>

               <p>Hvala lepa za besedo. Sicer nisem član te komisije, sem pa danes tukaj po pooblastilu
               ravno zato, ker sem mislil to problematiko, pa recimo tudi en tak problem sebe ali pa
               še koga, predstaviti, pa ne v luči tega, da bi bil tako pomemben kakšen tak, da bi
               morali o njem posebej govoriti ali pa obravnavati, ampak ravno v luči te razprave
               danes, ki jo o tej točki vodimo. Mislim, da je bila kvalitetna, ustrezna in se z njo
               čisto v celoti strinjam. In če boste, recimo, in očitno boste, še kasneje imeli
               možnost o tem diskutirati, 
               iskati ustrezne rešitve, bi recimo rekel en tak primer kot je moj; do sedaj sem
               opravljal dejavnost v zasebni veterinarski postaji, ker določen obseg tega dela danes
               v Sloveniji opravlja samo zasebna veterinarska dejavnost. Ta problem se bo slej kot
               prej pojavil tudi v šolstvu, če bomo ločevali javno pa zasebno. Vse več bo tudi
               zasebnih šol in potem se bo pojavil o tem vprašanje opravljanja dejavnosti v zasebni
               šoli napram recimo tem institucijam, ki jih imamo. Sedaj seveda, za moj poklic ni
               dvoma, da je visoko strokoven. Do tega sem prišel po 19-ih letih izobraževanja in pa
               študija. Se pa strinjam močno s predhodniki, ki pa pravijo, da je pa ta zadeva v
               očitnem nasprotju pa s tem zakonom o korupciji. Po drugi strani pa dajem en pomislek.
               Škoda je, po eni strani bomo s tem zaprli pota strokovnjakom, ki pa nekaj vedo o
               različnih problematikah in recimo ta skupina strokovnjakov bodo rekli, mi se v
               politiko ne bomo mešali. To je en vidik. To se pravi, strokovnjake bomo težko
               pridobili za delo v državnem zboru, politiki, kjer pa mislim in tudi sami se boste
               kasneje prepričali, da v kakšnih razpravah bomo pa za ta zbor zelo koristni. Po drugi
               strani se na ta način, na eni strani ohranja stik z bazo, vendar ta stik z bazo je
               možen tudi na druge načine. Po drugi strani je pa problem statusa poslancev. Po teh
               volitvah je bilo kar nekaj primerov, ko se pa ljudje, ko niso več poslanci, pa težko
               vrnejo v stroko in recimo za en tak poklic zdravnika ali pa veterinarja, po štirih
               letih si, bom rekel več ali manj, strokovno si aut. In recimo naš poklic je tak,
               treba je obnavljati licenco, treba je delati in se pa dodatno izobraževati. Samo
               toliko, da vam ne kradem več časa. Vsi vi, ki ste tukaj za to mizo, boste o tej
               zadevi očitno še diskutirali. Časa očitno je do 22. januarja. Takrat se izteče tri
               mesečni rok, ko moramo prenehati opravljati tisto svojo prvotno funkcijo in jaz
               mislim, da boste do takrat poiskali ene take ustrezne, korektne in pa prave rešitve,
               kakršnekoli pa bodo, seveda smo jih pa poslanci dolžni spoštovati. Hvala lepa.</p>
            </sp>
            <sp xml:id="SDT4-MK-Redna-002-2004-11-11.sp81">

               <speaker>PREDSEDNIK FRANC SUŠNIK:</speaker>

               <p>Hvala lepa. Gospod Moge.</p>
            </sp>
            <sp xml:id="SDT4-MK-Redna-002-2004-11-11.sp82">

               <speaker>RUDOLF MOGE:</speaker>

               <p>Predsednik, hvala lepa za besedo! Poslanci so lotevamo zakona o poslancih kot maček
               vrele kaše. To sem ugotovil že včeraj in to se je dogajalo v vsej zgodovini tega
               državnega zbora. Enkrat bomo pač morali nekje preseči to mejo, povedati kaj je z
               moralno držo poslancev, kaj je z izgledom poslancev, po drugi strani pa tudi, kaj je
               z uspešnostjo dela poslancem in s tem povezanimi privilegiji glede pridobivanja
               kadrov in glede možnosti za delo. Tukaj si bo treba naliti čistega vina in jaz sem
               vam predsednik, že včeraj predlagal, ampak pač niste upoštevali, na začetku, da bi
               morali, mi smo v tem delovnem telesu tisti, ki najbolj uporabljamo ta zakon in smo
               tudi najbolj zainteresirani, da je ta zakon čist, da bi dali pobudo, da se pristopi k
               spremembam in dopolnitvam tega zakona o poslanci. Še enkrat proceduralno dajem to v
               razmislek in mislim, da bo potrebno, če hočemo biti čisti in če hočemo prinesti take
               rešitve, da se bomo lahko tudi potem, ko bomo šli s tega odbora, lahko pogledali v
               zrcalo. Če bi danes namreč odločali na podlagi tega kar imamo na mizi in kar ste
               pripravili o tem sklepu, jaz zagotovo nimam orodja s katerim bi lahko dvignil roko
               ali pa temu vašemu predlogu tukaj nasprotoval. Zdi se mi, da bi lahko čisto vsi
               zadevali, če bi brez razprave, ki jo je sprožil kolega Anderlič,  to odglasovali, potem bi pa Kos, na uradu
               za preprečevanje korupcije rekli, ko bi izpolnili obrazce, ja pa saj vi pa sploh ne
               poznate zakona, kdo vam je pa rekel, da lahko te reči počnete. Potem bi se z vašim
               podpisom na vas izgovarjali in mislim, da je prevelika, preveliko tveganje in tudi
               prevelika moralna odgovornost, da bi danes o tem razpravljali. Zato bi poprosil, da
               bi lažje se odločalo v prihodnosti, da si preko strokovnih služb državnega zbora, ki
               jih imate, pridobite od enega do drugega neko mnenje, ne imensko, ampak za te profile
               in za takšne stvari ali ustreza zakonodaji, da se lahko strinjamo, da smo seznanjeni,
               ali pa imamo pripombe, hop, kolega, ti pa pač po tem ne moreš biti in damo predlog,
               da se, v državnem zboru, da se temu ta reč odvzame. Zdi se mi, da so skoraj vsi
               kolegi, ki sem jih danes poslušal, bili za to, da bi imeli čiste rešitve in vsled
               tega bi bilo potem tudi dobro, tudi dobro, da bi danes po tem, ko si povemo kaj
               mislimo o teh stvareh, to stvar prekinemo in da nam pripravite za odločanje potem to,
               na podlagi česa bom lahko brez nadaljnjega ta karton dvignil ali ne. Dan danes jaz
               tega materiala oziroma teh razlag tukaj verjetno ne morem dobiti, kajti verjetno so
               bili nekateri kolegi poslanci, ki so prošnje oddali toliko nevešči, ki so prišli
               sedaj v ta ..., da niti niso poznali tega zakona o korupciji, mogoče je tudi kdo
               izmed nas ni tega pozna, ampak ... Anderlič, ki je veteran v tem državnem zboru, to
               prečital in nas opozoril na to past, ki nas čaka. Zaradi tega se pridružujem vsem
               tistim, da bi odločanje o tem preložili. Bi pa bil za to, da bi ta iniciativa, ki sem
               jo dal, da bi se ... zopet ponovil, sprememb in dopolnitev zakona o poslancih bila
               nekako za določenim sklepom ali pa z določenim mnenjem ali pa vsaj v zapisniku tega
               delovnega telesa nekje detektirana.</p>
            </sp>
            <sp xml:id="SDT4-MK-Redna-002-2004-11-11.sp83">

               <speaker>PREDSEDNIK FRANC SUŠNIK:</speaker>

               <p>Hvala lepa. Gospod Moge, pobude za sprejem v zakona ne gredo na pravi naslov. 114.
               člen Poslovnika, ki verjamem, da je vam popolnoma pozna, jasno govori, da je
               predlagatelj zakona lahko samo vlada, poslanec ali pa državni svet. Dajte o tem
               razmisliti in pripraviti predlog zakona, ampak direktno na vodstvo nekega delovnega
               telesa ali komisije ta pobuda ne gre.</p>
               <p>Izvolite.</p>
            </sp>
            <sp xml:id="SDT4-MK-Redna-002-2004-11-11.sp84">

               <speaker>RUDOLF MOGE:</speaker>

               <p>Sem mislil, da bi odbor napisal, saj tak bedak pa tudi nisem, ampak sem rekel, da
               dajem pobudo, da ta odbor daje pobudo, da bi se lahko še o tem pogovarjali. Zagotovo
               ne bo šla ena sama poslanska skupina pa bo ta zakon vložila, ... ... ni treba
               pozvati, da dajemo pobudo, torej vsem poslanskim skupinam ali kaj ali pa kolegiju, da
               se o tem ... pobudo.</p>
            </sp>
            <sp xml:id="SDT4-MK-Redna-002-2004-11-11.sp85">

               <speaker>PREDSEDNIK FRANC SUŠNIK:</speaker>

               <p>Kolegiju in poslanskim skupinam?</p>
            </sp>
            <sp xml:id="SDT4-MK-Redna-002-2004-11-11.sp86">

               <speaker>RUDOLF MOGE:</speaker>

               <p>Ja, ja, da se lotijo tega.</p>
            </sp>
            <sp xml:id="SDT4-MK-Redna-002-2004-11-11.sp87">

               <speaker>PREDSEDNIK FRANC SUŠNIK:</speaker>

               <p>Nadaljujemo z razpravo. Gospod Anderlič.</p>
            </sp>
            <sp xml:id="SDT4-MK-Redna-002-2004-11-11.sp88">

               <speaker>ANTON ANDERLIČ:</speaker>

               <p>Jaz sicer nisem mislil, da bo ta moja intervencija potegnila dolgo razpravo, ampak
               trdno verjamem, da je potrebno nekaj storiti in narediti eno presojo, ki bo taka, da
               bo izključevala recimo primer podeljevanja imunitete v državnem svetu zadnji, ki je
               razvpit, da ne govorim tudi, kako je bilo z imuniteto v prejšnjem mandatu v državnem
               zboru, kar je približno podobno z vidika zanimanja javnosti, kaj funkcionarji
               počnemo. Ko se nekomu podeljuje imuniteta, je to, naj bo privilegij ali pa omogočanje
               njegovega normalnega dela, ker imuniteta se tudi podeljuje zato, ker se
               predpostavlja, da bo delo v organu v katerem je, ovirano zaradi tega, če bo tekel v
               tem času proti njemu postopek na sodišču. In tukaj gre za nekaj podobnega. Presojamo,
               na osnovi zakona, kaj je tisto, kar je še na eni strani združljivo zaradi tega kar je
               osnovno poslanstvo, torej ali ovira delo poslanca, delo poslanca kot takega ali je v
               konfliktu z drugim delom, torej s pridobitno dejavnostjo, kar je pa po naši ureditvi
               prepovedano. Tako, da tukaj je del te presoje, in ker bi bilo res nujno, da ta
               vprašanja razčistimo.
               Predlagam, da se znotraj tega trimesečnega roka, o katerem, mislim, je gospod Sajovic
               že rekel, ko se je treba odločiti, kaj boš počel, ali boš prevzel funkcijo poslanca
               ali boš šel v nek drug poklic, ali pač da v tem času ugotovimo, to pa je združljivo,
               to pa ni. Na prvi pogled ali pa, bom rekel, ta presoja, ko sem več teh stvari vzel v
               roke, so nekatere stvari iz teh obvestil pač take, da jaz te presoje ne morem
               narediti v prid odobritve takih zadev. Se pa strinjam v obrtno smer tudi, da bi
               morali videti, kako pa je z enakostjo poslancev vizavi nekaterih možnosti, ki jih eni
               imajo, drugi pa ne.</p>
            </sp>
            <sp xml:id="SDT4-MK-Redna-002-2004-11-11.sp89">

               <speaker>PREDSEDNIK FRANC SUŠNIK:</speaker>

               <p>Gospod Školč. Se odpovedujete. Gospod Petan.</p>
            </sp>
            <sp xml:id="SDT4-MK-Redna-002-2004-11-11.sp90">

               <speaker>RUDOLF PETAN:</speaker>

               <p>Hvala za besedo. Mislim, da smo se mogoče malo ulovili v eno zanko. Mi samo kopiramo
               prejšnji mandat. V prejšnjem mandatu smo imeli to komisijo o nezdružljivosti
               opravljanja funkcije s pridobitno dejavnostjo in smo mi odločali o tem, ali je neka
               dejavnost možna še v okviru tega 16. člena tega zakona. In isto v državnem zboru, se
               pravi, ista institucija je potem pač te zadeve obravnavala, ali je prišlo do kršitve
               ali ni prišlo. Zdaj pa je to drugače. Ko smo sprejeli ta zakon o korupciji, je pa to
               nek drug organ, ki v bistvu potem malo širše in malo bolj strogo to obravnava. Se
               pravi, če mi zdaj podelimo nek status, da nekdo lahko nekaj opravlja, organ iz neke
               druge veje oblasti pa potem to nadzira. In če mi to damo, pa se tam ugotovi, da se to
               ne bi smelo, potem smo mi praktično naredili tudi neke vrste prekršek. Tega mi ne
               moremo. Zato - zdaj bom na hitro odgovoril, ne mislim sicer tako dejansko, ampak samo
               zaradi primera - te vloge bi morali dati Kosovi komisiji; on bi moral povedati, ali
               je to združljivo ali ni združljivo, da ne bi potem dejansko prišlo do ugotovitve, da
               tega ne bi smel delati, bi mu pa mi dali žegen.</p>
               <p>Tako da smo tule malo na tankem letu. In jaz se strinjam s kolegi, ki so
               razpravljali o tem nekoliko širše, da je treba zadevo malo širše ovrednotiti. Prav pa
               je, da smo tu začeli o tem razpravljati, ker smo pa res prišli do tistega osnovnega
               problema, o katerem so že tudi drugi kolegi omenili, to je status poslanca. Tu je
               osnovni problem. In dejstvo je, da kakorkoli gledamo, tisti, ki se je odločil za
               status poslanca, da bo delal v državnem zboru, je ne glede na to, kakršenkoli poklic
               ima, v tistem trenutku je nekoliko oddaljen od te svoje stroke, pa ni važno, katera
               je, ali je to orodjar, če dela tu, pa ne dela več orodjarskega posla, je nekoliko
               izgubil prakso, razen če fuša doma. Ali je to, ne vem, monter centralne kurjave; če
               je samo tu in tega ne dela, je izgubil kontakt s svojo stroko, razen če fuša, bom
               zopet rekel. Res, da na drugem nivoju, na drugem nivoju je to, če je predavatelj, se
               popolnoma strinjam, in je res, da če ne predavaš, izgubiš stroko. Po drugi strani je
               pa največji problem, da ne ohraniš tam nekega statusa, da si ti tam zaposlen. Ker ko
               mandat mine, če si ti do zdaj opravljal tudi tistih, ne vem, 30 ur ali pa 15 ur ali
               pa eno uro, bil si tam in si se potem lahko vrnil. Če si pa vse prekinil, pa nimaš
               nič. In dejstvo je, da je to treba malo širše. Jaz si v tem trenutku ne upam dajati
               recepta, to tudi priznam. Ampak strinjam se pa z vsemi tistimi, ki ste na to gledali
               širše, in da je to stvar treba nekako ovrednotiti in se lotiti tega malo širše.</p>
               <p>Zato tisti sklep, ki je prej bil, da danes ne odločamo o ničemer, popolnoma
               podpiram, in če bo še kak drug sklep, ga bom tudi podprl. Stvar je treba, bom rekel,
               bobu je treba reči enkrat bob, ne pa da smo se skrivali pa neke segmente reševali. V
               tem trenutku je pa dejansko to, odkar je ta zakon o nasprotju interesov, kar je
               Kosova komisija, ki bo zadevo, jaz si predstavljam, da jo bo zelo resno opravljala,
               pa mogoče mi te pravice sploh nimamo, da bi podeljevali tak status. Hvala lepa.</p>
            </sp>
            <sp xml:id="SDT4-MK-Redna-002-2004-11-11.sp91">

               <speaker>PREDSEDNIK FRANC SUŠNIK:</speaker>

               <p>Hvala lepa. No, na osnovi vsega navedenega prekinjam drugo zadevo 6. točke 2. seje
               mandatno-volilne komisije.  Z
               obravnavo te zadeve bomo nadaljevali na naslednji seji, po pridobitvi temeljite
               presoje zakonodajno-pravne službe o ureditvi in o vsakem posameznem primeru posebej.
               Predlagam pa še oziroma obljubljam, da bomo pobudo za potrebo po spremembi zakona o
               poslancih posredovali kolegiju in poslanskim skupinam.</p>
               <p>Prehajamo na tretjo zadevo v sklopu 6. točke.</p>
               <p>Poslovnik državnega zbora v posebnem poglavju govori o udeležbi poslancev na sejah
               državnega zbora in delovnih telesih in določa tudi, da ima mandatno-volilna komisija
               naloge v zvezi z ugotavljanjem neupravičene odsotnosti poslancev s sej.</p>
               <p>Izkušnje v zvezi z uresničevanjem te naloge govorijo, da je smotrno - in tako smo
               ravnali tudi v preteklem mandatu - določiti delovno skupino, ki to področje
               podrobneje spremlja in predlaga mandatno-volilni komisiji potrebne odločitve, sklepe,
               opozorila, vse, kar je treba v skladu s poslovnikom.</p>
               <p>Predlagam, da tudi mandatno-volilna komisija v tem mandatu izmed svojih članov
               imenuje tričlansko delovno skupino za spremljanje odsotnosti poslancev s sej.
               Predlagam, da sprejmemo tudi sklep, da z današnje seje pozovemo poslanske skupine
               SDS, LDS in SLS, da imenujejo izmed članov mandatno-volilne komisije svojega
               predstavnika v to delovno skupino.</p>
               <p>Predlog sklepa dajem v obravnavo. Razpravo zaključujem. Prehajamo na glasovanje.</p>
               <p>Kdo je za predlagani sklep? <stage>(...)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet in tudi zaključena točka dnevnega reda.
               Prosim, gospod Bajc.</p>
            </sp>
            <sp xml:id="SDT4-MK-Redna-002-2004-11-11.sp92">

               <speaker>JOSIP BAJC:</speaker>

               <p>Sicer, ali sodi ali ne sodi v to točko dnevnega reda, nisem pa uporabil možnosti
               predloga širitve dnevnega reda. Nekateri kolegi poslanci...</p>
            </sp>
            <sp xml:id="SDT4-MK-Redna-002-2004-11-11.sp93">

               <speaker>PREDSEDNIK FRANC SUŠNIK:</speaker>

               <p>To je narobe...</p>
            </sp>
            <sp xml:id="SDT4-MK-Redna-002-2004-11-11.sp94">

               <speaker>JOSIP BAJC:</speaker>

               <p>Ali lahko samo končam?</p>
            </sp>
            <sp xml:id="SDT4-MK-Redna-002-2004-11-11.sp95">

               <speaker>PREDSEDNIK FRANC SUŠNIK:</speaker>

               <p>Težko, sem že zaključil. Naslednjič.</p>
               <stage type="time">(Seja je bila končana 11. novembra 2004 ob 10.45 uri.)</stage>
            </sp>
         </div>
      </body>
   </text>
</TEI>
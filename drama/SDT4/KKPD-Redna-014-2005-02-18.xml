<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="KKPD-Redna-014-2005-02-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>KPDZ - Kolegij predsednika DZ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">4E84A592EA090B59C1256FA8003F4B8D</idno>
               <idno type="custom" subtype="day">FACAA0BF6CDFBE8CC1256FAC00439CF0</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=FACAA0BF6CDFBE8CC1256FAC00439CF0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#KKPD-Redna-014-2005-02-18.KKPD" n="014">
               <name>Redna</name>
               <date when="2005-02-18"/>
            </setting>
         </settingDesc>
         <particDesc>
            <listOrg>
               <org xml:id="KKPD-Redna-014-2005-02-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="KKPD-Redna-014-2005-02-18.KKPD">
                        <orgName key="KKPD">KPDZ - Kolegij predsednika DZ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">DRŽAVNI ZBOR REPUBLIKE SLOVENIJE KOLEGIJ PREDSEDNIKA DRŽAVNEGA ZBORA</stage>
            <stage type="session">14. seja</stage>
            <stage type="date">(18. februar 2005)</stage>
            <stage type="chairman">Sejo je vodil France Cukjati, predsednik državnega zbora.</stage>
            <stage type="time">Seja se je pričela ob 12.04 uri. </stage>


            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Vsem prisotnim lep pozdrav! Sklepčni smo in začenjam 14. sejo kolegija predsednika
               državnega zbora, s tremi točkami dnevnega reda.</p>
               <p>Prehajamo na <title>1. TOČKO DNEVNEGA REDA - DOLOČITEV ČASA OBRAVNAVE TOČK DNEVNEGA
                  REDA 3. SEJE DRŽAVNEGA ZBORA.</title>
               </p>
               <p>Čas obravnave ste prejeli. Je kakšna pripomba, kakšna želja po spremembah
               najavljenega časa? <stage>/Oglašanje iz ozadja./</stage> Dobro, predlagatelji imajo 5 minut, pa
               kakorkoli si razdelijo. To ni problematično. Je še kakšna sprememba?</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Samo vprašanje. Je pri mandatno-volilnih zadevah potrebna kakšna najava ali ne?</p>
            </sp>
            <sp who="SDT4:PleveljMatjaž">

               <speaker>MATJAŽ PLEVELJ:</speaker>

               <p>Ja, ja, časa ne, razpravljavcev. Do zdaj nismo nikoli pri mandatno-volilnih zadevah
               časovno opredeljevali. Časovno ne, pred sejo pa imena razpravljavcev, tako kot vedno.
           </p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Do kdaj je to treba dati?</p>
            </sp>
            <sp who="SDT4:PleveljMatjaž">

               <speaker>MATJAŽ PLEVELJ:</speaker>

               <p>V torek do 12.00 ure.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Dobro. Prehajamo na <title>2. TOČKO DNEVNEGA REDA - PREDLOG ZA OBRAVNAVO ZAKONA PO
                  SKRAJŠANEM POSTOPKU.</title>
               </p>
               <p>Predlagatelj je vlada Republike Slovenije. Gre za predlog za obravnavo zakona po
               skrajšanem postopku, in sicer zakona o spremembah in dopolnitvah zakona o varnosti
               cestnega prometa. Želi predstavnica vlade kaj obrazložiti? Ne. Predlog skrajšanega
               postopka dajem v razpravo. Oprostite! Izvolite, gospa Fajsova.</p>
            </sp>
            <sp who="SDT4:FajsMateja">

               <speaker>MATEJA TAMARA FAJS:</speaker>

               <p>Na vladi menimo, da gre za manj pomembne, manj zahtevne spremembe in dopolnitve
               zakona. Spreminja se samo 24 členov, večina teh sprememb je tehnične narave.</p>
               <p>V osnovi pa so spremembe in dopolnitve usmerjene k uresničevanju antibirokratskega
               programa, saj se prometno nalepko nadomešča s prometnim dovoljenjem in prometno
               dovoljenje bo po tej predlagani ureditvi izkazovalo, kar sedaj izkazuje prometna
               nalepka. Ukinjajo se tudi krajevne oznake in se uvaja enotno oznako za celotno
               Slovenijo. In še dodatna možnost oziroma pomembna sprememba, da bo mogoča
               registracija kjerkoli v Sloveniji.</p>
               <p>Glede na navedeno menimo, da je predlog za sprejem zakona po skrajšanem postopku
               utemeljen.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala. Prosim, gospod Potrč.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Hvala lepa. Jaz bi predlagal vladi, da dovoli, da se zakon obravnava po rednem
               postopku. Mislim, da je v zvezi z vprašanjem nalepk smotrno opraviti celovito
               razpravo. Jaz ne govorim niti za niti proti, ampak je treba in koristno opraviti
               celovito razpravo tudi s povezovanjem opredelitev bodočih ali čimprejšnjih, kako
               urediti vprašanje cestninjenja. To je lahko ali pa ni, ampak samo postavljam pod
               vprašanje, povezano tudi z vprašanjem nalepk. Možno je, da ne bi prišli morda čez dve
               leti v neko podobno situacijo, kjer bi ugotavljali, da bi sicer z določeno
               dograditvijo ali pa z malo drugačno nalepko, ali pa z nekim znakom, čipom na sami
               tablici in podobno rešili obe vprašanji.</p>
               <p>Mislim, da je prav, da če smo - jaz pa ne trdim, da smo - eventualno sprejeli kakšne
               prejšnje odločitve neutemeljeno, da jih zdaj temeljito razmislimo. In da se tega ne
               sprejema po skrajšanem postopku, ampak se omogoči, da se stroka v miru vključi v to
               razpravo. Roki pa vsaj po mojem niso takšni, da bi nas silili, da bi morali zato
               imeti skrajšan postopek, ker je to treba, ne vem, v enem mesecu sprejeti. Hvala.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala gospodu Potrču. Gospod Rop, izvolite.</p>
            </sp>
            <sp who="SDT4:RopAnton">

               <speaker>MAG. ANTON ROP:</speaker>

               <p>Najlepša hvala, gospod predsednik. V poslanskem klubu LDS menimo, da ni osnove za to,
               da bi te spremembe zakona obravnavali po skrajšanem postopku. Menimo, da je tudi
               argumentacija, ki je navedena, 
               vprašljiva, da je nezadostna, da je neustrezna in da v ničemer ne zagotavlja tisto,
               kar je tudi predstavnica vlade povedala, da gre za zadevo antibirokratskega programa.
               Mi ukinjamo neki sistem, ki se je začel sredi 90-ih let na predlog gospoda Štera iz
               Nove Slovenije, ta sistem se je leta dograjeval tudi ob teh zadnjih spremembah in
               temeljna ideja tako, kot smo razumeli, je bila, da se poenostavi pridobivanja vseh
               dovoljen na ta način, da bi lahko državljanke in državljani poenostavljene nalepke,
               ne takšno, kot so sedaj, ki se navajajo kot argument za to, da se ukinja sistem,
               dobivali po pošti domov, da bi se vse evidence združile in da bi v taki in ob taki
               nalepki bili vsi tisti nujno potrebni podatki za to, da bi bila zagotovljena ustrezna
               varnost prometa, se pravi, tehnični pregledi, obvezno zavarovanje, vse tisto, kar
               nujno potrebujejo sodobne države. Torej, gremo z nekega sistema, ki se je poskušal
               približevati sistemu na Nizozemskem in v Nemčiji na sistem, ki smo ga imeli v
               Jugoslaviji. Jaz mislim, da je vprašljivo in tudi ni dorečeno ali bo ta jugoslovanski
               sistem omogočal bolj poenostavljeno funkcioniranje pa seveda so tudi stroški
               vprašljivi.</p>
               <p>Stališče poslanskega klub je, da velja podpreti predloge vlade, v kolikor se bo iz
               analize ugotovilo, da ta sistem oziroma star sistem, ki se predlaga je boljši od
               sistemov, ki bi jih lahko imeli v skladu s predlaganim sistemov, v kolikor bi ga do
               konca dogradili. Torej za današnjo sejo in sejo kolegija je predvsem po moji oceni to
               pomembno, da potrebujemo dodatne analize, dodatno diskusijo in da bi bilo škoda, da
               bi kar tako in po skrajšanem postopku in čez noč spreminjali neki sistem, ki je leta
               nastajal, pravzaprav mislim, da so bili trije ministri, ki so podprli takšen sistem,
               prvo minister je bil iz Nove Slovenije, drugi je bil iz LDS, tretji je bil iz
               Združene liste in sedaj ga zavračamo preko noči, morda opravičeno, morda ne, jaz
               predvsem pogrešam analize, ki bi seveda naredile korektno primerjavo skratka med
               sodobnim sistemom nalepk in pa z nekim sistemom prometnih dovoljenj, ki je seveda
               lahko ob določeni izvedbi tudi boljši, zato res predlagamo tako, kot je bilo tudi
               prej povedano, da gremo s tem zakonom po rednem postopku, da opravimo ustrezno
               diskusijo, analizo in če skupaj ugotovimo, da je to boljše bomo seveda z
               zadovoljstvo, z veseljem podprli predlagana spremembe. Hvala.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala, gospodu Robu. Besedo ima gospod Zamernik.</p>
            </sp>
            <sp who="SDT4:ZamernikBogomir">

               <speaker>BOGOMIR ZAMERNIK:</speaker>

               <p>Hvala lepa. Naša poslanska skupina bo pa za razliko od teh govornikov podprla
               spremembo zakona po skrajšanem postopku iz čisto preprostega razloga. Verjamem, da bi
               nekateri radi analize, ki bi spet veliko stale in tistim proizvajalcem nalepk recimo,
               ki za tak košček papirja, ki je vreden za tisto zaščito vred maksimalno pa sem zelo
               veliko rekel 500 tolarjev, ljudje pa zanj plačajo mislim, da 2500 ali še celo več
               tolarjev, da jim je zelo za to, da  bi se te analize dolgo delalo oziroma da bi se to še
               naprej plačevalo oziroma preplačevalo, tako kot se sedaj preplačuje in zato smo
               seveda zelo za to, da se nalepke ukinejo in se s tem zmanjšajo stroški pri
               registraciji vozila, ki so že itak zadosti veliki. Hvala lepa.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Gospod Rop.</p>
            </sp>
            <sp who="SDT4:RopAnton">

               <speaker>MAG. ANTON ROP:</speaker>

               <p>Poglejte gospod Zamernik, ravno to, kar vi govorite dokazuje, da gre za nepremišljen
               ukrep, torej, če drži to, kar govorite, da je nalepko, da je strošek za nalepko 500
               SIT in da bi bilo možno nalepko še zmanjšati, jo optimizirati in jaz sem prepričan,
               da bo sedanji minister, ki ga vi podpirate, ustrezno vse postopke izvedel, da je
               torej možno pričakovati, da bi takšna nalepka torej res toliko stala kot je strošek,
               če torej drži, kar ste rekel, da so stroški 500 SIT ali pa 400 SIT ali pa 300 SIT,
               ste pravzaprav povedal, da bi bil sistem, ki bi sledil stroške bistveno cenejši od
               prometnega dovoljena za katerega smo pa slišali, da stane oziroma da ta način
               registracije stane več kot 1 000 SIT. Torej, gre samo za izvedbo, gre za predrago
               izvedbo, ki se je dosedaj peljala in v kolikor bi minister naredil cenejšo varianto,
               o kateri vi govorite, da mogoče bi bil to boljši sistem. Vendar še enkrat poudarjam,
               takšni razgovori so seveda razgovori na pamet. Potrebovali bi preprosto primerjavo in
               dejstva in ne rabimo nobene izjemno dolge analize, ampak korektno primerjavo ali pa
               seveda odprto demokratično diskusijo o različnih variantah in brez insinuacij. Tako,
               da resnično predlagam, da gremo po rednem postopku in da ugotovimo vsa ta dejstva o
               katerih ste tudi vi govorili.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala gospod Rop. To je bila bolj razprava kot replika. Nadaljujemo z razpravo,
               gospod Sok ima besedo.</p>
            </sp>
            <sp who="SDT4:SokAlojz">

               <speaker>ALOJZ SOK:</speaker>

               <p>Hvala lepa. Če mi dovolite, bi seveda najprej rad ugotovil, da Nova Slovenija nikoli
               do sedaj ni imela prometnega ministra, torej Nova Slovenija je prvič v vladi. Ampak
               Nova Slovenija je prvič v vladi in če je bil gospod Šter omenjen je bil pač minister
               iz vrst SKD-ja, ne pa iz Nove Slovenije, toliko samo za korektno navedbo.</p>
               <p>Kar se tiče vprašanja in pogojevanja rednega postopka glede cestnin, pač v Novi
               Sloveniji mislimo, da cestnina je s temi nalepkami, v tem trenutku nimajo nobene
               povezave, to je lahko stvar kakšne druge debate, ne pa o predvideni spremembi tega
               zakona, ki je v bistvu res samo v tej smeri, da se ta nalepka, ki je v bistvu
               nepotrebna odpravi. In to čim prej. Kajti, če imamo še naprej v uporabi prometno
               dovoljenje in pa istočasno te nalepke, ki ne dokazujejo čisto nič drugega, kot samo
               datum registracije, ki se seveda lahko mirno vpiše v prometno dovoljenje, potem je
               tukaj eno od teh dveh dokazil preveč. In če vzamemo v obzir še to, da so te nalepke
               slovenske državljane in državljanke stale, ne vem, če je ta številka, ki se je
               omenjala točna, ampak je vrtoglavo visoka. Če je to res šlo v teh nekaj milijard
               stroškov, potem je seveda to treba čimprej spremeniti in v Novi Sloveniji bomo
               vsekakor podprli namen vlade, da to naredi po skrajšanem postopku, se pravi, čimprej,
               da ne zavlačujemo še nadaljnje tri mesece in ljudem ne povzročamo nekega nepotrebnega
               stroška, kajti strošek o prometnem dovoljenju in istočasno nalepk  je nepotreben. Mislim, da se o tem vsi
               strinjamo. Mislim, da je ta zadeva v zvezi z nalepkami bila premalo premišljena. Mi
               smo že takrat imeli številne pripombe na ta zakon o varnosti v cestnem prometu, ki je
               tudi šel takrat hitro skozi državni zbor. Jaz mislim, da to ni edini popravek, ampak
               v tem trenutku je ta smiseln in ga je treba čim prej sprejeti. Nova Slovenija bo
               podprla skrajšan postopek. Hvala lepa.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala, gospodu Soku. Besedo ima gospa Žgajner.</p>
            </sp>
            <sp who="SDT4:ŽgajnarTavšBarbara">

               <speaker>BARBARA ŽGAJNER TAVŠ:</speaker>

               <p>Hvala lepa za besedo. Jaz moram reči, da bo Slovenska nacionalna stranka podprla
               predlog zakona oziroma novel obravnavo po hitrem postopku, kajti ocenjujemo, da je
               zakon v osnovi slab oziroma da vsebuje številno nelogično postavljena določila. Tudi
               sistem kazni je v marsikaterem delu nelogičen in kljub temu, da novela sama ne posega
               korenito v zakon bi bilo potrebno razmisliti o marsikateri drugi spremembi oziroma še
               kakšni noveli konkretnega zakona.</p>
               <p>Je pa vsekakor to kar je predlog novele, ki je pred nami, pač, dobrodošla sprememba.
               Najbolj odmevne so vsekakor omenjene nalepke, ki bi jih bilo smiselno ukiniti.
               Slovenska nacionalna stranka je predlagala, da se tovrstne nalepke ukinejo že z
               amandmaji leta 2002, ko je državni zbor obravnaval zakon o spremembah in dopolnitvah
               zakona o varnosti cestnega prometa. Kajti pokazalo se je, da so nalepke popolnoma
               nelogične, nekoristne in služijo zgolj kot cilj za pridobitniško posameznikov. Zato,
               kot sem že rekla, bo Slovenska nacionalna stranka podprla zakon po hitrem postopku.
               Bi pa rada pri tem poudarila še eno pomembno spremembo, ki je vključena v to novelo,
               to pa je področje registrskih tablic. V Slovenski nacionalni stranki bomo pristopili
               tudi k amandmajem. Namreč, ocenjujemo, da je člen v obliki kakršna je zapisana v
               noveli neustrezen. Namreč, če se spremeni vsebina tablic, potem je potrebno zamenjati
               vse tablice in če računamo približno, da ima posamezni avtomobil tri tablice oziroma
               tri tablice na osebo in če upoštevamo še dejstvo, da je v Sloveniji okoli milijon
               100.000 vozil, potem je to ponovno ogromen strošek, ki bo seveda prišel na vsakega
               posameznika. Kot sem že dejala bomo podprli hitri postopek, bomo pa vložili tudi
               amandmaje.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala gospa Žgajner.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Hvala lepa. Menim, da je vreden razmislek o rednem postopku, ker če je res edino
               izhodišče ali pa tisto o katerem se največ govori, namreč gospod Sok je o njem
               govoril, gospod Zamernik, gospa Zgajnarjeva pravkar, da gre za to, da se spremeni
               nekaj, kar je bilo zlorabljeno, ker je bila zlorabljena nalepka za pridobivanje
               sredstev in podobno, potem jaz resno predlagam, gospodje, dajmo ugotoviti kriminal,
               ki je bil opravljen in dajmo vse tiste, ki so na tej podlagi delali v kazenski
               postopek, ker sicer je to vse eno samo govorjenje, ki je lahko res, morda pa tudi ne.
               In bojim se, da ne bi prenagljena odločitev pred nekaj leti, čeprav se je vlekla leta
               in leta, nekajkrat smo o  njej
               razpravljali, da bi bila sprejeta na podoben način. Izhodišče za resno vlado, da ni
               sposobna dokazati krivde hkrati pa govori, da je to potrebno spremeniti, zaradi tega,
               ker so bile zlorabe je po mojem slab. Gospa Žgajner pa bi opozoril, da je eden od
               razlogov, zaradi katerega opozarjam, da naj gre zakon po rednem postopku prav ta, o
               katerem je ona govorila, da bi bila možnost eventualno podpreti še razpravo o kakšnem
               členu zakona. Predlagam pa je skrajšani postopek in če bo sprejet takšen kot je
               predlagan, potem se ideje gospe Žgajnerjeve ne bodo mogle uresničiti, zakon bo odprt
               samo v tistem delu kot je bil predlagan. Hvala.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Gospa Žgajner se je javila.</p>
            </sp>
            <sp who="SDT4:ŽgajnarTavšBarbara">

               <speaker>BARBARA ŽGAJNER TAVŠ:</speaker>

               <p>Sedaj v tem skrajšanem postopku je seveda prav tako možno vlagati amandmaje in tudi
               marsikatero spremembo vložiti, je pa dejstvo, da novela zakon je predlagana v obliki,
               v kakršni je in kot že povedano, če bo tovrstna novela sprejeta oziroma s temi
               spremembami. Predvsem je za Slovensko nacionalno stranko pomembno, da se ukinejo
               nalepke, kajti nalepke predstavljajo tudi analize so bile opravljene, velik strošek
               za državljanke in državljane oziroma nepotreben strošek, predvsem to je pomembno.
               Tako da, jaz mislim, da gre za spremembe, ki konec koncev niso tako korenite in bi
               jih bilo smiselno sprejeti po skrajšanem oziroma hitrem postopku. Je pa res, verjetno
               bo tudi ta možnost še naprej ostajala, da bo matično delovno telo oziroma verjetno,
               ne vem, verjetno vi v okviru vaše poslanske skupine vložili še kakšno pomembno
               spremembo obstoječega zakona. Ter pa sem dejala, da gre za spremembe, ki so po moji
               oceni oziroma po oceni Slovenske nacionalne stranke takšne, da dejansko ne bodo imele
               bistvenih posledic predvsem kar se tiče ponovnega finančnega zalogaja za državljanke
               in državljane, potem ocenjujemo, da je seveda smiselno novelo sprejemati po hitrem
               oziroma skrajšanem postopku.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala, gospe Žgajner. Tudi to je bila bolje razprava. Jaz bi predlagal, da sicer se
               omejimo na razprave, saj navsezadnje boste vsi prišli. Besedo ima gospod Pavliha.
           </p>
            </sp>
            <sp who="SDT4:PavlihaMarko">

               <speaker>DR. MARKO PAVLIHA:</speaker>

               <p>Hvala, gospod predsednik. Jaz mislim, da ni današnja dilema ta, ali so predlagane
               spremembe dobre ali niso, ampak ali te spremembe uvrstimo v skrajšani postopek in
               mislim, da tu zopet ne moremo mimo 142. člena poslovnika, ki je po moji oceni povsem
               jasen pa ne vem zakaj ga ne uporabljamo. Namreč, vedno znova mislim, da je to že
               četrtič, petič, se sklicujemo na prvo alinejo od štirih prvega odstavka namreč, da
               gre za manj zahtevne spremembe in dopolnitve zakona. Mislim, da sem že zadnjič
               opozoril na to, da je potrebno besedico <q>"manj zahtevne"</q> pa naj me predstavnica
               zakonodajno-pravne službe popravi interpretirati v kvalitativnem in kvantitativnem
               pomenu in ni dovolj, da gre morda samo za bolj preproste nomotehnične spremembe,
               nekaj ukinitev oziroma sprememb členov. Če ugotovimo, da gre za korenite spremembe,
               potem seveda takšna sprememba ni manj zahtevna in bom dal samo nekaj primerov. Ali mi
               lahko rečete, da gre za manj zahtevne  spremembe, če korenito spreminjamo vsaj štiri člene,
               190., 194., 195. in, na primer, 197., in ali mi lahko rečete, da gre za manj zahtevne
               spremembe, če pogledamo tole gradivo, ki ima kar 39 strani - 39 strani! Trdim, da ne
               gre za manj pomembne spremembe, morda gre za dobrodošle spremembe, tako kot je bilo
               danes že rečeno. Ampak, za božjo voljo, zakaj si ne vzamemo več časa in ne
               zlorabljamo instituta skrajšanega postopka, ki je mišljen za druge zadeve, in se
               zadeve lotimo tako, da bo trajala dlje časa. Hvala lepa.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala, gospod Pavliha. No, rad bi pripomnil, ali gre ali ne gre za manj zahtevne
               spremembe, bo odločal kolegij.</p>
            </sp>
            <sp who="SDT4:PavlihaMarko">

               <speaker>DR. MARKO PAVLIHA:</speaker>

               <p>Ampak v skladu s poslovnikom, upam.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Mislim, da je tako vedno bilo, da o tem odloči kolegij. Ni nobenega podrobnejšega
               merila, ni navedeno število členov, ki se sme spreminjati po skrajšanem postopku,
               niti število strani, ki so vsebovane v gradivu, z uvodom, obrazložitvijo in podobno.
               Ampak o tem odloča kolegij, prav zaradi tega se pravzaprav ta razprava odvija.
               <stage>/Oglašanje iz ozadja./</stage> Vas bom zapisal. Gospod Sok, prosim.</p>
            </sp>
            <sp who="SDT4:SokAlojz">

               <speaker>ALOJZ SOK:</speaker>

               <p>No, rad bi samo eno kratko repliko na izvajanje kolega Potrča.</p>
               <p>Torej, jaz nisem slišal, da bi kdorkoli govoril o zlorabi. Sam za sebe lahko rečem,
               da sem eksplicitno govoril o nepotrebnosti. Torej o zlorabi, to naj pač razišče. Jaz
               sem takoj za to tudi, da se to razišče. Ampak vemo, kdo je v tej državi pristojen, da
               lahko sproži tudi kakšen postopek. Trdim pa, da je dvojno, se pravi in nalepka in
               prometno dovoljenje - vsi šoferji to razumejo in vsi vemo, da imamo ta dva dokumenta,
               se pravi, enega na vetrobranskem steklu in na tem je samo datum registracije, in pa
               prometno dovoljenje, ki ga, ko te policist ustavi, še vedno moraš izročiti in ga
               pokazati. Torej, to dvoje je nepotrebno in seveda bomo z veseljem podprli to, da se
               po skrajšanem postopku tisto, kar je nepotrebno, odpravi.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala gospodu Soku. Besedo ima gospa Fajs.</p>
            </sp>
            <sp who="SDT4:FajsMateja">

               <speaker>MATEJA TAMARA FAJS:</speaker>

               <p>Lepa hvala. Želela bi se navezati na izvajanje gospe Žgajnar. In sicer bi želela
               poudariti, da vse tablice, ki so danes v uporabi, ostanejo v veljavi tudi po
               spremembi, ki jo predlagamo. Tako izhaja iz zakona in tako izhaja tudi iz
               obrazložitve, ki je temu zakonu priložena. Tako piše, da določbe 195. člena novega
               zakona, ki se predlaga, ki se nanašajo na vsebino registrskih tablic, se pričnejo
               uporabljati v enem letu po uveljavitvi zakona, registrske tablice, izdane na podlagi
               starega zakona, pa ostanejo v veljavi tudi po uveljavitvi predlaganih sprememb in
               kljub predlaganim spremembam.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Rop. Prosim.</p>
            </sp>
            <sp who="SDT4:RopAnton">

               <speaker>MAG. ANTON ROP:</speaker>

               <p>Rad bi se predvsem odzval na nekatere trditve, ki so se tu pojavile, čeprav je seveda
               dejstvo, in to tukaj vidimo, da je velika koalicija, to je obstoječa koalicija plus
               Slovenska nacionalna stranka, odločena in argumenti ne štejejo. Torej ste se
               odločili, boste preglasovali in še en ukrep sprejeli. Tako kot ste obvezno zavarovanje dvignili in se bo to
               kmalu pokazalo na žepih državljank in državljanov, se bo kmalu tudi pokazalo, da bodo
               imeli več opravkov, kot bi jih imeli, in verjetno tudi višje stroške, kot bi jih
               imeli, če bi nalepke racionalno definirali, opredelili in izvedli. Vsi tukaj iz te
               velike koalicije, ki očitno obstaja v tej državi, imate enotno mnenje. To enotno
               mnenje je: nalepka je nepotrebna, zato jo je treba po hitrem postopku, takoj, po
               skrajšanem postopku odpraviti, ker je zanič. Zelo zanimivo je, da je v Nemčiji ne
               odpravijo, da je cela Nemčija ne odpravi, da je Nizozemska ne odpravi, da je v Evropi
               ne odpravijo - vi jo boste pa takoj in čez noč. In to z argumentacijo, da so stroški
               nalepke 500 tolarjev. In to je ključna argumentacija, ki govori v prid temu, da je
               torej nalepko možno z bistveno nižjimi stroški izvesti, izpeljati, in da bodo stroški
               nato nižji kot tisti, o katerih govori vlada, da bodo stroški za prometno dovoljenje.
               To vam ni pomembno, zato ker ste se odločili, da boste tako glasovali.</p>
               <p>Seveda obžalujem, da ne dovolite, da bi skozi redni postopek v državnem zboru prišli
               stvari do dna, da bi ugotovili, kakšni so res stroški, kakšni so koraki in ali res
               potrebujemo in prometno dovoljenje in nalepko, ali imamo lahko samo enega ali
               drugega, in kaj je tisto, kar je boljše za slovenske državljanke in državljane. Mi si
               samo to želimo - odprto diskusijo, argumentirano, demokratično diskusijo in seveda
               čas, da jo opravimo, popolnoma nič drugega. Če tega ne želite, boste nase vzeli vso
               odgovornost za tisto, kar se bo zgodilo. Tako kot ste za obvezno zavarovanje prevzeli
               vso odgovornost. In ko se bo dvignilo obvezno zavarovanje, bomo mi na to opozorili
               slovenske državljanke in državljane. In ko bodo morali vsako leto hoditi in
               podaljševati prometno dovoljenje in zraven plačevati, kar bodo plačevali, jim bomo
               tudi povedali, kolikokrat bi lahko šli in opravljali svoje posle - enkrat na tri leta
               namesto vsako leto, in verjetno z nižjimi stroški. Vendar pa argumenti ne štejejo,
               torej boste pač izglasovali, kar boste.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala gospodu Ropu. Besedo ima gospod Potrč.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Hvala lepa. Želel sem, gospod predsednik, povedati samo svoje mnenje k vaši
               ugotovitvi. Namreč, če sem pravilno razumel, ste ugotovili, da odloča kolegij, ne v
               skladu s poslovnikom, ampak o tem, kaj je prav. V tem delu nimate prav. Kolegij res
               odloča, vendar moral bi upoštevati vse štiri alineje, ki so predvidene kot pogoj za
               skrajšani postopek. Če ti pogoji niso izpolnjeni, nima pravice tega odločiti;
               formalno da, vsebinsko pa ne. Hvala.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>No, jaz nisem rekel - moram popraviti -, da kolegij odloča lahko v nasprotju s
               poslovnikom. Ampak poslovniške določbe, ki niso podrobno definirane glede zahtevnosti
               materije, kot je bilo omenjeno, po številu členov in podobno, o tem seveda, o
               skladnosti odločitve, s poslovnikom odloča kolegij.</p>
               <p>Še kdo? Če ni več razprave, dajem na glasovanje predlog, da se zakon o spremembah in
               dopolnitvah zakona o varnosti cestnega prometa <stage>(EPA-120/IV)</stage> obravnava po skrajšanem
                  postopku. Kdo je za, naj
               dvigne roko? <stage>(DeSUS, SDS, NSi, SLS, SNS.)</stage> Je kdo proti? <stage>(LDS, ZLSD.)</stage></p>
               <p>Predlog je sprejet.</p>
               <p>Prehajamo na <title>3. TOČKO DNEVNEGA REDA - RAZNO</title>. Želi kdo, glede<gap n="..."/> Ja,
               izvolite.</p>
            </sp>
            <sp who="SDT4:RopAnton">

               <speaker>MAG. ANTON ROP:</speaker>

               <p>Poslanski klub LDS predlaga, da razširimo dnevni red 3. redne seje državnega zbora,
               in sicer <gap n="..."/><stage>/Nerazumljivo./</stage><gap n="..."/> s poročilom varuha človekovih pravic o problematiki
               izbrisanih v letnih poročilih varuha. Argument je, da so se doslej poročila vedno
               obravnavala, in prav je, da poročilo, ki obravnava človekove pravice, ki je seveda
               tudi občutljivo, obravnavamo tudi v državnem zboru in ob tem izrečemo svoja mnenja,
               to se nam zdi smiselno, tudi potrebno, ker je to tema, o kateri se je zelo veliko
               govorilo v Sloveniji. Zato predlagamo pač razširitev dnevnega reda in seveda upamo,
               da nas boste podprli.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala. Še kdo pod točko razno? Jaz bi samo še eno pripombo dal. Na zadnji seji, ko
               smo se pogovarjali o roku, petdnevnem roku za sklic seje, to se pravi pet dnevni rok
               za sklic in pa gradivo za sejo, sem sicer rekel, da bomo odslej naprej skušali
               gradivo dostaviti prej, ne šele v ponedeljek za petkovo sejo, pri čemer pa nisem
               jasno povedal, da gre samo za tiste primere, v katerih bomo ocenili, da gre za zelo
               zahtevno materijo, in bo materija na razpolago že prej. To lahko, da se bo zgodilo
               tudi teden dni ali pa deset dni prej. Po poslovniku pa je vsekakor ustrezno
               sklicevati v ponedeljek za petkovo sejo. Toliko samo v obrazložitev, da se ne bi
               čudili, če bomo v bodoče tako kot je bilo v prejšnjem mandatu v navadi, v ponedeljkih
               sklicevali za petkovo sejo. Hvala. To je samo obrazložitev, sem dal.</p>
               <p>Poslovnik, v kolikor se roki štejejo v dnevih, se rok, ki pade na praznik prenese
               ali nedeljo, prenese na prvi naslednji dan, to je v ponedeljek, tako je bilo vedno,
               tudi v prejšnjem mandatu. Nikoli nihče ni tega problematiziral, tudi opozicija v
               prejšnjem mandatu ni. In menimo, da ni nobenega razloga, da ne bi spoštovali
               dosedanjo prakso in tudi predvsem glede tega, ki je ta praksa v skladu s poslovnikom.
               Hvala lepa.</p>
               <stage type="time">(Seja je bila zaključena 18. februarja 2005 ob 12.36 uri.)</stage>
            </sp>
         </div>
      </body>
   </text>
</TEI>
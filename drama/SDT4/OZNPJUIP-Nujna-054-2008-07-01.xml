<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZNPJUIP-Nujna-054-2008-07-01">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">9CC0286B6F204CE7C125747500288486</idno>
               <idno type="custom" subtype="day">F345DAA92C84D853C1257479003842D0</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=pmagdt&amp;uid=F345DAA92C84D853C1257479003842D0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZNPJUIP-Nujna-054-2008-07-01.OZNPJUIP" n="054">
               <name>Nujna</name>
               <date when="2008-07-01"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZNPJUIP-Nujna-054-2008-07-01.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZNPJUIP-Nujna-054-2008-07-01.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">54. nujna seja</stage>
            <stage type="date">(1. julij 2008)</stage>
            <stage type="chairman">Sejo je vodil Drago Koren, predsednik odbora.</stage>
            <stage type="time">Seja se je pričela ob 8.03.</stage>


            <sp xml:id="SDT4-OZNPJUIP-Nujna-054-2008-07-01.sp1">

               <speaker>PREDSEDNIK DRAGO KOREN:</speaker>

               <p>Dobro jutro poslankam, poslanki, poslancem in ostalim, ki ste prisotni. Pričenjam
               54. nujno sejo Odbora za notranjo politiko, javno upravo in pravosodje. Obveščam vas,
               da bo mag. Boruta Sajovica nadomeščal gospod Jožef Školč. Ga prav lepo pozdravljam na
               tem našem odboru in želim dobro počutje in uspešno delo.</p>
               <p>Ker k dnevnemu redu seje ni bilo predlogov za razširitev oziroma za umik točke, je
               dnevni red takšen kot ste ga sprejeli s samim sklicem.</p>
               <p>Tako prehajamo kar k <title>1. TOČKI - OBRAVNAVA PREDLOGA SKUPINE POSLANK IN POSLANCEV
                  DRŽAVNEGA ZBORA ZA ZAČASNO ZADRŽANJE 82. ČLENA ZAKONA O VOLITVAH V DRŽAVNI ZBOR</title>. Pri tem bi vas rad takoj na začetku opozoril, da imamo mnenje
               Zakonodajno-pravne službe in tudi razprava in sklepanje bi bila danes samo o začasnem
               zadržanju, ker je pač potrebno do 2. to mnenje posredovati. Tako da o sami vsebini
               danes ne bi govorili, ker pač imamo za to šestdesetdnevni rok in tudi mnenje
               Zakonodajno-pravne službe ni pripravljeno tako, da bi lahko o sami vsebini. Se pravi,
               da bomo danes govorili samo o zadržanju.</p>
               <p>Kot gradivo ste prejeli zahtevo z dne 20. 6. 2008, mnenje Zakonodajno-pravne službe
               z dne 30. 6. 2008 pa mnenje Vlade, ki se sedaj deli. Še ne? Se pravi mnenje Vlade je
               šele prišlo in bo tekom seje vam dostavljeno na klop.</p>
               <p>Na sejo odbora sem vabil Ministrstvo za javno upravo in pa Zakonodajno-pravno
               službo. Želi mogoče na začetku besedo predstavnik Zakonodajno-pravne službe gospod
               Samo Divjak? Izvolite.</p>
            </sp>
            <sp xml:id="SDT4-OZNPJUIP-Nujna-054-2008-07-01.sp2">

               <speaker>DR. SAMO DIVJAK:</speaker>

               <p>Lep pozdrav gospod predsednik in gospe poslanke in poslanci. Dober dan želim. Pred
               seboj imate naše mnenje, ki se nanaša na en del vložene zahteve za oceno ustavnosti
               82. člena zakona o volitvah v Državni zbor in sicer na tisti del v katerem so
               predlagatelji oziroma vlagatelji zahteve predlagali začasno zadržanje izvršitve te
               zakonske določbe ter hkrati predlagali Ustavnemu sodišču naj določi tudi način
               izvrševanja svoje odločitve.</p>
               <p>Iz našega mnenja, ki ste ga dobili izhaja ocena, da za začasno zadržanje niso
               izkazani tisti pogoji, ki so potrebni po 39. členu zakona o Ustavnem sodišču. 39.
               člen zakona o Ustavnem sodišču nakazuje oziroma odkazuje na težko popravljive
               škodljive posledice, ki bi nastale, če zakon ne bi bil zadržan. V Zakonodajno-pravni
               službi ocenjujemo in vam predlagamo, da to tudi sprejmete. Da kot rečeno, take težko
               popravljive škodljive posledice v navedbah vlagateljev zahteve niso podane.
               Vlagatelji zahteve obrazlagajo pravzaprav težko popravljive in škodljive posledice v
               parih stavkih na zadnji strani svoje vloge oziroma svoje zahteve in pri tem se
               sklicujejo na morebiten dvom, ki bi lahko nastal glede legitimnosti opravljenih
               volitev, če Ustavno sodišče ne bi začasno zadržalo te zakonske določbe.</p>
               <p>Kot rečeno, ocenjujemo, da so te navedbe presplošne in ne omogočajo oziroma naj ne
               bi bili podlaga za začasno zadržanje. Pri <stage type="mag">(Nadaljevanje)</stage> tem smo v našem mnenju tudi povedali, da je pojem težko popravljive
               škodljive posledice pravzaprav pravni standard, ki ga izpolnjuje ustavno-sodna
               praksa. To smo tudi pregledali kolikor smo uspeli v tem času pogledati in moram reči,
               da pravzaprav potrjuje našo oceno, da težko popravljivih in škodljivih posledic
               vlagatelji zahteve niso v dovoljni meri izkazali. Kot ste lahko prebrali v našem
               mnenju pa smo dodatno še zapisali, da bi, če bi se sledilo dobesedno predlogu
               vlagateljev zahteve glede začasnega zadržanja šlo pravzaprav preko okvirjev. Kajti
               vlagatelji zahteve predlagajo začasno zadržanje celotnega tega 82. člena v delu, ki
               se nanaša na volitve v tujini. To pa niso samo tisto kar je za vlagatelje zahteve
               sporno. Naši državljani v tujini s stalnim prebivališčem, pač pa tudi druge osebe. Se
               pravi naši državljani, ki so pač začasno v tujini.</p>
               <p>Glede navedeno pač predlagamo, da to naše mnenje sprejmete. Ob tem smo na koncu
               opozorili pravzaprav še na eno dejstvo in sicer, da gre pri volilni zakonodaji za
               zakonodajo, ki se jo sprejema z dvotretjinsko večino. Ko smo pogledali rezultat
               glasovanja smo videli, da je bila ta večina upoštevana. 62 poslank in poslancev je
               po, če sem prav videl, glasovalo za. Mislim, da je bilo proti pa 7. Se pravi ta
               ustavno zahtevana večina je bila spoštovana. V Ustavi ste poslanci, ko ste sprejemali
               to ustavno določbe s tem tudi dali večjo težo tej volilni zakonodaji. Toliko zaenkrat
               gospod predsednik. Hvala.</p>
            </sp>
            <sp xml:id="SDT4-OZNPJUIP-Nujna-054-2008-07-01.sp3">

               <speaker>PREDSEDNIK DRAGO KOREN:</speaker>

               <p>Hvala lepa Zakonodajno-pravni službi. Želi predstavnik Vlade? Izvolite gospod
               sekretar, gospod Rep.</p>
            </sp>
            <sp xml:id="SDT4-OZNPJUIP-Nujna-054-2008-07-01.sp4">

               <speaker>MAG. ROMAN REP:</speaker>

               <p>Hvala gospod predsednik. Glede na to, da nimate še mnenja Vlade je prav, da mogoče
               kakšno besedo tudi sam spregovorim o tem mnenju, ki upam, da ga boste kmalu dobili na
               mizo. Po mnenju Vlade je vsekakor takšno zadržanje kot je predlagano nesprejemljivo,
               absolutno nesprejemljivo tik pred volitvami in seveda absolutno se lahko strinjamo
               tudi z mnenjem Zakonodajno-pravne službe. Pri tem bi pa še dodal mogoče nekaj
               konkretnih praktičnih vidikov kaj bi pomenilo tovrstno zadržanje.</p>
               <p>V prvi vrsti moramo vedeti, da če bi tudi do tega prišlo je potrebno vse državljane
               in pa državljanke, ki živijo v tujini o tem tudi pravočasno individualno obvestiti.
               Namreč vsi ti ljudje danes pričakujejo, da bodo avtomatično dobili vso volilno
               gradivo tako, kot so ga dobili na zadnjih volitvah, ki so bile izpeljane na podlagi
               veljavne zakonodaje in pa tudi veljavnega 82. člena.</p>
               <p>Kot drugo je treba povedati, da tudi v teh, v primeru zadnjih volitev, se pravi
               predsednika republike ni, v praksi ni bila izkazana nobena kršitev oziroma nobena
               nepravilnost, ki bi se vezala na konkretno določbo o kateri danes tukaj razpravljamo.
               In še enkrat če pogledamo seveda za vse to, za vsa ta opravila ni več dovolj časa. Ne
               smemo pozabiti, da volitve so že razpisane. Torej za volitve v Državni zbor, da so
               začela volilna opravila teči z 30. 6. in po našem mnenju bi kakršno koli spreminjanje
               oziroma spreminjanje samega postopka glasovanja bilo neprimerno.</p>
               <p>Mogoče še za konec, če pogledamo postopkovno kaj to pomeni. Se pravi potrebno bi
               bilo obvestiti vse državljanke in državljane v tujini. Le-ti bi se morali odločiti
               oziroma sporočiti svojo zahtevo, da bodo volili, država bi jim seveda morala poslati
               volilno gradivo, izvesti bi se morale volitve in torej in glasovnice morale priti
               nazaj v Slovenijo. Vsa ta opravila v času, ki je še pred nami do volitev po našem
               mnenju ni možno izvesti in ni dovolj časa, zato temu absolutno nasprotujemo.
               Hvala.</p>
            </sp>
            <sp xml:id="SDT4-OZNPJUIP-Nujna-054-2008-07-01.sp5">

               <speaker>PREDSEDNIK DRAGO KOREN:</speaker>

               <p>Hvala lepa predstavniku Vlade. Odpiram <stage type="mag">(Nadaljevanje)</stage> razpravo o mnenju Zakonodajno-pravne službe. Gospod Školč
               izvolite.</p>
            </sp>
            <sp xml:id="SDT4-OZNPJUIP-Nujna-054-2008-07-01.sp6">

               <speaker>JOŽEF ŠKOLČ:</speaker>

               <p>Hvala lepa. Jaz bi kakšen stavek, če je dovoljeno, rekel tudi o teh trditvah, ki jih
               je tu predstavil gospod Rep in ki jih je žal, bom rekel, težko natančneje komentirati
               glede na to, da Vlada, ne bom rekel skriva, ampak zelo počasi transportira svoje
               mnenje v Državni zbor, hkrati pa tu pripoveduje, da zmanjkuje časa, da bi odpravili
               morebitne nepravilnosti, ki bi se po našem zatrjevanju lahko na teh volitvah
               zgodile.</p>
               <p>Če začnem s tem zadnjim je potrebno povedati, da se je pokazalo ravno pri izvedbi
               volitev za predsednika republike, da je del ureditve, ki ureja glasovanje po pošti,
               ne samo v povezavi z 82. členom in seveda tudi drugimi predpisi tak, da lahko
               povzroči določene težave. Mi smo kot predlagatelji seveda napadli ta 82. člen, da
               tako rečemo, zaradi tega, ker so se organi, ki pač izvajajo volitve, pripravljajo
               različne akte obesili na eno določbo tam in potem pač izvedli volitve takrat kot so
               jih že izvedli. Seveda ni res, da ne bi bilo nobenih dvoumnosti in težav pri volitvah
               predsednika gospod Rep. Bile so. Imeli smo primere, ko so dobili te glasovnice
               ljudje, ki jih je ni smeli dobiti, imeli smo primere, ko so jih dobili pokojnike,
               imeli smo primere ko so dobili celo po dve glasovnici ali pa tuji državljani in tako
               naprej. Res pa je, da vse te stvari niso vplivale na izid volitev na veliko srečo in
               iz tega vidika pač niso povzročile še dodatnih pravnih zapletov ali pa morebitnih
               presoj pred sodiščih, tako kot so jih v nekem sorodnem primeru glasovanja po pošti
               povzročili v primeru volitev v občini Izola. Tako da to zatrjevanje, da se ni čisto
               nič zgodilo ne drži.</p>
               <p>Druga trditev precej za lase privlečena je ta, da je potrebno državljane v tujini
               obveščati vsakega posebej, kot ste tu zatrjevali o volilni zakonodaji. Ne spomnim se,
               da bi po prejšnjem volilnem zakonu po pošti posebej obveščali. Zato je precej
               izkrivljena trditev, da je pa v tem primeru to potrebno. Iz tega vidika ta argument
               gospod Rep odpade. Prosil bi vas, če bi nam pokazali na kakšen način je Vlada v
               prejšnjem primeru ko je bil ta zakon sprejet te ljudi ...<stage>/Oglašanje iz klopi./</stage>...
               Tudi sedaj bodo lahko pač se odzvali na razpis volitev. To, da so vsi dobili
               glasovnice po pošti je ravno tisto kar je sporno.</p>
               <p>Če povežem ta zatrjevanja s stališčem Zakonodajno-pravne službe na katerega se
               naslanjate je seveda po običaju, da Zakonodajno-pravna služba poskuša obraniti tisto
               kar je Državni zbor sprejel. To je bilo zmeraj in iz tega vidika ne vidimo težav.
               Treba pa je vedeti, da takrat ko se je ta zakonodaja sprejemala ta problem ni bil v
               ospredju zanimanja. Zagotovo ne<stage type="mag">(Nadaljevanje)</stage>
               in je mogoče tudi ušel pozornosti opozicije ali pa zainteresirane javnosti, če hočete
               in tako naprej. Iz tega vidika so bile tudi druge rešitve v tem zakonu sprejete, ki
               so kasneje vložile presojo pred Ustavnim sodiščem in na nekatere nepravilnosti in pa
               pomanjkljivosti je Ustavno sodišče opozorilo in jih mora Državni zbor odpraviti,
               kljub temu, da zatrjujete, da je bilo to sprejeto z dvotretjinsko večino. Ta argument
               je samo slepili argument za tiste, ki pač ne poznajo postopkov v Državnem zboru.
               Zakon ne bi veljal, če ne bil imel te predpisane večine. Iz tega vidika je ta
               argument, ne vem, ne da je ničen, ampak je smešen. Če zakon ne bi imel ali pa nekaj
               rešitev dvotretjinske večine predpisane, potem pač ne bi veljal, tako kot se lahko
               zgodi, da določene stvari za katere se kasneje izkaže, da so dobre, so pa
               preglasovane v tem Državnem zboru ne veljajo zato, ker nimajo predpisane večine.</p>
               <p>Tako da tu se čudim, da je bila glavnina obrambe Zakonodajno-pravne službe in Vlade
               v tem, da je bil zakon sprejet z dvotretjinsko večino. S kakšno naj pa bo? Tako da
               jaz bi ta del preprosto spustil.</p>
               <p>Drugo zatrjevanje, ki ga delita tako Vlada, kot tudi Zakonodajno-pravna služba je,
               da gre za neko splošno navajanje, da bi lahko prišlo do nepopravljivih posledic.
               Drugače kot splošno predvideti, da pride do nekih težav gospodje ni mogoče. Mi lahko
               vam v tem trenutku in tudi vaše zavračanje je a priorno. Mi vam pa lahko tu
               predstavimo, če želite na način primerov, ki so bili v preteklosti, da so glasovi iz
               tujine še kako pomembni za ugotavljanje izidov v posameznih volilnih enotah in še
               bolj za eventualno ugotavljanje izidov kdo iz katere liste dobi tisto relativno
               večino zato, da osvoji v imenu liste mandat. To niso nepomembne stvari. Mi pa v tem
               trenutku težko rečemo kaj se bo lahko zgodilo. Lahko si pa pogledate in tu ravno
               predsednik odbora iz stranke, kjer je nekaj časa veljalo, da bo v Državni zbor
               izvoljen en kandidat, kasneje pa se je izkazalo zaradi teh glasovnic iz tujine, da je
               v Državni zbor prišel drug kandidat. Podobno se je zgodilo tudi na listi SLS, če se
               ne motim. Se pravi od strank, ki so prestopile prag gospodje, so bile dve odvisne od
               enega, dveh, treh ali pa petnajstih glasov iz tujine. Ne vemo kako so bili glasovi
               recimo prerazdeljeni oziroma pridobljeni za tisto mesto, ki ga je kasneje kot
               poslanka, ki nadaljuje mandat za določen čas dosegla gospa Zupanova. Zanimivo bi bilo
               videti, če ni tudi tem, lahko v relaciji do drugega kandidata se zgodilo nekaj
               podobnega. Čisto mogoče. Zato zatrjevati, da ne gre za odločilne momente je nemogoče.
                  <stage type="mag">(Nadaljevanje)</stage> Iz vidika pravic, ki jih
               imajo tisti, ki aktivno uveljavljajo volilno pravico. Ne govorim o tistih, ki jih
               pasivno. Je vsak glas zelo pomemben in mi lahko to pišemo, ampak določene stvari
               mislim, da se jih lahko tudi nekako predpostavlja, da jih tukaj vemo. Zato bi rekel,
               da predvsem Zakonodajno-pravna služba, če zatrjuje, da gre za neko splošno trditev,
               potem ona še bistveno manj pove o tem kaj bi bile tiste konkretnosti, ki bi lahko
               povzročile spornost tega.</p>
               <p>Seveda je ključna diskusija o tem ali se to začasno zadrži ali ne. Preprosto iz
               razloga, ker če se ne zadrži, potem seveda in tu ne razumem, da je mogoče zatrjevati
               nasprotno, potem je ugotovitev izidov je nepovratna gospodje. Ugotovitev volitev na
               izide je nepovratna. Ali je zdaj to nepopravljiva škoda ali ne, to je pač termin, ki
               ga uporabljamo zagotovo. Pač če bo kdo v tem oziru oškodovan, je to nepopravljiva
               škoda. Zagotovo to pomeni težavo z legitimiteto in kaj je hujšega, ne bom rekel za
               pravnike, zagotovo pa za Državni zbor, kaj je hujšega, kot če je načeto vprašanje
               legitimitete volilnega izida. Pravnikom je mogoče, določenim, ne vsem, da ne bo
               kakšnih nesporazumov, to bagatelno. Ampak za ugotavljanje izidov pa to ni in
               verjemite, da ni nepomembno in to smo videli tudi zdaj v praksi Državnega zbora, ko
               ljudje prestopajo naprej in nazaj in se selijo gor in dol. Še kako je pomembno kdo
               dobi mandat. Iz tega vidika ne moremo pristati tudi na to tezo, češ razmerja v
               parlamentu se ne bodo spremenile, ker so pač poslanke in poslanci vseh barv do sedaj
               dokazali, da ni nobenega problema, da pač s svojim mandatom tako kot jim dopušča
               Ustava, da ne bo sporno, prosto razpolagajo. Ampak to pomeni, da je še kako pomemben
               vsak mandat in da to vaše zatrjevanje, češ, da ti glasovi ne morejo vlivati na izid
               volitev na kasnejšo konstelacijo ne zdržijo neke politične in mislim, da tudi ne
               pravne presoje. Iz tega vidika je seveda mogoč, ...<stage>/Nerazumljivo./</stage>... potrebno
               izvesti to začasno zadržanje. Zadrega predlagateljev tega ukrepa je v tem, da ne
               morejo predlagati oziroma ne smejo, če pričakujejo od Ustavnega sodišča kako bi se to
               sicer lahko rešili in s tem rešilo.</p>
               <p>S tem pa tudi končujem, take predloge kako bi se to rešilo smo v tem Državnem zboru
               pravočasno predlagali. Zato tudi odpade ta argument, češ je prepozno. Mi smo te
               ukrepe pravočasno predlagali. Bili so zavrnjeni s strani Vlade, če se ne motim z
               argumentom, da bo pripravila bolj temeljite predloge. Ni jih. Vlada je <stage type="mag">(Nadaljevanje)</stage> odgovorna, da vodimo danes to
               diskusijo tukaj, da obstaja dvom o tem, ker jih ni pripravila. Ne glede na to, da je
               predstojnik resorja, ki ga tu zastopa gospod Rep rekel, da je del tistih rešitev
               sprejemljiv, ki smo jih takrat predlagali. Seveda je poglavar Vlade, drugače se mu ne
               more reči, presodil, da v tem primeru minister ni pristojen. Kdo je ne vemo in iz
               tega vidika je ostalo tako kot je. Ampak to izgovarjanje na čas je čisto vprašanje
               politične odgovornosti Vlade. Tu si pač v opoziciji, če ravno so tudi kakšni
               komentarji taki, tega ne dovolimo pripisati. Opozarjali smo pravočasno, imeli smo
               rešitve, nudili smo tudi drugim poslanskim skupinam, da sodelujejo pri oblikovanju te
               vrste zakonodaje. To se je v preteklosti že dogajalo. Morebiti je tudi zaradi tega
               prišlo do kakšne rešitve, ki se je kasneje izkazala za sporno, ampak ta dogovor okrog
               načina izvedbe volitev do tega mandata nikoli ni bil peljan na način kot je sedaj. Da
               čakamo milost Vlade, da te milosti ni, potem pa reče: "Zdaj je pa prepozno, da se
               karkoli naredi."</p>
               <p>In da končam. Ni razlika med volitvami predsednika in volitvami v Državni zbor. Je
               tudi v tem, da pri volitvah predsednika je čisto vseeno kje je kdo evidentiran v
               Sloveniji. Ker vsi volijo enega. Pri volitvah v Državni zbor je pa pač ta posebni
               volilni imenik še kako pomemben, ker ti naslovi v Sloveniji pomenijo tudi odločitev
               za koga bodo ti ljudje volili in iz tega vidika je tudi vprašanje teh praznih
               glasovnic, ki ga tu puščamo bolj odprto. Težko boste vi poslali, ne vem, kamorkoli,
               če hočete na Hrvaško, v Avstrijo ali pa v Argentino prazno glasovnico in pričakovali,
               da bodo ljudje tam glasovali za kakšno listo, za katere v tem trenutku še niti imena
               ne vemo, ker bodo tudi mogoče liste, ki ne bodo stranke. Še težje boste pričakovali,
               da bodo recimo, "magari" kot pravite za stare sile poznali vseh 88 kandidatov ali pa
               bom rekel za tiste, ki kdo sklepa, da se komu bližje. Nemogoče je, da pač dobro
               ocenim, poleg Lojzeta Peterleta poznali še 87 iz NSi-ja. Kako bodo potem glasovali?
               Seveda bodo morali poznati tudi iz LDS, iz Zares in tako naprej. To so realni
               problemi pred katerimi si pač zatiskate oči in pravite, da smo prišli z njimi
               prepozno. Prišli smo pač na edini možni način in Ustavno sodišče ima možnost, da pove
               kako se to da narediti, ne da bi poseglo v način volitev in ta ukrep Ustavnega
               sodišča bi bil zelo pomemben tudi za pomiritev teh vseh strasti okrog volitev. Iz
               tega vidika bi bilo dobro, če bi Državni zbor oziroma v tem primeru odbor Državnega
               zbora tak ukrep podprl. Kajti to bi precej razbremenilo to diskusijo okrog namenov
               ali pa skritih namenov v zvezi z volitvami. Hvala lepa.</p>
            </sp>
            <sp xml:id="SDT4-OZNPJUIP-Nujna-054-2008-07-01.sp7">

               <speaker>PREDSEDNIK DRAGO KOREN:</speaker>

               <p>Hvala. Gospod Potrč izvolite.</p>
            </sp>
            <sp xml:id="SDT4-OZNPJUIP-Nujna-054-2008-07-01.sp8">

               <speaker>MIRAN POTRČ:</speaker>

               <p>Hvala lepa. O pomenu legitimnosti volitev najbrž temu odboru in tudi
               Zakonodajno-pravni službi, Vladi ni treba govoriti. Vsak dvom, ki kakor koli pušča
               vprašanje legitimnosti volitev je lahko zelo, zelo politično vprašljiv in lahko
               postavi pod vprašaj ne samo trenutno izvolitev. Lahko postavi pod vprašaj tudi
               legitimnost oblasti, ki na ta način je vzpostavljena. Zato se mi zdi, da je skrb
               vsakega poslanca in poslanke pa tudi tega odbora in Državnega zbora pač v tem, da
               možne posledice predvidi, oceni in ugotovi ali je takšen dvom upravičen ali ne. Zato
               se mi zdi nesprejemljivo in ne razumem, da je Zakonodajno-pravna služba postavila pod
               vprašaj ali je predlog, da se opravi začasno zadržanje presplošen ali v zadostni meri
               utemeljen. Zakaj? Gospodje iz Zakonodajno-pravne službe ob mojem soglasju, da v
               načelu branite stališče Državnega <stage type="mag">(Nadaljevanje)</stage> zbora, ki ga, bom rekel jaz sprejemam na znanje, ker vem za njega. Ali
               je prav ali ne, to je druga diskusija, ne za današnji dan ali za to temo. Ampak
               celotna vsebina našega predloga je vezana na opozorila, ki lahko povzročajo dvom o
               legitimnosti volitev. Celoten predlog in na koncu samo pravimo, glede na to, da so
               zdaj kmalu res volitve predlagamo, da z začasnim zadržanjem uredite tisti minimum, ki
               ga je morda, se pravi morda, ker o tem odloča Ustavno sodišče, ne mi, možno urediti
               tako, da bi se kakršen koli dvom odpravil. In vsebina je med seboj povezana. Nobene
               razlike ni med predlogov v celoti in predlogom za začasno zadržanje kar zadeva
               argumentacije.</p>
               <p>In vaša trditev, da začasno zadržanje zadev vse volitve v tujini, ne samo volitve
               naših državljanov, ki imajo stalno bivališče tudi ni točno. Jasno je iz kompletne
               argumentacije in tudi začetnega predloga, ki ga dajemo v zahtevi, da gre za volivce s
               stalnim prebivališčem v tujini in tudi začasno zadržanje je vezano na volivce s
               stalnim prebivališčem v tujini za katere je sedanji volilni zakon pač predvidel
               poseben način in posebne pravice kako svojo volilno pravico uresničujejo. Tako da v
               tem delu se mi zdi, da so ugotovitve Zakonodajno-pravne službe netočne,
               nesprejemljive. Pomenijo pač poskus opozoriti Državni zbor in matično delovno telo,
               da naj k predlogu dveh poslanskih skupin, ki sta podpisali zahtevo za ustavno presojo
               ne sledi.</p>
               <p>Tretje. Zakon je bil sprejet na edino možen način s potrebno dvotretjinsko večino.
               Samo tako ga je možno tudi spremeniti in popraviti. Kaj je bil razlog, da je bil k
               tej vsebini sprejet je popolnoma nebistveno. Lahko je tudi nepazljivost opozicije,
               lahko je slab predlog, lahko so dobra prepričevanja, ampak kasneje po izvedbi zakona
               se je pokazalo, da v njegovi izvedbi lahko obstojajo problemi, ki kažejo na
               korektnost volitev. Deloma je to povezano z volilnimi imeniku, deloma je povezano z
               načinom razumevanja 82. člena, ki ga je pri volitvah predsednika države volilna
               komisija razumevala na različne načine. Enkrat tako, da pošilja komerkoli, drugič
               tako, da je treba pošiljati pač tistim za katere je nesporno, da imajo pravico
               voliti. Mislim, da to je vprašanje, ki je aktualno tudi za odločanje v tem času.
               Posebej, ker so volitve v Državni zbor mnogo bolj občutljive. Volilni imenik za
               volitve v Državni zbor določa tudi, če je dovolj natančno pripravljen kam se
               glasovnica pošlje. Ker pove kje je stalno bivališče oziroma kje je bilo zadnje stalno
               bivališče ali rojstni kraj in tam praviloma posameznik tudi iz tujine voli in se
               koncentrirajo glasovnice v tistem volilnem okraju in to ni vseeno ali vse pridejo, da
               poenostavim, v Ljubljano v center, ali se razpršijo po volilnih okrajih tako, kot so
               pač bili <stage type="mag">(Nadaljevanje)</stage> volivke in volivci,
               naši državljani, ki zdaj stanujejo in stalno prebivajo v tujini rojeni in imeli
               zadnje bivališče. Zato je malomarnost, ki je bila pripravljena ali pa ki je bila
               opravljena pri pripravi zadnjih volilnih imenikov presega meje razuma in presega prav
               gotovo tisto skrbnost, ki bi jo ustrezni državni organi morali imeti, da bi bile
               volitve lahko opravljene korektno in brez vsakega dvoma.</p>
               <p>Zato bi jaz želel poudariti, da argumentov, ki jih navaja niti Zakonodajno-pravna
               služba, niti Vlada ne sprejemam, še manj od Vlade, ker soglašam, da je ona zakrivila
               da smo danes v situaciji v kateri smo, saj bi že zdavnaj pred pol leta imeli
               spremembe in dopolnitve zakona samo, če bi zato bila dobra volja ali pa vsaj kanček
               dobre volje. Pa poznamo metodo dela naše Vlade. Vse kar ne predlaga sama ali
               koalicija je treba zavrniti in v tej fazi se je dogajalo enako. Zdaj smo pač v tistem
               trenutku ko smo z včerajšnjim dnem tudi v teku rokov, ki zadevajo volilna opravila.</p>
               <p>Tako da ne glede na to jaz mislim, da je možno samo, če je volja rešiti ta problem
               tudi sedaj. Namreč možno ga je rešiti preko ustreznih popravkov volilnih imenikov. To
               lahko državni organi naredijo. Ali bodo še naprej imeli volilne imenike, ki so bili
               sestavljeni iz seštevanja nepopolnih volilnih imenikov brez preverke še sploh
               življenja, brez preverke stalnega bivališča, brez preverke ali je še na tem naslovu
               ali se je med tem časom preselil in podobno. To je eno. To bi v veliki meri olajšalo
               komu se pošlje volilni material. Mislim, da je mogoče zagotoviti najmanj tudi
               ustrezno obvestilo vsem volivkam in volivcem kdo so kandidati, kar je eno od resnih
               vprašanj. Ker je nemogoče imeti legitimne volitve, če tisti, ki bi morali voliti za
               kandidate ne vedo, mi pa vemo, da imamo na volitvah v Državni zbor, ne vem, 10, 15
               včasih tudi več kandidatnih list in vsak ima pravico določiti 88 kandidatov plus za
               madžarsko in italijansko narodnost in če nekdo ve samo za enega kandidata, so take
               volitve gotovo nekorektno opravljene in nastaja dvom v njihov verodostojnost. To je
               možno opraviti in najbrž še kaj. Zaradi tega govoriti o tem, da časa ni dovolj je s
               strani Vlade, ki nam ni bila pripravljena pri zakonu, ki smo ga vložili pomagati in
               najti ustrezno rešitev najmanj korektno. Vlada naj si problem časa pripiše svojemu
               ravnanju, ne pa ravnanju nas v opoziciji. Po vrhu tega pa roki, ki so, to so roki do
               22., 23. 8. še vedno mesec in pol dopuščajo, da državni organi, ne volivke in volivci
               v tujini, ampak državni organi marsikaj naredijo samo, če je takšna volja.</p>
               <p>Zato jaz predlagam, da se mnenje, ki sta ga dali Vlada in Zakonodajno-pravna služba
               ne sprejme. Ker pa nimam velikih upanj na to bi prosil, da se dogovorimo oziroma da
               matično delovno telo sprejme sklep, da Zakonodajno-pravna služba, ki obvešča Ustavno
               sodišče o odločitvah, ki so bile sprejete poleg mnenja Zakonodajno-pravne službe in
               Vlade in formalnega sklepa matičnega delovnega telesa pošlje Ustavnemu sodišču tudi
               magnetogram iz te seje. Hvala lepa.</p>
            </sp>
            <sp xml:id="SDT4-OZNPJUIP-Nujna-054-2008-07-01.sp9">

               <speaker>PREDSEDNIK DRAGO KOREN:</speaker>

               <p>Hvala gospodu Potrču. V razpravo se želim vključiti tudi sam. Po mojem mnenju pa
               tudi po mnenju Poslanske skupine Nove Slovenije podpiramo mnenje, ki ga je dala
               Zakonodajno-pravna služba. Kaj so tisti argumenti, ki nas narekujejo k temu, da
               podpiramo mnenje Zakonodajno-pravne službe?</p>
               <p>Prvi argument je prav gotovo to, da smo tako rekoč že v času volitev, da so volitve
               že razpisane. Na podlagi obstoječe zakonodaje smo že izvedli ene volitve, se pravi
               volitve predsednika republike. Ko sem prebiral to utemeljitev glede zadržanja moram
               reči, da pač tu <stage type="mag">(nadaljevanje)</stage> dejansko nisem
               dobil nekih pravih argumentov, tu ste navedli, da bodo zaradi izvrševanja te določbe
               nastale težko popravljive in škodljive posledice, ki se bodo odražale v dvomu glede
               demokratičnosti volitev oziroma volilnega procesa na prvih volitvah v Državni zbor,
               pa da se bo lahko morda postavilo pod vprašaj tudi legitimnost izvoljenih poslank in
               poslancev in s tem tudi Državnega zbora. Res je, da niso volitve predsednika
               popolnoma enake, da se razlikujejo od volitev poslancev v Državni zbor, ampak jaz
               mislim, da se nobenemu v Sloveniji ali morda se vam postavlja dvom o legitimnosti
               izvoljenega predsednika v Republiki Sloveniji. Nam se namreč bolj kot ti dvomi
               postavljamo drugačni dvomi, če bi imeli še vedno takšno zakonodajo kot smo jo imeli
               na podlagi katere, jaz bom rekel, ne pravno-formalno, ampak dejansko niso bile
               omogočene volitve, da ne rečem, na tisoče volivkam in volivcem, ki zaradi sistema
               takšnega kot je bilo zaradi dolge pošte, ko so prejemali volilno gradivo po zaključku
               volitev in podobno, nam je to precej večji dvom. In jaz mislim, da je volilna pravica
               ena od temeljnih tudi ustavnih pravic, ki jo moramo zagotoviti. Argumente o katerih
               je gospod Školč tudi parkrat rekel, ki so se pokazali nepravilnosti pri volitvah
               predsednika, da je recimo dobil volilno gradivo, glasovnico oziroma je prišlo na
               naslov pokojnega, ja, to ni dobro in ni prav, da je tako bilo, ampak za same volitve
               to ni povzročilo nobene škode, saj mrtvi za enkrat še ne morejo glasovati, vsaj
               mislim, da je še vedno tako. Jaz mislim, da bi dejansko zadržanje tega 82. člena v
               tem trenutku prav gotovo povzročilo večjo škodo in večni dvom v legitimnost volitev,
               ki so pred nami.</p>
               <p>Morda še en pomislek. Nepravilnosti se lahko dogajajo tudi pri volitvah doma v
               Sloveniji. Če človek gleda črnogledo in če vidi povsod samo ene strahove kako bo
               nekdo nekaj ponarejal, delal v neskladju z zakonodajo, potem lahko dvomimo tudi v
               opravo volitev v Sloveniji. Jaz mislim, da je zadeva takšna, da je prav, da omogočimo
               vsem, ki imajo volilno pravico, da jim damo to možnost, da to možnost izrabijo. Za
               besedo pa je naprej prosil gospod Gulič. Izvolite.</p>
            </sp>
            <sp xml:id="SDT4-OZNPJUIP-Nujna-054-2008-07-01.sp10">

               <speaker>ALEŠ GULIČ:</speaker>

               <p>Spoštovani predsedujoči, cenjene kolegice in kolegi! Kar vrsta zadev se je odprla ob
               tem mnenju Zakonodajno-pravne službe, mislim, da je še vedno to zadeva o kateri
               govorimo. No, v tem času smo po petih dneh dolge poti od Gregorčičeve do Šubičeve
               dobili tudi na mizo mnenje Vlade Republike Slovenije o predlogu poslank in poslancev.
               Zadevi sta si na nek način podobni. Jaz bi se vendarle najprej lotil tega besedila,
               ki smo ga dobili od Zakonodajno-pravne službe. Meni je zelo hudo, da
               Zakonodajno-pravna služba pravzaprav ne razume v čem bi lahko bile nepopravljive
               posledice. To se mi zdi pa nenavadno in to morebitne. Jasno je, da če je <stage type="mag">(nadaljevanje)</stage> eden od poslancev v Državnem
               zboru izvoljen narobe, se pravi z glasom, ki je neveljaven, ki je prigoljufan, ki je
               kakorkoli ali narobe izračunan, potem je pod vprašajem celotni Državni zbor. Če to ni
               logično, potem pa res ne razumem več teh izgovorov. Kar se tiče volitev v tujini,
               veste, nekaj čez 1000 ljudi zna biti na teh volitvah, ki nas bo uveljavljala tako
               imenovano aktivno pravico. In volitve so smiselne takrat kadar so vsi, ki imajo
               pasivno volilno pravico na nek način seznanjeni s tem kar se dogaja. Tako, da je
               veliko vprašanje ali je sploh dobro, da se na ta način peljejo volitve kot se.
               Namreč, slovenski volilni sistem, zdaj govorim o državnozborskih volitvah, ki so ne
               malo drugačne, ampak popolnoma drugačne od predsedniških, predsedniške so direktne,
               tukaj pa imamo proporcionalni volilni sistem, še z neko finto, da dajejo pa videz
               neposrednih volitev, ker imaš tam pač nekega kandidata in ime, v resnici se pa zadeve
               potem drugače peljejo. Sistem je zapleten že za tiste, ki se vsakodnevno z njim
               srečujemo, kaj šele za volivce, ki se srečujejo z njim vsake štiri leta, kaj šele za
               tiste, ki so nekje daleč in jih te zadeve zanimajo predvsem drugače, ali pa bom rekel
               tako, tisti volivci veliko bolj zanimajo koga drugega kot pa tiste volivce mi tukaj,
               vsaj tako kaže. Zato so se mnogi odločali in se bodo še po načelu
               "now...<stage>/nerazumljivo./</stage>.. to je znano načelo in potem se ne odzovejo. Problem je v
               tem, da zdaj dobijo to vsi in se lahko pri tem marsikaj zgodi. Tako, da tisto, da
               mrtvi ne volijo je sicer res, mrtve duše pa volijo. Najbrž se je tudi to zgodilo, ali
               pa sosed, ali pa sorodnik ali pa kdorkoli. Tukaj nadzora ni. Zaradi tega se predlaga,
               da se zadrži to zadevo. Vlada navaja še neke druge razloge, najprej časovnega. Zdaj,
               o tem že kolega Školč marsikaj povedal kako smo predlagali, kako je bilo kot je
               običajno obljubljeno, da bo Vlada pripravila boljši predlog in da bo demokratično
               upoštevala pomisleke in tako dalje, da vseh teh litanij ne ponavljam, na koncu pa
               pravi, da ni več časa. Jaz verjamem, če potuje mnenje Vlade Republike Slovenije od
               Gregorčičeve do Šubičeve pet dni od 26.6. do 1.7., potem je prav gotovo zelo
               problematičen čas. Kako daleč so potem te tuje dežele Avstralija, Argentina, Kanada?
               Jaz ne vem, če bo celo tja do zamejcev, če v tem času lahko pride do volitev, s to
               brzino polža lazarja. Izgovor naslednji je, ki ga vidim v mnenju Vlade, da je treba
               upoštevati, da bi čas obveščanja, razpošiljanja gradiva padel <stage type="mag">(nadaljevanje)</stage> v čas počitnic in dopustov. Jaz sem mislil, da
               je najprej to vezano na to, da je tukaj premalo kurirjev, ki bodo to nosili prav
               počasi volivkam in volivcem po svetu, ampak potem vidim pa, ko bi bilo spremljanje,
               odzivanje državljanov v tujini na spremenjeno ureditev gotovo zmanjšana. Saj ne gre
               ves svet na dopust, že Slovenci ne hodijo, milijonov jih bo ostalo doma, to je pa
               približno toliko kolikor jih gre na volišča. In tudi drugod po svetu imajo z dopusti
               malce drugačne običaje in navade kot jih imamo pri nas, pač ni vse v juliju in
               avgustu, sploh na južni palubi se malce drugače obnašajo. Tako, da to prav gotovo ni
               argument. Verjamem pa, da je argument to, da je treba pridobiti tiste volivce, ki ne
               poznajo situacijo v Sloveniji, ki verjamejo na besedo, ki verjamejo propagandi, zgolj
               in samo propagandi, ki je ne morejo preverjati, to pa je prav gotovo razlog, ki ga na
               nek način tudi razumem in žali bog sprejemam, seveda prav gotovo se pa z njim ne
               strinjam. Hvala lepa.</p>
            </sp>
            <sp xml:id="SDT4-OZNPJUIP-Nujna-054-2008-07-01.sp11">

               <speaker>PREDSEDNIK DRAGO KOREN:</speaker>

               <p>Hvala. Gospa Bebler, izvolite.</p>
            </sp>
            <sp xml:id="SDT4-OZNPJUIP-Nujna-054-2008-07-01.sp12">

               <speaker>DARJA LAVTIŽAR BEBLER:</speaker>

               <p>Hvala za besedo, gospod predsednik. Torej, k temu kar je bilo povedano že s strani
               mojih opozicijskih kolegov je težko še kaj dodati, razen tega, da tudi sama
               potrjujem, da je prišlo zelo značilno do zatrjevanja, da je zelo malo časa do volitev
               in da se tik pred volitvami pravzaprav ne gre lotevati spreminjanja volilne
               zakonodaje ravno po zaslugi Vlade, ki se ni pravi čas odzvala na pobude opozicije za
               spremembo zakona, torej Vlada je na nek način povzročila to časovno stisko, zdaj se
               pa nanjo sklicuje kot na argument, da tik pred volitvami zakona ne moremo
               spreminjati. To je, da rečem tako kot je rekel kolega Gulič, finta, ki pa je preveč
               prozorna in preveč nedostojna, da bi je ne spregledali in pa da bi si Vlada smela
               privoščiti, da se nanjo sklicuje oziroma da jo uporablja. In gospod predsednik, ste
               sicer predsednik tega odbora, ki je matično delovno telo za to problematiko, ampak
               vsakokrat, ko se oglašate na to temo, izkazujete popolno nepoznavanje materije in to,
               da greste zdaj primerjati predsedniške volitve z volitvami v Državni zbor samo
               potrjuje to nepoučenost in zato tudi vaši argumenti ne morejo prepričati nikogar tudi
               neuke javnosti, tiste, ki je pač neuka, da bi nasedla na takšna izvajanja. Bistveno
               je vedeti, da tudi doslej so glasovi, ki so prišli iz tujine bistveno vplivali na
               volilne izide v konkretnih volilnih okrajih. To vemo in zato vemo, da bodo ti
               nekateri glasovi, ki bodo prišli iz tujine bistveno vplivali tudi letos na nekatere
               volilne izide v konkretnih volilnih okrajih. In če se zdaj Vlada ali pa kdorkoli
               drug, koalicija spreneveda in zatrjuje, da to ni tako zelo pomembno, potem je samo še
               en znak več, da nekaterim ni za to, da bi spoštovali neka osnovna ustavna načela in
               tudi načela, ki veljajo za to, da določene volitve potem smatramo za legitimne in
               veljavne in ki pritičejo neki državi, ki se šteje za demokratično in pravno.
               Mimogrede nekateri so nas opozorili, da tudi na teh zadnjih predsedniških
                  volitvah<stage type="mag">(Nadaljevanje)</stage> so nekateri naši državljani, ki stalno bivajo v tujini, dobili tudi po
               dve volilni karti in ravno tako, da so prihajale volilne karte na naslove že davno
               preminulih ljudi. In to bi seveda neko pravno državo moralo skrbeti. Enostavno zato
               tudi ne razumem, da ne Zakonodajno-pravna služba ne Vlada nista v svojem mnenju
               odgovorili pravzaprav na nobeno od vsebinskih vprašanj oziroma oporekanj s strani
               nas, podpisnikov te zahteve za oceno ustavnosti oziroma pobude za zadržanje tega
               člena, temveč se obe instituciji sklicujeta zgolj na neke proceduralne argumente, ki
               to, kot rečeno, niti niso argumenti. Gre seveda tudi za podcenjevanje tako opozicije
               kot tudi, kot sem že rekla, javnosti. Treba se je pa tudi zamisliti nad tem, da če
               volitve niso izpeljane na ustavno skladen način, na način, ki je predpisan tudi z
               nekimi širšimi načeli, ki veljajo za to, kdaj so neke volitve demokratične,
               legitimne, legalne, pregledne in jasne in tako naprej, potem je seveda nekaj s tem
               početjem zelo narobe. In potem je lahko narobe tudi kaj z legitimnostjo tistega
               Državnega zbora, ki je potem po takem postopku izvoljen. Hvala lepa.</p>
            </sp>
            <sp xml:id="SDT4-OZNPJUIP-Nujna-054-2008-07-01.sp13">

               <speaker>PREDSEDNIK DRAGO KOREN:</speaker>

               <p>Hvala gospe Bebler. Samo toliko moram v repliko reči, ne vem, od kod vam to, da ne
               poznam razlike med volitvami. Sam sem povedal, da so razlike med volitvami, ampak da
               določene argumente se da pa primerjati, kot je, na primer, ali dobi glasovnico
               pokojni in kaj pomeni njegov glas. Tu ni nobene razlike, ali gre za volitve
               predsednika ali gre za volitve v Državni zbor.</p>
               <p>Popolnoma se strinjam z vami, da lahko bistveno vpliva glasovanje iz tujine na
               rezultate volitev. In zato je po našem mnenju tudi tako pomembno, da omogočimo
               volivkam in volivcem, se pravi, da dejansko damo to ustavno možnost, ki jo imajo, da
               se udeležijo volitev. Se pravi, tudi če nekomu preprečiš oziroma onemogočiš volitve,
               bistveno vplivaš na rezultat volitev. Samo toliko, kot replika. Gospod Potrč,
               izvolite.</p>
            </sp>
            <sp xml:id="SDT4-OZNPJUIP-Nujna-054-2008-07-01.sp14">

               <speaker>MIRAN POTRČ:</speaker>

               <p>Hvala lepa. Samo tri kratke stvari.</p>
               <p>Gotovo je način volitev in pravica volitev tudi državljank in državljanov, ki imajo
               stalno prebivališče v tujini, izjemen element demokratičnosti volitev. Zaradi tega
               smo tudi mi vsaj v Socialni demokraciji, ko smo spreminjali zakon o volitvah v
               Državni zbor, soglašali, da je treba najti rešitve, ki bi deloma to olajšale, ker je
               bil prejšnji sistem težak. Vendar obtoževati ali pa govoriti o tem, da je zdaj krivda
               opozicije, ker je glasovala za zakon, da je slab zakon sprejet, ki v povezavi z
               zakonom o volilnih imenikih omogoča, da volijo tudi tisti, ki jih ni, da poenostavim,
               na različne načine ni, ali na naslovu ali niso živi ali še niso rojeni ali so se
               preselili v drugo državo, to pa ni sprejemljiva rešitev. In to smo v sedanjem primeru
               volitev predsednika države kot možnost ugotovili. In drugo, da ob tem prihaja do
               primerov, kjer ni pripravljenosti, da bi se pravočasno našle druge rešitve, to tudi
               ni dobra rešitev. In na to najprej opozarjam.</p>
               <p>Drugo. In Zakonodajno-pravna služba, česar jaz ne razumem, in vi, gospod predsednik,
               kar razumem, ste se sklicevali, da ni utemeljitev glede zadržanja. Celo besedilo
               predloga je v enaki meri utemeljitev za spremembo oziroma oceno ustavnosti rešitev
               82. člena kot za zadržanje. Ne more biti drugače, ker predlog za zadržanje je res
               povezan z dejstvom, da imamo v neposredni bližini volitve v Državni zbor. Sicer bi
               lahko, če bi volitve bile včeraj, posebej predloga za zadržanje ne bilo, ker bi se to
               v treh letih in pol uredilo. In zdaj govoriti, ni posebej tehtnih <stage type="mag">(Nadaljevanje)</stage> razlogov za zadržanje - en tehten razlog
               je: volitve, ki jih bomo imeli v septembru mesecu. In do teh volitev je treba najti
               rešitev, ki bo odpravila, kolikor je mogoče, dvom v legitimnost in korektnost
               volitev.</p>
               <p>In tretje vprašanje. Predlagamo le zadržanje in smo pripravljeni sprejeti posledice,
               ki bodo hujše, ker zunaj naši državljani s stalnim bivališčem ne bodo mogli voliti.
               Ni res. Mi predlagamo zadržanje in hkrati pravico, ki jo ima Ustavno sodišče po 39.
               členu, da oceni, na kakšen način zadržani 82. člen za volitve v septembru uporabiti,
               če bo to želelo in menilo, da je treba storiti. Tako da vaše ugotovitve enostavno ne
               držijo in kažejo na izjemno površnost, ki jo imate pri obravnavanju tega problema.
               Zakaj? Zaradi tega, ker imate en sam cilj - takšnega, kot ste ga imeli pred par
               meseci, ko je bilo treba naš zakon zavrniti, potrditi mnenje, da je ustavni spor
               neutemeljen in da ostanejo volitve takšne, kot so, potem boste pa že z večino
               razlagali, tako kot vse z večino razlagate, kaj je prav, kaj pa ne. Hvala.</p>
            </sp>
            <sp xml:id="SDT4-OZNPJUIP-Nujna-054-2008-07-01.sp15">

               <speaker>PREDSEDNIK DRAGO KOREN:</speaker>

               <p>Hvala gospodu Potrču. Dve minuti oziroma samo še eno minuto časa imamo, ker moramo
               namreč zapustiti prostor. Če bi uspeli na hitro, gospod Školč, izvolite.</p>
            </sp>
            <sp xml:id="SDT4-OZNPJUIP-Nujna-054-2008-07-01.sp16">

               <speaker>JOŽEF ŠKOLČ:</speaker>

               <p>No, poglejte, ponovil bi, da ta utemeljitev za zadržanje je hkrati utemeljitev za
               presojo. To je bilo dvakrat že povedano. In do te zahteve za presojo in tudi za
               zadržanje ne bi prišlo, če se pravzaprav volilna opravila, in tu bodite pozorni, ne
               bi začela spreminjati tekom postopka za volitve predsednika republike na zadnjih
               volitvah. Takrat je Državna volilna komisija najprej objavila in razposlala obvestilo
               in vse tiste obrazce v skladu s prakso od prej, da volitve bodo in naj se tisti, ki
               želijo na volitvah sodelovati, javijo in bodo dobili ustrezno volilno gradivo.
               Kasneje pa je ista volilna komisija tudi v času, ko so postopki že tekli, sprejela
               drugačno odločitev, da se volilno gradivo pošlje ne glede na to, ali si to kdo želi
               ali ne, v kombinaciji s tistimi težavami, ki so bile z imeniki, pa je to pomenilo
               možnost zlorabe. Ni sam zakon tisti, ki to omogoča, ampak komplet te izvedbe. Zakaj
               to pripovedujem? Ker ni res, da ni možno takrat, ko tečejo volilni postopki, posegati
               v volilna pravila. <stage type="mag">(nadaljevanje)</stage> To je
               naredila volilna komisija na zadnjih predsedniških volitvah in zaradi tega nihče ni
               postavil izida na koncu pod vprašaj.</p>
               <p>In druga stvar, ki bi vam jo povedal kolegi, da je tudi Ustavno sodišče enkrat že v
               toku razpisanih volitev razveljavilo en člen zakona kjer se je ugotavljalo zanimivo
               ravno tako to veljavnost glasovnic iz tujine. Takrat je razveljavilo 87. člen Zakona
               o volitvah v Državni zbor, ki je veljal za ugotavljanje izidov in tudi v temu
               trenutku ne predlagamo nič drugega kot da ne bi prišlo do kakšnih nesporazumov, da
               Ustavno sodišče, spet da vam rečem tako kot takrat odpravi dvome s potrebnim
               navodilom. Tako da ne zdrži to, da ni možno posegati v ta volilna opravila kajti
               enkrat je to spremenila, kot sem rekel državna volilna komisija, na predlog gospoda
               Strnada, če se ne motim, iz vladajoče SDS, drugič je to že prej enkrat naredilo
               Ustavno sodišče.</p>
               <p>In tretjič bi bilo zelo primerno, če bi tudi Ustavno sodišče te dvome odpravilo z
               nekim primerni navodilom. V tem je vsa poanta našega predloga in s tega vidika ne
               more biti nam očitano, da želimo komu preprečiti udeležbo na volitvah. Želimo
               preprečiti to kar sam pravite, morebitne nepravilnosti ali pa zlorabe, če hočete
               težjo besedo ampak jaz bi se zadržal pri nepravilnostih.</p>
            </sp>
            <sp xml:id="SDT4-OZNPJUIP-Nujna-054-2008-07-01.sp17">

               <speaker>PREDSEDNIK DRAGO KOREN:</speaker>

               <p>Hvala lepa. Zaključujem razpravo, nimam več prijavljenih. ...<stage>/Oglašanje s klopi./</stage>...
               Jaz sem razumel, da ste zaključili z svojo razpravo... Jaz predlagam, se pravi ker mi
               danes govorimo samo o mnenju Zakonodajno-pravne službe, vsak ima možnost tudi kot je
               že gospod Potrč rekel, svoje mnenje podati. Predlagam in dajem na glasovanje sklep:
               Odbor za notranjo politiko, javno upravo in pravosodje podpira mnenje
               Zakonodajno-pravne službe o zahtevi skupine poslank in poslancev Državnega zbora za
               oceno ustavnosti 82. člena Zakona o volitvah v Državni zbor. Želi kdo o sklepu?
               Gospod Školč, izvolite.</p>
               <p>Jaz ne bom temu nasprotoval, želele bi pa ob tem povedati, da ste si tudi za to
               pomembno stvar vzeli omejen čas in zopet to protestiram. Če ste vi rezervirali za to
               temo eno uro in nič več potem je to tudi znak kako to obravnavate. Prosil pa bi, da
               daste tudi ta dopolnilni sklep gospoda Potrča, da se pošlje tudi magnetogram. Ampak
               protestiram, mi imamo še za povedati, vi nam pa tega ne omogočate in s tem
               končujem.</p>
            </sp>
            <sp xml:id="SDT4-OZNPJUIP-Nujna-054-2008-07-01.sp18">

               <speaker>PREDSEDNIK DRAGO KOREN:</speaker>

               <p>Hvala. Samo kot pojasnilo kar se časa tiče; zadeva je prišla prejšnji teden v
               četrtek na odbor, jaz sem takoj iskal možen termin in samo to uro je bilo možno
               dobiti ali verjamete ali ne, resnično je bilo tako. Jutri pa mora Ustavno sodišče
               dobiti mnenje. Se pravi, glasujemo o prej prebranem sklepu.</p>
               <p>Kdo je za? <stage>(8 članov.)</stage> Kdo je proti? <stage>(5 članov.)</stage><stage type="mag">(nadaljevanje)</stage> Ugotavljam, da je sklep sprejet. Kot sem pa že prej
               rekel pa lahko člani ali članice odbora dajo ločeno mnenje, ki ga pošljejo
               predsedniku Državnega zbora, predsednik pa Ustavnemu sodišču</p>
            </sp>
            <sp xml:id="SDT4-OZNPJUIP-Nujna-054-2008-07-01.sp19">

               <speaker>MIRAN POTRČ:</speaker>

               <p>Ali potem ni mogoče narediti magnetograma in ga zraven dati?</p>
            </sp>
            <sp xml:id="SDT4-OZNPJUIP-Nujna-054-2008-07-01.sp20">

               <speaker>PREDSEDNIK DRAGO KOREN:</speaker>

               <p>Jaz vam enostavno tu trenutno ne vem povedati ali je ali bo magnetogram pripravljen
               tako hitro...</p>
            </sp>
            <sp xml:id="SDT4-OZNPJUIP-Nujna-054-2008-07-01.sp21">

               <speaker>MIRAN POTRČ:</speaker>

               <p>Če boste dal nalogo bo prav gotovo, ker moramo tisto kar smo govorili zdaj še enkrat
               pisati.</p>
            </sp>
            <sp xml:id="SDT4-OZNPJUIP-Nujna-054-2008-07-01.sp22">

               <speaker>PREDSEDNIK DRAGO KOREN:</speaker>

               <p>Dobro, potem bom prosil, da se kot priloga da tudi magnetogram današnje seje.</p>
               <p>S tem tudi zaključujem to točko in današnjo nujno sejo. Hvala.</p>
               <stage type="time">(Seja je bila zaključena 1. julija 2008 ob 9.08.)</stage>
            </sp>
         </div>
      </body>
   </text>
</TEI>
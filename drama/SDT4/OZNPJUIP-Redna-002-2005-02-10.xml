<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZNPJUIP-Redna-002-2005-02-10">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">9BF9AAB430A43E72C1256F8E00307B76</idno>
               <idno type="custom" subtype="day">658DA5AC404ED1C2C1256FA4003FBE87</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=658DA5AC404ED1C2C1256FA4003FBE87</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZNPJUIP-Redna-002-2005-02-10.OZNPJUIP" n="002">
               <name>Redna</name>
               <date when="2005-02-10"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZNPJUIP-Redna-002-2005-02-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZNPJUIP-Redna-002-2005-02-10.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO JAVNO UPRAVO  IN PRAVOSODJE</stage>
            <stage type="session">2. redna seja</stage>
            <stage type="date">(10. februar 2005)</stage>
            <stage type="chairman">Sejo je vodila Mojca Kucler Dolinar, predsednica odbora.</stage>
            <stage type="time">Seja se je začela ob 9.04 uri. </stage>


            <sp xml:id="SDT4-OZNPJUIP-Redna-002-2005-02-10.sp1">

               <speaker>PREDSEDNICA MOJCA KUCLER DOLINAR:</speaker>

               <p>Vsem članom in članicam odbora in vabljenim lep pozdrav. Pričenjam z drugo redno sejo
               odbora za notranjo politiko javno upravo in pravosodje. Obveščam vas, da so zadržani
               in se seje na začetku ne more udeležiti gospa Pozsonec, na seji pa kot nadomestni
               člani sodelujejo mag. Milan Cvikl namesto poslanca dr. Pavla Gantarja, Martin Mikolič
               namesto Antona Kokalja in pa Robert Hrovat namesto Srečka Hvauca. Iz sklica sicer
               izhaja, da je dnevni red današnje seje precej obsežen, vendar pa predvidevam glede na
               posamezne točke in obravnavo, da nam le ta ne bo vzela preveč časa. Nekako ocenjujem,
               da bomo potrebovali kakšno dobro uro za to redno sejo. Takoj po zaključeni 2. redni
               seji pa bi tako, kot ste bili obveščeni tudi z vabilom nadaljevali s 3. nujno sejo
               odbora torej predvidoma ob 10. uri. Prav tako pa imam pooblastilo za sodelovanje tudi
               Ivan Jelen namesto mag. Franca Žnidaršiča.</p>
               <p>Ker k dnevnemu redu druge redne seje ni bilo predlogov za razširitev dnevnega reda
               oziroma za umik, katere od predlaganih točk je določen dnevni red seje, kot je bil
               predlagan s sklicem.</p>
               <p>Prehajamo na <title>1. TOČKE DNEVNEGA REDA - OBRAVNAVO POBUDE DRUŽBE B.V.S., D.O.O
                  MARIBOR ZA ZAČETEK POSTOPKA ZA OCENO USTAVNOSTI 366. ČLENA ZAKONA O PRAVDNEM
                  POSTOPKU.</title> Gradivo, ki ste ga prejeli je razvidno iz sklica seje. Vabim
               predstavnika zakonodajno-pravne službe, če želi besedo.</p>
            </sp>
            <sp xml:id="SDT4-OZNPJUIP-Redna-002-2005-02-10.sp2">

               <speaker>BOŽO STRLE:</speaker>

               <p>Hvala za besedo, gospa predsednica. Zelo na kratko kot tudi v naslednjih pobudah naj
               povem v čem je bistvo.</p>
               <p>Gre za pač izpodbijanje določbe 366. člena zakona o pravdnem postopku v delu, ki
               določa, da se določbe odgovorov na pritožbo in obravnavi pred sodiščem II. stopnje
               pri pritožbi zoper sklepe ne uporabljajo. Mi menimo, da je ta pobuda neutemeljena in
               to utemeljujemo s posebno naravo sklepov v primerjavi, v pravdnem postopku, s
               sodbami. S sklepi se v pravdnem postopku odloča ali v procesnih predpostavkah in
               vprašanjih in na nekaterih vprašanjih recimo motenjskih sporih, plačilnih nalogih,
               kjer je izrecno poudarjena pospešitev in ekonomičnost postopka, zato pač menimo, da
               tukaj v teh primerih, v tem primeru ni kršen 22. člena ustave, ki zagotavlja enako
               varstvo pravic strank v postopku. Hvala.</p>
            </sp>
            <sp xml:id="SDT4-OZNPJUIP-Redna-002-2005-02-10.sp3">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa, gospod Strle. Želi predstavnik vlade besede?</p>
            </sp>
            <sp xml:id="SDT4-OZNPJUIP-Redna-002-2005-02-10.sp4">

               <speaker>ROBERT MAROLT:</speaker>

               <p>Hvala lepa, gospa predsednica. Da ne bi ponavljali in zavlačevali imamo popolnoma
               enako stališče kot je gospod predstavnik zakonodajno-pravne službe, tako da, hvala
               lepa.</p>
            </sp>
            <sp xml:id="SDT4-OZNPJUIP-Redna-002-2005-02-10.sp5">

               <speaker>PREDSEDNICA MOJCA KUCLER DOLINAR:</speaker>

               <p>Prosila bi samo, če se predstavite.</p>
            </sp>
            <sp xml:id="SDT4-OZNPJUIP-Redna-002-2005-02-10.sp6">

               <speaker>ROBERT MAROLT:</speaker>

               <p>Robert Marolt, državni sekretar na ministrstvu za pravosodje.</p>
            </sp>
            <sp xml:id="SDT4-OZNPJUIP-Redna-002-2005-02-10.sp7">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Želi kdo od članic in članov odbora razpravljati o mnenju
               zakonodajno-pravne službe k pobudi? Ne želi.</p>
               <p>Preden dam sklep na glasovanje naj vas ponovno prosim, tisti ki ste stalni člani
               odbora to že veste, da na odboru za notranjo politiko javno upravo in pravosodje glasujemo s
               kartončki, tisti, ki ste pa danes nadomestni člani pa vas prosim, če preverite, če
               imate vsi zelene kartončke, da bomo lahko potem prešli na glasovanje. Potem pa dajem
               na podlagi 265. člena poslovnika na glasovanje naslednji sklep: <q>"Odbor za notranjo
               politiko javno upravo in pravosodje podpira mnenje zakonodajno-pravne službe k pobude
               B.V.S d.o.o. Maribor za začetek postopka za oceno ustavnosti 366. člena zakona o
               pravdnem postopku."</q></p>
               <p>Kdo je za? <stage>(Večina.)</stage> Kdo je proti? <stage>(Nihče.)</stage></p>
               <p>Torej ugotavljam, da je sklep sprejet. Na podlagi sprejetega sklepa bomo
               zakonodajno-pravni službi poslali mnenja odbora k pobudi.</p>
               <p>Prehajamo na obravnavo <title>2. TOČKE DNEVNEGA REDA - OBRAVNAVA POBUDE LUKE RABIČA IZ
                  KOPRA IN VLASTE PERNE IZ IZOLE ZA OCENO USTAVNOSTI IN ZAKONITOSTI PRVEGA ODSTAVKA
                  83. ČLENA IN PRVEGA ODSTAVKA 73. ČLENA ZAKONA O IZVRŠBI IN ZAVAROVANJU TER 76.
                  ČLENA PRAVILNIKA O OPRAVLJANJU SLUŽBE IZVRŠITELJA.</title> Gradivo ste prejeli in je
               razvidno tudi iz sklica seje prav tako vabljeni na sejo. Prosim predstavnika
               zakonodajno-pravne službe, če želi besedo.</p>
            </sp>
            <sp xml:id="SDT4-OZNPJUIP-Redna-002-2005-02-10.sp8">

               <speaker>BOŽO STRLE:</speaker>

               <p>Hvala za besedo, gospa predsednica. V tem primeru gre za pobudo za oceno ustavnosti
               in zakonitosti določb zakona o izvršbi in zavarovanje in sicer 83. in 73. člena in
               76. člena pravilnika o opravljanju službe izvršitelja. Tej ureditvi se očita kršitev
               2. in 33. člena Ustave Republike Slovenije, to je načelo pravne države in poseg v
               zasebno lastnino. Mi v mnenju tukaj malo bolj obsežno navajamo, sicer pobude so zelo
               slabo argumentirane, vendar mi tukaj pač navajamo svoje argumente, s katerimi
               utemeljujemo zakaj te pobude niso utemeljene, če pa koga podrobneje zanima pa lahko
               tudi predstavim. Hvala.</p>
            </sp>
            <sp xml:id="SDT4-OZNPJUIP-Redna-002-2005-02-10.sp9">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa, gospod Strle. Predstavnik vlade, gospod Marolt, izvolite.</p>
            </sp>
            <sp xml:id="SDT4-OZNPJUIP-Redna-002-2005-02-10.sp10">

               <speaker>ROBERT MAROLT:</speaker>

               <p>Hvala lepa, gospa predsednica. Tudi v izogib dolgotrajni in kratki seji, da ne bi
               tukaj ponavljal. Gre samo za to, da izpodbine določbe urejajo institut odloka izvršbe
               na predlog tretjega in sicer v primeru, če izkaže za verjetno, da bi s takojšno
               izvršbo pretrpel nenadomestljivo škodo sodišče odloži izvršbo glede tega predmeta.
               Primeri iz prakse kažejo, da gre največkrat za primere ko tretje uveljavljena stvar
               in lastninsko pravico. Glede na to, da ugovor tretjega po ZIZ-u e določen kot
               dvostransko pravno sredstvo mora imeti upnik možnost, da nanjo odgovori,
               zakonodajalec pa je že pri pripravi novele zakona o izvršbi in zavarovanju glede
               nespremenjene določbe o ravnanju izvršiteljev upošteval dejstvo, da je pomembno, da
               tretji svoj odložitveni ugovor vloži pri sodišču in ne pristanem izvršitelju, ki je v
               konkretni izvršilni zadevi s sklepom sodišča določen za opravo neposrednih dejanj
               izvršbe in zavarovanje.</p>
               <p>Torej, kot je že navedeno ni v pristojnosti izvršitelja, da med opravljanjem izvršbe
               ocenjuje ali je zatrjevanje dejstev, da ima tretji na stvari, ki je predmet rubeža
               kakšno pravico ali breme, ki preprečuje izvršbo, temveč je odločitev utemeljenosti ta
               dejstva prenese na sodišče, zato menimo, da obravnavane določbe niso v nasprotju z
               drugim 33. in 69. členom ustave, ker v ničemer ne posegajo v omenjene pravice.</p>
            </sp>
            <sp xml:id="SDT4-OZNPJUIP-Redna-002-2005-02-10.sp11">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Želi kdo od članic in članov odbora razpravljati o mnenju? Ne želi.
                   Potem dajem na glasovanje na
               podlagi 265. člena poslovnika naslednji sklep: odbor za notranjo politiko, javno
               upravo in pravosodje podpira mnenje zakonodajno-pravne službe k pobudi Luke Rabiča iz
               Kopra in Vlaste Perne iz Izole, za oceno ustavnosti in zakonitosti prvega odstavka
               83. člena in prvega odstavka 73. člena zakona o izvršbi in zavarovanju ter 76. člen
               pravilnika o opravljanju službe izvršitelja.</p>
               <p>Kdo je za? Večina. Je kdo proti? <stage>(Nihče.)</stage></p>
               <p>Ugotavljam, da je tudi ta sklep sprejet. Na podlagi sprejetega sklepa bomo
               zakonodajno-pravni službi poslali mnenje odbora k pobudi.</p>
               <p>Smo pri obravnavi <title>3. TOČKE DNEVNEGA REDA - OBRAVNAVA POBUDE DETEKTIVSKE
                  ZBORNICE REPUBLIKE SLOVENIJE ZA ZAČETEK POSTOPKA ZA OCENO USTAVNOSTI PRVEGA
                  ODSTAVKA 2. ČLENA IN PRVEGA ODSTAVKA 21. ČLENA ZAKONA O SPREMEMBAH IN DOPOLNITVAH
                  ZAKONA O DETEKTIVSKI DEJAVNOSTI.</title>
               </p>
               <p>Gradivo, ki ste ga prejeli je razvidno iz sklica seje. Prav tako vabljeni na sejo.
               Prosim predstavnika zakonodajno-pravne službe.</p>
            </sp>
            <sp xml:id="SDT4-OZNPJUIP-Redna-002-2005-02-10.sp12">

               <speaker>MIRA PALHARTINGER:</speaker>

               <p>Hvala lepa za besedo. Torej mnenje smo dali pisno k njemu. V bistvu nimamo česa
               dodati. Samo toliko bi povedala, da o njem pač argumentiramo svoje stališče, da
               izpodbijane določbe ne nasprotujejo ustavi.</p>
               <p>Hvala.</p>
            </sp>
            <sp xml:id="SDT4-OZNPJUIP-Redna-002-2005-02-10.sp13">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa gospa Mira Palhartinger iz zakonodajno-pravne službe. Predstavnik vlade.
               Prosim vas, da se samo še predstavite na začetku.</p>
            </sp>
            <sp xml:id="SDT4-OZNPJUIP-Redna-002-2005-02-10.sp14">

               <speaker>DR. VINKO GORENAK:</speaker>

               <p>Gorenak, državni sekretar. Pravzaprav ni kaj dodati. Jasno je treba povedati, da
               pravzaprav imajo obvezno članarino, da pokasirajo ali po domače povedano 200 tisoč
               tolarjev vzamejo za licenco, in ne vidimo res nobenega razloga, da bi še iz državnega
               proračuna imeli kakršnakoli sredstva.</p>
               <p>Hvala.</p>
            </sp>
            <sp xml:id="SDT4-OZNPJUIP-Redna-002-2005-02-10.sp15">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Želi kdo od članic in članov razpravljati o mnenju? Ne želi. Potem dajem
               na podlagi 265. člena poslovnika na glasovanje naslednji sklep. Odbor za notranjo
               politiko, javno upravo in pravosodje podpira mnenje zakonodajno-pravne službe k
               pobudi detektivske zbornice Republike Slovenije za začetek postopka za oceno
               ustavnosti prvega odstavka 2. člena in prvega odstavka 21. člena zakona o spremembah
               in dopolnitvah zakona o detektivski dejavnosti.</p>
               <p>Kdo je za? Večina. Je kdo proti? <stage>(Nihče.)</stage></p>
               <p>Ugotavljam, da je sklep sprejet. In ravno tako bomo na podlagi sprejetega sklepa
               zakonodajno-pravni službi poslali mnenje odbora o pobudi.</p>
               <p>Prehajamo na obravnavo <title>4. TOČKE DNEVNEGA REDA - OBRAVNAVA ZAHTEVE VARUHA
                  ČLOVEKOVIH PRAVIC ZA OCENO USTAVNOSTI TRETJEGA STAVKA TRETJEGA ODSTAVKA 110. ČLENA
                  ZAKONA O PREKRŠKIH.</title>
               </p>
               <p>Gradivo, ki ste ga prejeli je razvidno iz sklica. Prav tako vabljeni na sejo.</p>
               <p>Preden pa dam besedo predstavniku zakonodajno-pravne službe, pa samo še pojasnilo,
               da bomo opravili razpravo samo tistem delu mnenja zakonodajno-pravne službe, ki se
               nanaša na tretji stavek, tretjega odstavka 110. člena novega zakona o prekrških.
               Kajti ustavno sodišče je namreč postopek glede drugega in tretjega odstavka 108.
               člena, tretjega odstavka 109. člena in prvega odstavka 110. člena starega zakona o
               prekrških s sklepom z dne 21.1.2005 ustavilo. Torej beseda predstavnikom
               zakonodajno-pravne službe.</p>
            </sp>
            <sp xml:id="SDT4-OZNPJUIP-Redna-002-2005-02-10.sp16">

               <speaker>GOSPA __________:</speaker>

               <p>Hvala lepa. Tudi tukaj bi povedala, da zakonodajno-pravna služba v svojem tem drugem
               delu mnenja, ki se nanaša na ta izpodbijani člen novega zakona o prekrških,
               ugotavlja, da določba ne nasprotuje ustavnim določbam. Več je pa razvidno v pisnem
               mnenju, ki smo ga podali.</p>
               <p>Hvala.
               </p>
            </sp>
            <sp xml:id="SDT4-OZNPJUIP-Redna-002-2005-02-10.sp17">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Še predstavnik vlade. Izvolite.</p>
            </sp>
            <sp xml:id="SDT4-OZNPJUIP-Redna-002-2005-02-10.sp18">

               <speaker>GOSPOD MAROLT:</speaker>

               <p>Hvala lepa. Bi dodal samo še tole, da sploh niso izpolnjeni pogoji za aktivno
               legitimacijo za vložitev zahteve, kot jo določa prvi odstavek 23. člena zakona o
               ustavnem sodišču, ker varuh človekovih pravic glede razširitve zahteve ni navedel
               posamične zadeve, v zvezi s katero naj bi se zahteva razširila tudi na oceno
               ustavnosti določbe tretjega odstavka 110. člena ZP1, zato vlada meni in predlaga, da
               ustavno sodišče zahtevo varuha človekovih pravic za oceno ustavnosti zavrže zaradi
               neizpolnjevanja pogojev iz prvega odstavka 23. člena zakona o ustavnem sodišču.</p>
            </sp>
            <sp xml:id="SDT4-OZNPJUIP-Redna-002-2005-02-10.sp19">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa gospod Marolt.</p>
               <p>Želi kdo od članov, oziroma članic odbora razpravljati o mnenju? Izvolite.</p>
            </sp>
            <sp xml:id="SDT4-OZNPJUIP-Redna-002-2005-02-10.sp20">

               <speaker>MAG. MILAN M. CVIKL:</speaker>

               <p>Če mi lahko predstavnik vlade samo pojasni, ali je to stališče, ki ga ima vlada, ki
               je nastopila funkcijo 3. decembra, identično stališču vlade iz 6. julija 2004?</p>
            </sp>
            <sp xml:id="SDT4-OZNPJUIP-Redna-002-2005-02-10.sp21">

               <speaker>GOSPOD MAROLT:</speaker>

               <p>Glejte, saj to je bila zadeva samo razširjena še na ZP1, ki se je začel uporabljati
               s 1.1.2005. In ni pa pač podana ...<stage>/Hrup v ozadju./</stage>...</p>
            </sp>
            <sp xml:id="SDT4-OZNPJUIP-Redna-002-2005-02-10.sp22">

               <speaker>MAG. MILAN M. CVIKL:</speaker>

               <p>Torej je enako stališče?</p>
            </sp>
            <sp xml:id="SDT4-OZNPJUIP-Redna-002-2005-02-10.sp23">

               <speaker>GOSPOD MAROLT:</speaker>

               <p>Stališče je dejansko enako. Oziroma to sploh ni bil predmet obravnave prej, ker
               ...<stage>/Hrup v ozadju./</stage>...</p>
            </sp>
            <sp xml:id="SDT4-OZNPJUIP-Redna-002-2005-02-10.sp24">

               <speaker>MAG. MILAN M. CVIKL:</speaker>

               <p>Če lahko?</p>
            </sp>
            <sp xml:id="SDT4-OZNPJUIP-Redna-002-2005-02-10.sp25">

               <speaker>PREDSEDNICA MOJCA KUCLER DOLINAR:</speaker>

               <p>Ja, izvolite. Gospod Cvikl, izvolite.</p>
            </sp>
            <sp xml:id="SDT4-OZNPJUIP-Redna-002-2005-02-10.sp26">

               <speaker>MAG. MILAN M. CVIKL:</speaker>

               <p>Hvala lepa. Jaz pač predstavnika vlade sprašujem, dokument ki je pač priložen, je
               mnenje vlade. To kar je pa on ustno povedal, mi pa ni povsem jasno. In bi rad samo
               zelo jasno odgovor na vprašanje. Ali je to identično vsebinsko, pravno-formalno, jaz
               nisem pravnik, mnenju, ki ga je vlada sprejela 6. julija 2004. Ker drugega mnenja
               vlade nimamo. Postopkovno pa bi morali imeti mnenje vlade.</p>
               <p>Zato me zanima kakšno je mnenje vlade. Če pa je zadeva, kot ste sami rekli, bi
               rekel, obstajajo neki novi in novi indici, potem bi potrebovali vsaj formalno mnenje
               vlade pri takih zadevah, kot je ocena ustavnosti.</p>
               <p>Hvala.</p>
            </sp>
            <sp xml:id="SDT4-OZNPJUIP-Redna-002-2005-02-10.sp27">

               <speaker>GOSPOD MAROLT:</speaker>

               <p>Ja, glejte. Pač mnenje vlade je predloženo v tem gradivu. Tako da to je nesporno.
               Dejstvo pa je, da je tudi ustavno sodišče 13. januarja 2005 sprejelo sklep, da se
               postopek za oceno ustavnosti drugega odstavka 108. člena, tretjega odstavka 108.
               člena, tretjega odstavka 109. člena in prvega odstavka 110. člena zakona o prekrških
               ustavi.</p>
            </sp>
            <sp xml:id="SDT4-OZNPJUIP-Redna-002-2005-02-10.sp28">

               <speaker>PREDSEDNICA MOJCA KUCLER DOLINAR:</speaker>

               <p>Ja, izvolite.</p>
            </sp>
            <sp xml:id="SDT4-OZNPJUIP-Redna-002-2005-02-10.sp29">

               <speaker>MAG. MILAN M. CVIKL:</speaker>

               <p>Ali to pomeni po vaše, da bi morali imeti formalno novo mnenje vlade?</p>
            </sp>
            <sp xml:id="SDT4-OZNPJUIP-Redna-002-2005-02-10.sp30">

               <speaker>ROBERT MAROLT:</speaker>

               <p>Ne.</p>
            </sp>
            <sp xml:id="SDT4-OZNPJUIP-Redna-002-2005-02-10.sp31">

               <speaker>PREDSEDNICA MOJCA KUCLER DOLINAR:</speaker>

               <p>Ker glasujemo o mnenju zakonodajno-pravne službe. Če je še kakšna razprava, če ne,
               bi... ...<stage>/Glas v ozadju./</stage>... Ja, izvolite. Gospa Darja Lavtižar Bebler.</p>
            </sp>
            <sp xml:id="SDT4-OZNPJUIP-Redna-002-2005-02-10.sp32">

               <speaker>DARJA LAVTIŽAR BEBLER:</speaker>

               <p>Hvala lepa za besedo. Jaz bi samo vprašala predstavnika zakonodajno-pravne službe,
               ali ni mogoče, glede na to, da gre za postopek, ki ga je sprožil varuh človekovih
               pravic, da bi on dopolnil to zahtevo? Namreč vidimo, da se pravzaprav ta postopek
               zavrže in ustavi samo zaradi tega, ker ni varuh človekovih pravic navedel posamičnega
               primera, ki ga je verjetno imel pred očmi, ko se je odločil za ta korak. In zato
               sprašujem samo v tem smislu, ali ni nobene poslovniške možnosti, tako glede postopka
               pred ustavnim sodiščem, ali širše, ki bi lahko, ki bi omogočilo varuhu, da dopolni to
               svojo zahtevo?</p>
            </sp>
            <sp xml:id="SDT4-OZNPJUIP-Redna-002-2005-02-10.sp33">

               <speaker>PREDSEDNICA MOJCA KUCLER DOLINAR:</speaker>

               <p>Ja, izvolite.</p>
            </sp>
            <sp xml:id="SDT4-OZNPJUIP-Redna-002-2005-02-10.sp34">

               <speaker>DARJA LAVTIŽAR BEBLER:</speaker>

               <p>Namreč, jaz želim poudariti da ta postopek ni sprožil pred  ustavnim sodiščem kdorkoli, ampak ga je sprožil
               varuh človekovih pravic, ki vemo kakšne pristojnosti in pooblastila ima, tako po
               ustavi, kakor tudi po zakonu.</p>
               <p>In zaradi tega se mi zdi, samo zaradi tega, ker ni navedel posamičnega primera,
               nekako preveč ležerno opraviti s to zadevo. Zato sprašujem, ali so kakšne druge
               možnosti, da bi on to dopolnil, ali pa to pomeni, da bo pač ponovno lahko vložil
               zahtevo?</p>
            </sp>
            <sp xml:id="SDT4-OZNPJUIP-Redna-002-2005-02-10.sp35">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Gospod Petan. Želite odgovor? Odgovarjati, zakonodajno-pravna
               služba?</p>
            </sp>
            <sp xml:id="SDT4-OZNPJUIP-Redna-002-2005-02-10.sp36">

               <speaker>GOSPA __________:</speaker>

               <p>Čisto na kratko. Pravzaprav mi ne vidimo ovir, da ne bi v prihodnje varuh človekovih
               pravic svoje zahteve seveda dopolnil. V tistem času, ko je bila ta njegova zahteva
               podana, je pač ureditev bila znana, in že sprejeta, uporabljala pa se ni. V tem
               smislu je potem tudi vlada oporekala aktivno legitimacijo varuhu, kajti sklicuje se
               na dejstvo, da varuh v svoji zahtevi ni navedel posamične zahteve, na katero opira
               pač te svoje argumente. V tem delu smo mi pač tudi v svojem mnenju opozorili, da se
               nam zdi ta argumentacija tudi nekoliko protislovna, saj je v času, ko je zahtevo
               vlagal, kljub temu da je zakon veljal, uporabljal pa se še ni, da niti ni mogel
               opirati svojih navedb na konkretne primere.</p>
               <p>Sicer pa moram še reči, da poslovnik ne ureja takega primera, niti ne ureja
               natančneje kakšen je postopek pred ustavnim sodiščem, zato se do tega pač obširneje
               ne morem ta hip opredeliti.</p>
               <p>Hvala.</p>
            </sp>
            <sp xml:id="SDT4-OZNPJUIP-Redna-002-2005-02-10.sp37">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Gospod Petan.</p>
            </sp>
            <sp xml:id="SDT4-OZNPJUIP-Redna-002-2005-02-10.sp38">

               <speaker>RUDOLF PETAN:</speaker>

               <p>Hvala za besedo. Torej jaz mislim, da pred ustavnim sodiščem, pa kjerkoli drugje,
               pred katerimkoli drugim državnim organom, moramo biti vsi enaki. Pri zakonu moramo
               biti vsi enaki. In če pač sem jaz ravno slučajno padel v tako obdobje, ko se je
               zakonodaja menjala, karkoli, pa če me zavržejo, je čisto vseeno, ali sem jaz, ali je
               to varuh človekovih pravic, ali je, ne vem, kdorkoli drug. In jaz ne vem zakaj bi mi
               sedaj morali iskati možnosti, kako bi se to dalo. Saj on ima možnost, pa lahko še
               enkrat vloži. Saj mu nihče ne bo ničesar kratil. In bo lahko navedel v skladu z novo
               zakonodajo, ne vem, nove momente, ali karkoli.</p>
               <p>Tako da jaz se tu ne bi preveč mučil pa sedaj obravnaval ta primer drugače, kot
               obravnavamo druge primere. Samo to sem horel reči, da pred, tudi pred ustavnim
               sodiščem moramo biti vsi enaki. In jaz ne bi sedaj kompliciral. Jaz bi šel naprej z
               dnevnim redom.</p>
               <p>Hvala.</p>
            </sp>
            <sp xml:id="SDT4-OZNPJUIP-Redna-002-2005-02-10.sp39">

               <speaker>PREDSEDNICA MOJCA KUCLER DOLINAR:</speaker>

               <p>Jaz se popolnoma z vami strinjam gospod Petan, predvsem pa tudi glede na dejstvo, ki
               sta ga pa tudi gospa Beblerjeva opozorila, da gre za državni, za organ, ki ima neke
               pristojnosti, odgovornosti in je gotovo bi moral biti strokovno še toliko bolj
               kvalificiran, da bi vse te momente že pogledal v času, ko je zadevo vlagal.</p>
               <p>Hvala lepa. Gospod Kovačič se je še prijavil k besedi.</p>
            </sp>
            <sp xml:id="SDT4-OZNPJUIP-Redna-002-2005-02-10.sp40">

               <speaker>DIMITRIJ KOVAČIČ:</speaker>

               <p>Hvala lepa. Torej, odzval bi se rad na to, kar je povedala gospa Lavtižarjeva.
               Namreč, da varuh človekovih pravic ni kdorkoli, in da pač moramo zaradi tega zadevo
               drugače obravnavati, in se absolutno strinjam z mojima predgovornikoma, da tudi
               kdorkoli ima pravico vložiti zahtevo za oceno ustavnosti, da seveda ni kdorkoli.
               Torej, kdorkoli je upravičen, ni kdorsigabodi, in za vse velja enak postopek. In zato
               se mi zdi, da v tem primeru ni opravičeno, da pač ravnamo drugače kot v vseh ostalih
               primerih.</p>
               <p>Hvala.</p>
            </sp>
            <sp xml:id="SDT4-OZNPJUIP-Redna-002-2005-02-10.sp41">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Še kdo? Gospa Lavtižar Bebler, izvolite.</p>
            </sp>
            <sp xml:id="SDT4-OZNPJUIP-Redna-002-2005-02-10.sp42">

               <speaker>DARJA LAVTIŽAR BEBLER:</speaker>

               <p>No, s tem ko sem poudarila, da je varuh človekovih pravic poseben organ, ki ima
               svoje, ki je ustavna kategorija, ki ima svoje pristojnosti po posebnem zakonu, s tem
               nisem nikakor govorila o tem, da niso vsi enaki pred zakonom. Ampak dejstvo pa je, da
               niso. Ker nekateri organi imajo pač posebna pooblastila in pristojnosti, da v drugem
               svojstvu naslavljajo sodišče in v tem primeru ustavno sodišče. In vi lahko
               preglasujete. Morda imate celo vsi drugi prav, jaz pa ne. Jaz sem samo zastavila
               vprašanje, kako bi bilo mogoče
               to stvar razčistiti. In recimo predlagam, da odločitev o tej zadevi preložimo na
               naslednjo sejo odbora za notranjo politiko, ko bomo lahko pridobili še kakšna dodatna
               strokovna mnenja. Ker če sem prav razumela tudi predstavnico zakonodajno-pravne
               službe, stvari niso povsem jasne. Omenila je celo, da je neka pravna praznina,
               oziroma da ni nekih jasnih določil. In jaz bi recimo predlagala, da se samo preloži
               zadeva do naslednje seje. In takrat lahko sprejmemo magari takšen sklep, kot ga
               predlagate danes.</p>
            </sp>
            <sp xml:id="SDT4-OZNPJUIP-Redna-002-2005-02-10.sp43">

               <speaker>PREDSEDNICA MOJCA KUCLER DOLINAR:</speaker>

               <p>Ja, izvolite. Zakonodajno-pravna služba. Gospa Palhartinger.</p>
            </sp>
            <sp xml:id="SDT4-OZNPJUIP-Redna-002-2005-02-10.sp44">

               <speaker>MIRA PALHARTINGER:</speaker>

               <p>Hvala. Samo to bi v bistvu rekla, česar prej mogoče nisem, pa bi morala. O tem, ali
               je pač ta aktivna legitimacija v konkretnem primeru podana ali ne, je stvar, o kateri
               odloča ustavno sodišče. Mi tukaj odločamo, oziroma vaš odbor samo o odgovoru, ki ga
               državni zbor naslavlja na ustavno sodišče.</p>
               <p>Hvala.</p>
            </sp>
            <sp xml:id="SDT4-OZNPJUIP-Redna-002-2005-02-10.sp45">

               <speaker>PREDSEDNICA MOJCA KUCLER DOLINAR:</speaker>

               <p>Gospod Petan.</p>
            </sp>
            <sp xml:id="SDT4-OZNPJUIP-Redna-002-2005-02-10.sp46">

               <speaker>RUDOLF PETAN:</speaker>

               <p>Hvala. Torej, verjetno boste dali na glasovanje pač ta predlog. Jaz ga ne bom
               podprl.</p>
            </sp>
            <sp xml:id="SDT4-OZNPJUIP-Redna-002-2005-02-10.sp47">

               <speaker>PREDSEDNICA MOJCA KUCLER DOLINAR:</speaker>

               <p>Ravno hočem vprašati, če je to vaš predlog, ki ga damo na glasovanje?</p>
            </sp>
            <sp xml:id="SDT4-OZNPJUIP-Redna-002-2005-02-10.sp48">

               <speaker>RUDOLF PETAN:</speaker>

               <p>Jaz ga ne bom podprl. Mi danes pač glasujemo, in glede na to kakšen bo izid
               glasovanja, tako se bomo pač, in jaz bom proti takemu predlogu da se odlaga.</p>
               <p>Hvala.</p>
            </sp>
            <sp xml:id="SDT4-OZNPJUIP-Redna-002-2005-02-10.sp49">

               <speaker>PREDSEDNICA MOJCA KUCLER DOLINAR:</speaker>

               <p>Torej, sedaj slišali smo predlog gospe Lavtižar Bebler, da to točko prekinemo,
               preložimo na naslednjo sejo. V skladu s poslovnikom torej o tem ni razprave, samo
               predstavniki poslanskih skupin če imate kakšno opredelitev do tega? Vi ste že podali.
               Gospod Cvikl v imenu poslanske skupine LDS.</p>
            </sp>
            <sp xml:id="SDT4-OZNPJUIP-Redna-002-2005-02-10.sp50">

               <speaker>MAG. MILAN M. CVIKL:</speaker>

               <p>Jaz bi se pridružil temu kar je bilo rečeno, in pa tudi temu, kar na nek način jaz
               nisem dobil odgovora od predstavnika vlade. Ali je to mnenje, ki ga je vlada dala,
               enako mnenju iz 6. julija? Samo to. Tega odgovora ni bilo. In mogoče tudi, upoštevaje
               to diskusijo, ki je bila, da tudi v tej zvezi pridobimo pač do te naslednje seje
               ustrezno pisno mnenje vlade.</p>
               <p>Hvala.</p>
            </sp>
            <sp xml:id="SDT4-OZNPJUIP-Redna-002-2005-02-10.sp51">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Potem bi pa še sama v imenu poslanske skupine Nove Slovenije. Ne vidim
               razloga, da bi točko prelagali na naslednjo sejo, kajti glasujemo oziroma odločamo se
               o mnenju zakonodajno-pravne službe, ki, kot smo slišali vztraja na tem mnenju, in ne
               vidi razloga, da bi pridobivala še dodatna mnenja.</p>
               <p>Torej, dajem na glasovanje sklep, ali, da se razprava, oziroma obravnava 4. točke,
               obravnava zahteve varuha človekovih pravic za oceno ustavnosti tretjega stavka
               tretjega odstavka 110. člena zakona o prekrških preloži na eno izmed naslednjih
               sej.</p>
               <p>Dajem na glasovanje. Kdo je za? <stage>(5 članov.)</stage> Sprašujem še, kdo je proti? <stage>(8 članov.)</stage></p>
               <p>Predlog ni bil sprejet.</p>
               <p>Torej nadaljujemo z razpravo te točke. In dajem na glasovanje sklep, odbor za
               notranjo politiko... aha... vlada bi še želela. Izvolite. Potem pred glasovanjem še.
               Gospod Marolt. 
               </p>
            </sp>
            <sp xml:id="SDT4-OZNPJUIP-Redna-002-2005-02-10.sp52">

               <speaker>ROBERT MAROLT:</speaker>

               <p>Se opravičujem. Bi ponovno odgovoril, da mnenje vlade se ni nič spremenilo, mnenje
               vlade je enako kot je bilo mnenje vlade podano z dne 6. julija 2004 tako, da je
               popolnoma enako mnenje kot je v temelju vlade. Hvala.</p>
            </sp>
            <sp xml:id="SDT4-OZNPJUIP-Redna-002-2005-02-10.sp53">

               <speaker>PREDSEDNICA MOJCA KUCLER DOLINAR:</speaker>

               <p>Na glasovanje dajem naslednji sklep: <q>"Odbor za notranjo politiko javno upravo in
               pravosodje podpira mnenje zakonodajno-pravne službe k zahtevi varuha človekovih
               pravic za oceno ustavnosti v tistem delu, ki se nanaša na tretji stavek tretjega
               odstavka 110. člena zakona o prekrških."</q></p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet. Na podlagi sprejetega sklepa bomo
               zakonodajno-pravni službi poslali mnenje odbora k zahtevi.</p>
               <p>Prehajamo na obravnavo <title>5. TOČKE DNEVNEGA REDA - ZAHTEVA VARUHA ČLOVEKOVIH
                  PRAVIC ZA OCENO USTAVNOSTI PRVEGA ODSTAVKA 35. ČLENA ZAKONA O POLICIJI.</title> Gradiva ste prejeli in je razvidno iz sklica seje prav tako vabljeni na sejo.
               Želi besedo predstavnik oziroma predstavnica zakonodajno-pravne službe. Izvolite.</p>
            </sp>
            <sp xml:id="SDT4-OZNPJUIP-Redna-002-2005-02-10.sp54">

               <speaker>NEVENKA GOREC:</speaker>

               <p>Hvala lepa za besedo, gospa predsednica. Varuh v svoji zahtevi dvomi v ustavnost
               prvega odstavka 35. člena zakona o policiji, ki se nanaša na pooblastilo policista za
               ugotavljanje identitete osebe, ki s svojim videzom vzbuja sum, da bo izvršila,
               izvršuje ali je že izvršila prekršek ali kaznivo dejanje, predvsem ga moti pojem
               videza, kajti, zaradi nedoločnosti, splošnosti in ohlapnosti vzbuja možnost, da se te
               lastnosti razlagajo po prostem preudarku.</p>
               <p>Vlada se je dokaj obsežno lotila tega vprašanja in je mnogo obširno pripravila
               mnenje. Zakonodajno-pravna služba pravzaprav povsem soglaša z mnenjem vlade, pri tem
               pa posebej opozarja še na zakon o notranjih zadevah, ki do sprejema te sporne
               odločitve v svojem 48. členu sploh ni dajal nikakršnih naveznih okoliščin oziroma
               kriterijev za možnost legitimiranja posameznikov.</p>
               <p>Zakon o notranjih zadevah se je tekom svoje veljavnosti mnogokrat spreminjal, vendar
               pa nikoli ni prišlo do kakršnegakoli vprašanja, ali je policist pristojen za
               legitimiranje teh posameznikov ali ne. Da bi se pa izognili preširokemu prostemu
               preudarku je sprejemanje zakona o policiji le predlagalo stališče, da je potrebno
               ustrezne kriterije oziroma navezne okoliščine le izoblikovati oziroma jih navesti
               vsaj primeroma. Med tem navezne okoliščine seveda sodi tudi videz osebe, pri tem pa
               moramo opozoriti, da videz osebe ne predstavlja edino navezno okoliščino, namreč so
               bile te pooblaščena oseba, to se pravi policist, mora vedno presojati tudi druge
               ustrezne okoliščine, ki kažejo na to, da bo oseba storila, je že storila ali namerava
               storiti kaznivo dejanje. Policist je seveda strokovno usposobljen za izvajanje teh
               svojih pooblastil, ki jih nalaga 3. člen zakona o policiji. Opozarjamo pa v svojem
               mnenju tudi na to, da so tudi določbe drugih zakonov že pooblastila posameznike, da
               lahko ugotavljajo identifikacijo posameznih oseb, primeroma navajamo tako zakon o
               varnosti na smučiščih, torej bi bile določbe zakona o policiji še kako kvalificirane
               za ustrezno obravnavo oziroma za legitimiranje teh oseb. Hvala lepa.</p>
            </sp>
            <sp xml:id="SDT4-OZNPJUIP-Redna-002-2005-02-10.sp55">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa, gospa Nevenka Gorec iz zakonodajno pravne službe. Predstavnik vlade,
               prosim. 
               </p>
            </sp>
            <sp xml:id="SDT4-OZNPJUIP-Redna-002-2005-02-10.sp56">

               <speaker>DR. VINKO GORENAK:</speaker>

               <p>Poleg strinjanja z vami oziroma s službo državnega zbora, naj rečem, da je že
               prejšnja vlada podlaga enako mnenje, sedanja podpira to mnenje, naj samo rečem, da
               gre poleg vseh teh okoliščin torej vlago moti kot smo videli pravzaprav videz,
               potrebno je povedati, da je kumulativno vezan na vzbujanje suma, torej ni prosta
               zadeva pa hkrati bi moral povedati še to, da trendi v državah Evropske unije že pred
               letom 2001 odnosno 11. septembrom gredo v smeri zaostrovanja teh zadev, kot primer
               naj navedem recimo Francijo, zlasti poleg po 11. septembru pa sploh je potrebno
               povedati, da prihaja do zaostrovanja teh zadev ali vsaj do razmišljanja do tega, da
               bi zaostrili zadeve odnosno dali policiji, če smem tako reči, bolj odprte roka, zato
               vsekakor menim, da ta člen, tak kakršen je, je v tem trenutku za prostor Slovenije
               povsem ustrezen.</p>
            </sp>
            <sp xml:id="SDT4-OZNPJUIP-Redna-002-2005-02-10.sp57">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa, gospod Gorenak. Želi od članic in članov kdo besedo?</p>
            </sp>
            <sp xml:id="SDT4-OZNPJUIP-Redna-002-2005-02-10.sp58">

               <speaker>DARJA LAVTIŽAR BEBLER:</speaker>

               <p>Hvala lepa. Jaz bi samo imela eno tako pripombo na formulacijo, dati policiji proste
               roke, to se mi zdi nekoliko sporna formulacija. Res je, da v drugih tudi evropskih
               državah razmišljajo v tej smeri, res pa je tudi, da po drugi strani številne
               mednarodne organizacije, ki se ukvarjajo sedaj z bojem proti terorizmu opozarjajo, da
               morajo biti zadeve v ravnovesju, se pravi, na eni strani boj proti terorizmu po drugi
               strani pa ne na račun človekovih pravic, tako da je to neko polje, do kaj je subtilno
               in zapleteno. Ko ste omenili že Francijo, tu potekajo resne razprave in javno mnenje
               po eni strani tudi odločno nasprotuje ravno temu trendu, o katerem ste govorili, tako
               da stvari niso tako enostavne.</p>
            </sp>
            <sp xml:id="SDT4-OZNPJUIP-Redna-002-2005-02-10.sp59">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa.</p>
            </sp>
            <sp xml:id="SDT4-OZNPJUIP-Redna-002-2005-02-10.sp60">

               <speaker>DR. VINKO GORENAK:</speaker>

               <p>Jaz bi rad nekaj dodal. Ko sem povedal bolj proste roke, seveda sem mislil na blažje
               pogoje za legitimiranje, niti jih ne zagovarjam, ampak zagovarjam obstoječe stanje.
               Hvala.</p>
            </sp>
            <sp xml:id="SDT4-OZNPJUIP-Redna-002-2005-02-10.sp61">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa, gospod Gorenak. Gospod Kangler, izvolite.</p>
            </sp>
            <sp xml:id="SDT4-OZNPJUIP-Redna-002-2005-02-10.sp62">

               <speaker>FRANC KANGLER:</speaker>

               <p>Hvala za besedo. Moram povedati, da sem tudi sam presenečen nad samim varuhom
               človekovih pravic, da je dal to pobudo, zaradi enostavnosti.</p>
               <p>Namreč, policist lahko ugotavlja identiteto osebo, ki s svojem videzom, da ga moti
               predvsem ta videz ...<stage>/Nerazumljivo./</stage>... izvrši prekršek ali kaznivo dejanje. Veste,
               če policisti in drugi državni organi ne bi smeli ugotavljati identitete na podlagi
               videza, ki tudi lahko vzbuja sum, potem bi bilo to hudo narobe za naše države, za
               goli primer. Če na enem določenem mestu izvršujejo prekrške ali kazniva dejanja
               <q>"obritoglavce"</q>, primer, da me ne bo nekdo narobe razumel in če se na tistem mestu
               pojavijo policisti in nekoga takšnega po videzu v tistem okolju, kjer se pogosto
               izvršujejo prekrški ali kazniva dejanja s strani takšnih oseb, ki dajejo taki videz
               ne bi smel takšno osebo legitimirati, bi pa to bilo zelo hudo v tej državi, da
               policist se ne bi smel opredeliti na podlagi videza določene osebe na določenem
               mestu, kjer so takšni ali drugačni delikti izvršeni ne bi smel opravljati svoje
               dejavnosti in ugotavljati identiteto, zato takšne zahteve, kot je tu varuh človekovih
               pravic podal ne morem podpreti.</p>
            </sp>
            <sp xml:id="SDT4-OZNPJUIP-Redna-002-2005-02-10.sp63">

               <speaker>PREDSEDNICA MOJCA KUCLER DOLINAR:</speaker>

               <p>Ker ni več prijavljenih k besedi dajem na podlagi 265. člena poslovnika na
               glasovanje naslednji sklep: "Odbor za notranjo politiko javno upravo in pravosodje
               podpira mnenje zakonodajno-pravne službe k zahtevi varuha  človekovih pravic za oceno ustavnosti prvega odstavka
               35. člena zakona o policiji.</p>
               <p>Kdo je za? <stage>(Večina.)</stage> Je kdo proti? <stage>(Nihče.)</stage></p>
               <p>Ugotavljam, da je tudi ta sklep sprejet.</p>
               <p>Hvala lepa predstavniku vlade, gospodu Gorenaku, da ste sodelovali pri teh točkah.
               Na podlagi sprejetega sklepa bomo zakonodajno-pravni službi poslali mnenje odbora o
               zahtevi.</p>
               <p>Smo pri obravnavi <title>6. TOČKE DNEVNEGA REDA - POBUDA MATEJA ŠPORARJA ZA OCENO
                  USTAVNOSTI TRETJEGA ODSTAVKA 14. ČLENA ZAKONA O OROŽJU IN PETEGA ODSTAVKA 47.
                  ČLENA ZAKONA O VOJAŠKI DOLŽNOSTI.</title>
               </p>
               <p>Gradivo, ki ste ga prejeli, je razvidno iz sklica seje, prav tako vabljeni na sejo.
               Želi besedo predstavnik zakonodajno-pravne službe?</p>
            </sp>
            <sp xml:id="SDT4-OZNPJUIP-Redna-002-2005-02-10.sp64">

               <speaker>ALENKA GOREC:</speaker>

               <p>Hvala lepa, gospa predsednica. No, samo na kratko. Gre za dve zadevi, in sicer za
               ugovor vesti in za negativni pogoj iz zakona o orožju, ker zaradi ugovora vesti ni
               mogoče izdati orožne listine za nošenje oziroma za posest orožja.</p>
               <p>Pobudnik meni, da so zaradi vseh teh določb kršene njegove ustavne pravice.
               Zakonodajno-pravna služba v celoti soglaša tudi tukaj z mnenjem vlade. Pri tem navaja
               še nekatere svoje razloge, zaradi katerih meni, da pobudnik v svoji pobudi ni
               utemeljen. In navajamo tudi, da se je mogoče pravici do ugovora vesti tudi kasneje
               odreči, vendar pa to seveda pomeni, da je treba sprejeti tudi druge dolžnosti, ki
               izvirajo predvsem iz zakona o obrambi. Hvala lepa.</p>
            </sp>
            <sp xml:id="SDT4-OZNPJUIP-Redna-002-2005-02-10.sp65">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa, gospa Gorec. Vlado zastopa po pooblastilu sekretar Miran Bogataj.
               Izvolite.</p>
            </sp>
            <sp xml:id="SDT4-OZNPJUIP-Redna-002-2005-02-10.sp66">

               <speaker>MIRAN BOGATAJ:</speaker>

               <p>Mi ocenjujemo, da ureditev ugovora vesti o vojaški dolžnosti v vseh modalitetah,
               vključno v odnosu do nošenja orožja, posesti orožja, ni v neskladju z ustavno
               ureditvijo. Namreč, nemogoče bi bilo, da enkrat priznavamo ta ugovor, s posledicami v
               neki drugi situaciji pa dopustimo, da se lahko nekdo sklicuje ponovno na ugovor,
               medtem ko intenca v ustavi in zakonodaji je, da mora ugovor vesti dokazovati način
               življenja državljana.</p>
               <p>In drugič, poleg tega, kar pravi gospa Gorec, dejstvo je, da tudi po obstoječem
               zakonu o orožju bi lahko pobudnik prišel do tega orožja pod pogoji, ki jih zakon o
               orožju določa, se pravi, neka onesposobitev in podobno. Hvala.</p>
            </sp>
            <sp xml:id="SDT4-OZNPJUIP-Redna-002-2005-02-10.sp67">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Še beseda članicam in članom odbora. Ni razprave.</p>
               <p>Prehajamo na glasovanje o naslednjem sklepu: Odbor za notranjo politiko, javno
               upravo in pravosodje, podpira mnenje zakonodajno-pravne službe k pobudi Mateja
               Šporarja za oceno ustavnosti tretjega odstavka 14. člena zakona o orožju in petega
               odstavka 47. člena zakona o vojaški dolžnosti.</p>
               <p>Kdo je za? <stage>(Večina.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Na podlagi sprejetega sklepa bomo zakonodajno-pravni službi poslali mnenje odbora k
               pobudi.</p>
               <p>Prehajamo na obravnavo <title>7. TOČKE DNEVNEGA REDA - POBUDA ANUŠKE NEČEMER KUDER ZA
                  OCENO USTAVNOSTI DRUGEGA ODSTAVKA 20. ČLENA ZAKONA O PRAVNIŠKEM DRŽAVNEM IZPITU.</title>
                   Gradivo ste prejeli in je
               razvidno iz sklica seje, prav tako vabljeni na sejo.</p>
               <p>Želi predstavnik zakonodajno-pravne službe besedo? Izvolite, gospod Strle.</p>
            </sp>
            <sp xml:id="SDT4-OZNPJUIP-Redna-002-2005-02-10.sp68">

               <speaker>BOŽO STRLE:</speaker>

               <p>Hvala za besedo. Pobuda se nanaša na 20. člen zakona o pravniškem državnem izpitu, ki
               določa, da pripravniku, ki po tretjem pristopu tega izpita ne opravi uspešno, ni
               dovoljen ponoven pristop. Pobudnica izpodbija to ureditev z vidika več načel, tako
               pravne države, načela enakosti, uresničevanja omejevanja pravic, svobode dela in še
               vrste drugih, ki jih sicer vseh ne utemeljuje. V svojem mnenju menimo, da pobuda ni
               utemeljena. Kar se tiče vidika načela enakopravnosti, pobudnica navaja primerjavo z
               državno upravo, pri čemer pa se sklicuje na zakon, ki niti več ne velja. Tu
               pojasnjujemo, da v državni upravi velja za strokovne izpite v državni upravi možnost
               samo ene ponovitve, torej celo manj kot v pravosodju. Bistven vsebinski razlog za
               takšno ureditev vidimo v dejstvu, da je državni pravniški izpit predpisan in zahteva
               z zakonom za najzahtevnejša dela v pravosodju, za sodnike, tožilce in tako dalje, za
               dela torej, kjer je zahtevan poseben standard znanja. In v zvezi s tem pripravnik, ki
               tega izpita niti tretjič ne opravi, v treh poskusih, menimo, da potem dejansko ta
               standard znanja ni zagotovljen.</p>
               <p>Kar se tiče ugovorov glede svobode dela, enakega pristopa do dela, pa menimo, da je
               imela pobudnica pod enakimi pogoji možnost opraviti ta izpit, in za delo, za katero
               se zahteva določene pogoje, je treba te pogoje tudi izpolnjevati. Se pravi, svoboda
               dela ne pomeni, da ima vsak pravico kandidirati za vsako delo, se pravi, izpolnjevati
               je treba pač pogoje, ki se zahtevajo za to delo. Hvala.</p>
            </sp>
            <sp xml:id="SDT4-OZNPJUIP-Redna-002-2005-02-10.sp69">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Še gospod Marolt, predstavnik vlade.</p>
            </sp>
            <sp xml:id="SDT4-OZNPJUIP-Redna-002-2005-02-10.sp70">

               <speaker>ROBERT MAROLT:</speaker>

               <p>Hvala lepa, gospa predsednica. Da ne bi ponavljal, stališče vlade je enako, kot je
               dala že prejšnja vlada pisno stališče.</p>
            </sp>
            <sp xml:id="SDT4-OZNPJUIP-Redna-002-2005-02-10.sp71">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Želi od članic in članov kdo razpravljati? Izvolite, dr. Pavliha.</p>
            </sp>
            <sp xml:id="SDT4-OZNPJUIP-Redna-002-2005-02-10.sp72">

               <speaker>DR. MARKO PAVLIHA:</speaker>

               <p>Hvala lepa. Samo dobrohotna dopolnitev za zakonodajno-pravno službo, pa tudi sicer.
               Namreč, tako omejevanje pristopa do izpita je povsem običajno in to bi lahko
               pritožnica vedela. Tudi na univerzi po določenem številu neuspešno opravljenih
               izpitov je še možnost komisijskega opravljanja in če tudi komisijsko ne opraviš
               izpita - mislim, da je to četrtič ali pa petič -, se moraš pač izpisati z dotične
               fakultete. Tako da se pravzaprav lahko potencialni kandidati že prej pripravljajo na
               to, kaj jih čaka na pravniškem izpitu. Hvala lepa.</p>
            </sp>
            <sp xml:id="SDT4-OZNPJUIP-Redna-002-2005-02-10.sp73">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Ker ni več prijavljenih k razpravi, dajem na glasovanje naslednji sklep:
               Odbor za notranjo politiko, javno upravo in pravosodje podpira mnenje
               zakonodajno-pravne službe k pobudi Anuške Nečemer Kuder za oceno ustavnosti drugega
               odstavka 20. člena zakona o pravniškem državnem izpitu.</p>
               <p>Kdo je za? <stage>(Večina.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Na podlagi sprejetega sklepa bomo zakonodajno-pravni službi poslali mnenje odbora k
               pobudi.</p>
               <p>Prehajamo na obravnavo <title>8. TOČKE DNEVNEGA REDA - POBUDA NOVE STRANKE IZ
                  LJUBLJANE IN OSTALIH ZA ZAČETEK POSTOPKA ZA OCENO USTAVNOSTI 13., 14., 15., 17.,
                  18. IN 55. ČLENA ZAKONA O REFERENDUMU IN LJUDSKI INICIATIVI TER POBUDA ZA ZAČETEK
                  POSTOPKA ZA OCENO USTAVNOSTI ZAKONA O REFERENDUMU IN LJUDSKI INICIATIVI V CELOTI.</title>
               </p>
               <p>Gradivo, ki ste ga prejeli, je razvidno iz sklica seje, prav tako tudi vabljeni na
               sejo.  Pred začetkom obravnave
               bi vas obvestila, da je ustavno sodišče združilo obravnavo vseh pobud, ki se nanašajo
               na oceno ustavnosti zakona o referendumu in o ljudski iniciativi. Nato pa je s svojim
               zadnjim sklepom začelo postopek za oceno ustavnosti celotnega zakona o referendumu in
               ljudski iniciativi, zaradi česar sta tako vlada, kot tudi naša zakonodajno-pravna
               služba v tem smislu naknadno dopolnili svoja mnenja. Vabim predstavnike
               zakonodajno-pravne službe.</p>
            </sp>
            <sp xml:id="SDT4-OZNPJUIP-Redna-002-2005-02-10.sp74">

               <speaker>TINA BITENC PENGOV:</speaker>

               <p>Ustavni spor je sam po sebi še kar kompliciran, glede na to, da je bilo vloženih
               mnogo pobud, ki seveda izhajajo iz dejstva, da je zakon o referendumu in ljudski
               iniciativi pač zakon, ki ureja postopke, bom rekla, uveljavljanja neposredne
               demokracije in v kontekstu tega zakona in pristojnosti državnega zbora se odvijajo,
               bom rekla, kar dosti temeljna nasprotovanja v prevzemanju zakonodajne funkcije, pri
               čemer ne smemo spregledati, da je samo državni zbor tisti, ki zakon v celoti lahko
               sprejme.</p>
               <p>Ustavno sodišče je, bom izhajala kar iz njegovih sklepov, pravzaprav iz vseh teh
               pobud že nekako razbralo tiste, ki so po njegovem mnenju, tiste argumente, ki so po
               njegovem mnenju toliko utemeljeni, da bo za njih odprlo postopek obravnave skladnosti
               ustreznih določb z ustavo. Na podlagi sklepa ustavnega sodišča s konca leta 2003 sta
               to tretji in peti odstavek 13. člena, in sicer tretji odstavek iz razlogov, ker se mu
               učita neustrezno varstvo osebnih podatkov ter premalo definiran predhodni postopek
               pri opredeljevanju referendumskih pobud oziroma zahtev. V zvezi s tem smo mnenja, da
               se osebni podatki, ki se navajajo in se po zahtevi zakona zbirajo na posebnih
               seznamih, seveda, varujejo v skladu s svojim namenom za katerega so bili dani. In
               zato trdimo, da dejstvo, da se v povezavi s pobudo tudi lahko prezentirajo po našem
               mnenju ni v nasprotju z ustavo. Namreč, volivec ko se odloči dati podpis pod neko
               javno zadevo s tem vstopi v sfero javnega in menimo, da se ti podatki v povezavi s
               pobudo, ki jo je podpisal ne morejo smatrati kot taki, da terjajo direktno varstvo v
               zvezi s pobudo tudi vizavi zakona o osebnih podatkih. Namreč, ti podpisi
               predstavljajo konstitutiven del določenega zakonodajne, bom rekla, pobude oziroma
               adiranja. Iz tega vidika opozarjamo hkrati na to, da se pa seveda ne more uporabljati
               za kakršnokoli drugo zadevo, kot tisto, za katero so bili dani. S tega vidika so tudi
               ustrezno hranjeni in zato menimo, da taka ureditev ni v nasprotju z ustavo.</p>
               <p>Kar se pa tiče predhodnega postopka v zvezi s pobudami, pa tudi z zahtevami pa
               menimo, da je praksa nekako utrla pot, ko te določbe nimajo protiustavnih učinkov in
               jim tega ne bi mogli očitati. Vendar pa smo tudi sami mnenja, to zaradi prakse, ki jo
               pač čutimo na lastni koži, da bi kazalo te določbe dopolniti, upoštevaje vse
               izkušnje, ki so bile tekom prakticiranja mnogih pobud in zahtev v slovenskem pravnem
               prostoru že ugotovljene.</p>
               <p>Kar se tiče petega odstavka pa se mu očita to, da s tem ko se zahteva, da volivec
               oziroma volivka da svojo podporo osebno pred pristojnim organom omejuje pravzaprav
               pravico sodelovanja pri javnih zadevah, ki je ustavna pravica. Tu je vlada, moram
               reči, nekako se s pobudniki kar strinjala in je nekako zavzela stališče, da so te
               določbe res morda preveč omejevalne. S strani zakonodajno-pravne službe nismo šli s
               svojim mnenjem tako daleč kot je šla vlada. Mi smo pač povedali, da je to zbiranje
               pobud seveda zadeva, ki se sicer odvija v okviru sodelovanja pri javnih zadevah,
               vendar pa je treba upoštevati, da je pa dajanje podpisa pred pristojnim upravnim
               organom običajna upravna naloga in da je treba pri tem vendarle imeti pred očmi tudi
               zmožnosti uprave. Nekateri to primerjajo z možnostmi, ki so dane pri volitvah, vendar
               moramo opozoriti, da se volitve odvijajo prek posebnih volilnih odborov in da je
               leteči volilni odbor tisti, ki seveda pobira glasove lahko volivcev tudi v, bom
               rekla, dislociranih lokacijah, kar pa seveda pri običajni upravni nalogi dajanja
               podpore pravzaprav ni mogoče. Tu smo mi bolj zadržani in smo pravzaprav prepustili
               ustavnemu sodišču v odločitev ali je to glede na zagotavljanje ustavne pravice
               sodelovanja pri javnih zadevah 
               res preveč omejujoče. Sami pravzaprav ne delimo te argumentacije. Od tu naprej bi
               povedala še to, da je ustavno sodišče z nadaljnjim sklepom, ki ga je sprejelo 21.9.
               lanskega leta, pa ga vi nimate v svojem gradivu, jaz ga nisem zasledila, odprlo
               presojanje ustavnosti zakona v celoti po 30. členu zakona o ustavnem sodišču prek
               načela koniksitete. V zvezi s tem je namreč ugotovilo, da pri presojanju že prej
               odprtih določb in njihovega razmerja do drugih določb v tem zakonu prihaja do tega,
               da bi razveljavitev posameznih določb pravzaprav povzročila nekonsistentnost zakona.
               Dodatno se je pa opredeljevalo tudi do prakse, ki je nastajala tekom lanskega leta,
               ko je pravzaprav, pa ne samo tekom lanskega leta, tudi že prej, in zlasti v zvezi s
               prehodnimi referendumi, ki je pravzaprav zelo težko zakonodajno orodje v vseh ozirih
               in v nekem smislu bo presojala ali je ta ureditev taka, da je glede na porazdelitev
               pristojnosti med volivce neposredno in državni zbor v zvezi z zakonodajno funkcijo
               ustrezna glede na ustavo oziroma skladna z ustavo. V zvezi s tem, bom rekla,
               skladnostjo zakona v celoti zakonodajno-pravna služba zgolj navaja, da so v postopkih
               proučevanja pobud in zahtev določena vprašanja, zlasti predhodnega referenduma bila
               odprta in da je zakonodajno-pravna služba kar nekaj opozoril v zvezi s tem ali
               predsedniku državnega zbora, ali pa državnemu zboru doslej dala in da se sklicujemo
               na naša mnenja, ki so bila v zvezi s tem posredovana. Mi vendarle menimo, da bi to
               področje medsebojnega razmerja med pristojnostjo volivcev in neposredno demokracijo
               in pristojnostjo predstavniških organov, torej posredno demokracijo že v ustavi
               kazalo jasneje urediti, kar pa seveda ni stvar, ki bi se lahko in mogla urejati, bom
               rekla, na zelo enostavne način. Vemo, da so to posebni postopki in tako naprej. Glede
               na to pa vendarle menimo, da bi bilo potrebno tudi ob določbi kakršna je v ustavi
               verjetno pristopiti k natančnejšemu izoblikovanju določb v zakonu o referendumu in
               ljudski iniciativi, pri čemer se nismo opredelili izrecno kakšne so, ali so skladne z
               ustavo ali ne, ker vendarle menimo, da gre za težka vprašanja, ki so odprta v
               slovenskem pravnem prostoru že kar nekaj časa in sodijo v končno odločitev ustavnega
               sodišča. Hvala lepa.</p>
            </sp>
            <sp xml:id="SDT4-OZNPJUIP-Redna-002-2005-02-10.sp75">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa gospe Tini Bitenc Pengov iz zakonodajno-pravne službe za izčrpna
               pojasnila. Predstavniki vlade, prosim.</p>
            </sp>
            <sp xml:id="SDT4-OZNPJUIP-Redna-002-2005-02-10.sp76">

               <speaker>GORAZD PERENIČ:</speaker>

               <p>... državni sekretar za javno upravo. Da ne bi ponavljal, ker se vlada in
               zakonodajna služba v bistvu v večini stvari strinjata. Mogoče samo to naše
               razhajanje. S stališča vlade je pač sporen tisti stavek, ki zahteva, da volivec
               podpiše obrazec osebno pred pristojnim organom. Zaenkrat pa v veljavni procesni
               zakonodaji ni možnosti, da bi ta volivec lahko zaprosil, da, ne vem, uradna oseba
               pride na dom, ali pa kakršnakoli podobna zadeva. Samo s tega vidika se nam zdi to
               sporno, hkrati pa menimo, da tega ni potrebno reševati v tem zakonu, ampak bomo to z
               novelo zakona o splošnem upravnem postopku, ker je tudi za nekatere druge postopke,
               recimo pravnih overitev in podobno, to treba urediti. Za državljane v tujini bo pa
               verjetno tako kot je tudi zakonodajno-pravna služba pravil o ugotovila, najlažja pot
               najbrž elektronska. Hvala.</p>
            </sp>
            <sp xml:id="SDT4-OZNPJUIP-Redna-002-2005-02-10.sp77">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Želi kdo od članov ali članov razpravljati o mnenju? Ne želi. Na podlagi
               265. člena poslovnika dajem na glasovanje naslednji sklep: Odbor za notranjo
               politiko, javno upravo in pravosodje podpira mnenje zakonodajno-pravne službe z dne
               23.9.2004 in njeno dodatno mnenje z dne 19.1.2005 k pobudam nove stranke iz Ljubljane
               Boštjana Bernika in Klemna Jakiča, obeh iz Ljubljane, JHD društva za teorijo in
               kulturo hendikepa iz Ljubljane, Vere Krambereger iz Borove vasi in Franca Majcna iz
               Gornje Radgone za začetek postopka za oceno ustavnosti tretjega in petega odstavka
               13. člena zakona o referendumu in ljudski iniciativi.</p>
               <p>Kdo je za? Večina. Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Na podlagi tega bomo zakonodajno-pravni službi poslali mnenje odbora k pobudi.</p>
               <p>Prehajamo na <title>9. TOČKO DNEVNEGA REDA,</title> to je <title>PREDLOG RAZDELITVE SREDSTEV NAMENJENIH SOFINANCIRANJU STRANK PO ENOFAZNEM
               POSTOPKU</title>, ki ga je državnemu zboru Republike Slovenije predložila vlada Republike Slovenije.
                   Prejeli ste naslednje
               gradivo: predlog razdelitev sredstev v letu 2005 z dne 13.1.2005, predlog razdelitve
               sredstev za mesece od oktobra do decembra 2004 z dne 31.1.2005 in pa delovno gradivo
               predloga sklepov z dne 27.1.2005 in z dne 2.2.2005. K obravnavi te točke je vabljena
               bila tudi generalna sekretarka Vlade Republike Slovenije, gospa Mateja Tamara Fajs,
               ki je ni, je pa namesto nje se je udeležila gospa Barbara Peternel podsekretarka.
               Obravnava obeh predlogov se bo opravila na podlagi 112. člena v povezavi s 32. členom
               zakona o političnih strankah in s 171. členom poslovnika državnega zbora, ki določajo
               postopek in pristojnost državnega zbora za sprejem ustreznih sklepov glede že
               navedenih predlogov vlade. Odbor kot matično delovno telo je na podlagi predloga
               vlade pripravilo dva predloga sklepov kot delovno gradivo o katerih bo tekla razprava
               na odboru. Predlagam, da vodimo razpravo o obeh predlogih sklepov hkrati, ki jih je
               tudi možno na sami tej seji spreminjati oziroma dopolnjevati. Vendar pa preden odprem
               razpravo mi še dovolite pojasnilo v zvezi z delovnim gradivom. sklep o spremembi
               sklepa za leto 2004, ki ima datum 2.2.2005. Državni zbor je na svoji seji v mesecu
               maju 2004 sprejel sklep o višini sredstev, ki ji pripadajo posamezni politični
               stranki, sredstva državnega proračuna za leto 2004 s katerim je državni zbor določil
               obseg sredstev in delitev teh sredstev po posameznih političnih strankah za leto 2004
               glede na njihov volilni uspeh na volitvah poslancev iz leta 2000. Glede na to, da so
               bile volitve poslancev v državni zbor izvedene dne 3.10.2004 je potrebno v skladu s
               23. členom zakona o političnih strankah določiti nove upravičence in posamezne zneske
               za sofinanciranje strank iz sredstev državnega proračuna za čas to je od dneva
               volitev pa do konca leta 2004. Medtem pa kot celoten obseg finančnih sredstev za leto
               2004 ostane nespremenjen. Torej, besedo dajem predlagateljem razdelitve sredstev.</p>
            </sp>
            <sp xml:id="SDT4-OZNPJUIP-Redna-002-2005-02-10.sp78">

               <speaker>BARBARA PETERNEL:</speaker>

               <p>Pozdravljeni. V bistvu imam za dodati razen tega, da sredstva v proračunu so tako
               ali tako zagotovljena ...<stage>/nerazumljivo./</stage>.. člen zakona o političnih strankah pa jasno
               določa kako se ta sredstva delijo. Hvala.</p>
            </sp>
            <sp xml:id="SDT4-OZNPJUIP-Redna-002-2005-02-10.sp79">

               <speaker>PREDSEDNICA MOJCA KUCLER DOLINAR:</speaker>

               <p>Odpiram razpravo o obeh predlogih, ampak kot smo že slišali ne pričakujem neke
               vsebinske možnosti, da lahko o tem zelo na široko razpravljamo. Torej, ugotavljam, da
               je obravnava o predlogih sklepov zaključena zato dajem na glasovanje najprej prvi
               sklep. Torej, predlog sklepa o spremembi sklepa v višini sredstev, ki pripada
               posamezni politični stranki iz sredstev državnega proračuna v letu 2004 v besedilu
               kot ste ga prejeli kot dodatno delovno gradivo k sklicu seje.</p>
               <p>Kdo je za? <stage>(Večina.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>In še predlog sklepa v višini sredstev, ki pripadajo posameznih politični stranki iz
               sredstev državnega proračuna v letu 2005 v besedilu kot ste ga prejeli s sklicem seje.</p>
               <p>Kdo je za? <stage>(Večina.)</stage> Je kdo proti? <stage>(Nihče.)</stage></p>
               <p>Ugotavljam, da je tudi ta predlog sklepa sprejet.</p>
               <p>Oba predloga sklepov bosta sestavni del poročila in na seji zbora bom poročala sama.
               Hvala lepa sodelujočim pri tej točki, gospe Barbari Peternel.</p>
               <p>In smo pri zadnji točki, torej pri <title>10. TOČKI DNEVNEGA REDA - OBRAVNAVA SEDMEGA
                  REDNEGA POROČILA O IZVAJANJU ZAKONA O UGOTAVLJANJU VZAJEMNOSTI IN SEZNAM IZDANIH
                  ODLOČB.</title> Prejeli ste gradivo, torej sedmo redno poročilo je bilo objavljeno v
               Poročevalcu št. 19/2004. Na sejo odbora sta k obravnavi te točke vabljena Vlada
               Republike Slovenije in ministrstvo za pravosodje. Sedmo redno poročilo je državnemu
               zboru v obravnavo predložila Vlada Republike Slovenije na podlagi petega odstavka 11.
               člena zakona o ugotavljanju vzajemnosti. Pričenjam obravnavo predloženega poročila,
               ki se v skladu s četrtim odstavkom 41. člena poslovnika opravi le na matičnem
               delovnem telesu, razen, če matično delovno telo predlaga obravnavo na seji državnega
               zbora. Želi predstavnik predlagatelja podati dopolnilno obrazložitev k sedmemu
               rednemu poročilu, gospod Marolt?</p>
            </sp>
            <sp xml:id="SDT4-OZNPJUIP-Redna-002-2005-02-10.sp80">

               <speaker>ROBERT MAROLT:</speaker>

               <p>Ne hvala.</p>
            </sp>
            <sp xml:id="SDT4-OZNPJUIP-Redna-002-2005-02-10.sp81">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. In besedo dajem članicam in članom odbora. Očitno k tej točki ni
               razprave, zato glede na to dajem na glasovanje naslednji sklep. Odbor za notranjo
               politiko javno upravo in pravosodje je obravnaval sedmo redno poročilo o izvajanju
               zakona u ugotavljanju vzajemnosti in seznam izdanih odločb in ga ocenjuje kot
               ustreznega ter meni, da obravnava poročila na seji državnega zbora ni potrebna.</p>
               <p>Kdo je za? <stage>(Večina.)</stage> Je kdo proti? <stage>(Nihče.)</stage></p>
               <p>Ugotavljam, da je predlagani sklep sprejet in s tem zaključujem 2. redno sejo
               odbora. Hvala lepa vsem sodelujočim. In predlagam, da čez pet minut, torej ob deset
               petnajst nadaljujemo oziroma začnemo s 3. nujno sejo odbora.</p>
               <stage type="time">(Seja je bila končana 10. februarja 2005 ob 10.12 uri.)</stage>
            </sp>
         </div>
      </body>
   </text>
</TEI>
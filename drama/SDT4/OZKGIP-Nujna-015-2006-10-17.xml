<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT4-OZKGIP-Nujna-015-2006-10-17">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo gozdarstvo in prehrano</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">DE5CA63A31473C36C125720300336093</idno>
               <idno type="custom" subtype="day">83802DE7454EB14BC125720B0030CB5C</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=83802DE7454EB14BC125720B0030CB5C</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZKGIP-Nujna-015-2006-10-17.OZKGIP" n="015">
               <name>Nujna</name>
               <date when="2006-10-17"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZKGIP-Nujna-015-2006-10-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZKGIP-Nujna-015-2006-10-17.OZKGIP">
                        <orgName key="OZKGIP">Odbor za kmetijstvo gozdarstvo in prehrano</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA KMETIJSTVO, GOZDARSTVO IN PREHRANO</stage>
            <stage type="session">15. nujna seja</stage>
            <stage type="date">(17. oktober 2006)</stage>
            <stage type="chairman">Sejo je vodil Alojz Sok, predsednik odbora.</stage>
            <stage type="time">Seja se je pričela ob 13.07 uri.</stage>


            <sp xml:id="SDT4-OZKGIP-Nujna-015-2006-10-17.sp1">

               <speaker>PREDSEDNIK ALOJZ SOK:</speaker>

               <p>Spoštovani! Pričenjam 15. nujno sejo odbora za kmetijstvo, gozdarstvo in prehrano.
               Pozdravljam vse vabljene in ostale prisotne, med njimi tudi predstavnike sredstev
               javnega obveščanja. Obveščam vas, da so zadržani in se seje ne morejo udeležiti,
               opravičili so se mag. Sajovic in gospod Posedel. Kot nadomestni član pa je s
               pooblastilom tukaj prisoten kolega Ivan Grill, ki bo zamenjal Milenka Ziherla.</p>
               <p>Prehajamo na določitev dnevnega reda seje odbora, in sicer s sklicem ste prejeli
               predlog dnevnega reda. 1. točka - predlog sprememb proračuna Republike Slovenije za
               leto 2007. 2. točka - predlog proračuna Republike Slovenije za leto 2008. Potem pa še
               pobude in vprašanja članov odbora. 12.10. pa sem predlagal še razširitev dnevnega
               reda z novo 3. točko, ki jo bomo, če se boste strinjali premestili na 2. točko, in
               sicer z informacijo o aktualnih dogajanjih v Ljubljanskih mlekarnah. Zdelo se mi je
               prav, da se odbor, ki je pristojen za kmetijstvo, gozdarstvo in prehrano s to
               problematiko sooči. Glede na različne informacije, ki so v medijih bi želeli
               neposredno od vas, poslanke in poslanci, slišati kje je v tem trenutku, v kakšnem
               stadiju je v tem trenutku ta odločitev. Potem bi tudi v kolikor boste zato predlagal,
               da bi mogoče ta del seje v skladu s poslovniško možnostjo, če bo potrebno, če se
               boste vi tako odločili, zaprli morebiti za javnost. Nisem dobil v skladu s
               poslovnikom nekih drugih predlogov za dnevni red.</p>
               <p>Dajem najprej predlog razširitve dnevnega reda z navedeno točko, se pravi
               informacijo o aktualnih dogajanjih v Ljubljanskih mlekarnah na glasovanje. Želi kdo
               razpravljati o tem predlogu? V kolikor ne, dajem ta predlog na glasovanje.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je ta sklep soglasno sprejet.</p>
               <p>Preden preidemo na samo razpravo o 1. točki dnevnega reda naj vas obvestim, da smo k
               1. točki povabili ministrstvo za kmetijstvo, gozdarstvo in prehrano. Med nami tudi
               pozdravljam gospo ministrico. Potem, kot običajno kmetijsko-gozdarsko zbornico in pa
               sindikat kmetov Slovenije. Med tem, ko smo k 2. točki poleg naštetih povabili tudi
               Zadružno zvezo Slovenije, potem gospoda Matjaža Vehovca, predsednika uprave
               Ljubljanskih mlekarn, gospo Ivano Valjavec, to je Mlekarstvo Slovenije ..., potem
               gospod Anton Vrhovnik Mleko del, Kmetijska zadruga Krka Novo mesto, Zgornje-savinjska
               zadruga Mozirje, Kmetijska zadruga Trebnje, potem Kmetijska zadruga Brežice,
               Kmetijska zadruga Domžale, Kmetijska zadruga Stična, Kmetijska zadruga Litija, potem
               Sevnica, Grosuplje in Ribnica, se pravi vse te kmetijske zadruge, ki se nekako
               soočajo s tem problemom. Potem bomo iz liste prisotnih tudi ugotovili kdo izmed
               vabljenih so prisotni. Še enkrat vsem skupaj lep pozdrav.</p>
               <p>Predlagam, da preidemo na <title>1. TOČKO DNEVNEGA REDA,</title> to je <title>PREDLOG SPREMEMB PRORAČUNA REPUBLIKE SLOVENIJE ZA LETO 2007 IN PA PREDLOG
               PRORAČUNA REPUBLIKE SLOVENIJE ZA LETO 2008.</title>
               </p>
               <p>Gradivo je v naši mreži Lotus Notes, tako da ste gradivo prejeli in pa potem tudi v
               Poročevalcu v skladu s poslovnikom pa ima odbor kot zainteresirano delovno telo
               možnost sprejemati tudi amandma k posameznim delom posebnega predloga proračuna. Do
               samega pričetka seje nismo prejeli nobenega predloga za amandma odbora. Je pa bil
               vložen amandma poslanca DeSUS-a mag. Vasja Klavore, in sicer predlaga zmanjšanje
               postavke na programu razvoja podeželja 2004-2006 v višini 170 milijonov SIT. Ta
               znesek naj bi se namenil novi proračunski postavki: Spomenik braniteljev slovenske
               zemlje na Celju nad Lukovico pri Opatjem selu na Krasu. Torej, o tem pozneje.
               Sekretarka me opozarja, da smo na klop dobili tudi predlog Kmetijsko-gozdarske
               zbornice. Predlagam, da ta predlog razmnožite in da ga poslanci dobijo in tudi
               predlagatelji proračuna.<stage type="mag"/><stage>(nadaljevanje)</stage> Sedaj
               predlagam, gospa ministrica, da podate uvodno obrazložitev, se pravi, tako k
               spremembi proračuna za leto 2007 pod 2008. To lahko naredite tam, če pa želite pa
               lahko tudi tukaj, torej, kjer vam bolj odgovarja. Izvolite.</p>
            </sp>
            <sp xml:id="SDT4-OZKGIP-Nujna-015-2006-10-17.sp2">

               <speaker>MARIJA LUKAČIČ:</speaker>

               <p>Bom kar tukaj. Hvala lepa, gospod predsednik. Spoštovane poslanke, poslanci in vsi
               prisotni. Predlog proračuna za leto 2007 znaša za kmetijstvo 91 milijard 692
               milijonov oziroma 382 milijonov evrov. Povečuje se glede na prej sprejetega za 1.7%
               glede na sprejeti proračun. Moram povedati, da smo s proračunom zadovoljni, saj nam
               omogoča realizacijo vse glavnih ciljev in nalog, ki smo si jih začrtali in ki nam jih
               predpisujejo predpisi Evropske unije.</p>
               <p>Največje spremembe beležimo na področju programa razvoja podeželja iz razloga, ker
               nam dinamiko porabe sredstev za naslednjo programsko obdobje 2007-2013 predpisuje EU
               in zato nam je bilo določeno, da se v okviru prvega leta porabi precejšen del
               sredstev največ 149 milijonov evrov, kar je seveda pomenilo, da je potrebno povečati
               tudi postavko na lastni udeležbi, tako smo glede na sprejeti proračun povečali na
               evropske deležu za 1 milijardo 814 milijonov pa nekaj tolarjev, na lastni udeležbi pa
               991 milijonov torej skupno na programu razvoja podeželja za leto 2007 za 2 milijardi
               806 milijonov tolarjev.</p>
               <p>Glede na to, ker je potrebno zaključiti tudi projekte, ki so se izvajali v letih
               2004-2006 iz enotnega programskega dokumenta pa se izplačila za te projekte izvajajo
               še v letu 2007, je bilo potrebno povečati proračun glede na izračune in seveda na
               cilj, da se porabijo vsa sredstva iz evropskih skladov smo povečali za 508 milijonov
               tolarjev na evropskem delu in pa za enako udeležbo v lastno udeležbo, skupaj torej, 1
               milijardo 16 milijonov tolarjev.</p>
               <p>Precejšnje povečanje je tudi na postavki za zavarovanje kmetijske predelave to pa iz
               razloga, ker v naslednjem letu 30. aprila preneha veljati zakon o odpravi posledic
               naravnih nesreč. V tem času smo mi že vzpostavili drugi sistem zavarovanja kmetijske
               porabe po, na način kot ga imajo druge evropske države in sicer smo povečali to
               postavko iz 500 milijonov, ki je za letošnje leto zadostovala, ne bo zmanjkalo. Glede
               na obseg ali interes kmetov za zavarovanja, sofinancirali smo zavarovalno premijo
               proti toči, strelu in požaru pridelkov, na razpolago smo imeli 500 milijonov
               tolarjev, za leto 2007 predvidevamo še povečanja za 850 milijonov tolarjev iz dveh
               razlogov, računamo na večji interes kmetov, ko se pač zakon o, kot sem ga omenila ne
               bo izvajal, želimo razširiti predmet zavarovanja še na pozebo in pa na zavarovanje
               živali.</p>
               <p>Ocenjujem, da je ta projekt zaživel, da se dobro izvaja, da v teh dnevih tečejo
               izplačila za zavarovalnic za pšenico, za sedaj s 15. se je pričelo izplačevanje v
               vinogradih, tam pač kjer je naravna nesreča povzročila škodo.</p>
               <p>Potem so tukaj sredstva za neposredna plačila v kmetijstvo. Realno se tukaj
               povečujejo za približno 1 milijardo 800 milijonov, vendar je potrebno povedati, da
               bomo v letu 2007 izplačevali neposredna vplačila v 100% deležu torej v višini kot ga
               prejemajo kmetje v ostalih državah članicah Evropske unije, za razliko od drugih
               novih držav, ki izvajajo ta ukrep v višini 55%. <stage type="mag"/><stage>(nadaljevanje)</stage> Potem je tukaj še postavka hidromelioracija kmetijskih
               zemljišč, gre za vzdrževanje obstoječih melioracijskih sistemov, vzdrževanje javne
               infrastrukture, v višini 50 milijonov tolarjev, potem je tukaj še sofinanciranje
               nekaterih pomembnih nacionalnih projektov. Mi smo se že na, predstavljam projekt
               izobraževanja kmetov, smo planirali določena sredstva, projekt se pripravlja, kjer bi
               omogočili izobraževanje kmetom na vseh ravneh izobraževanja in v vseh starostnih
               skupinah, ta projekt pripravlja biotehnična fakulteta in bi naj zaživel s 1.1.2007,
               zato je bilo potrebno predvideti določena sredstva, tukaj je še javna kmetijska
               svetovalna služba, ker smo morali pač predvideti določen del sredstev za izvajanje
               projekta subvencij, zlasti plačujemo vnose, elektronske vnose subvencijskih vlog v
               računalnik. In so to posebej predvidena sredstva, potem v gozdarstvu, po zakonu o
               gozdovih, smo dolžni sanirati pogorišča in obnavljati gozdove, ki so bili poškodovani
               v naravnih ujmah, govori o tem velikem požaru, ki je bil v letošnjem letu na površini
               900 hektarjev gozdov. Mi smo tukaj morali glede na to naravno nesrečo povečati za 290
               milijonov tolarjev. Izdelan je sanacijski program, kjer bomo sanirali celotno območje
               v obdobju petih let, vendar za leto 2007 se predvideva povečanje za 120 milijonov, za
               obnovo na pogoriščih, za preventivno varstvo gozdov 98 milijonov in pa protipožarno
               varstvo na Krasu za 30 milijonov.</p>
               <p>Naj povem še na ribištvo, da je precej veliko povečanje, 635 milijonov tolarjev. Mi
               smo v okviru skupne ribiške politike upravičeni do 19 milijonov evrov, s tem, da je
               spet po dinamiki, ki je določena v Bruslju, potrebno v letu 2007 porabiti 635
               milijonov tolarjev, od tega je evropski delež 424 milijonov in pa slovenska udeležba
               182 milijonov tolarjev.</p>
               <p>Tu je še inšpektorat, gre za analizo odvzetih vzorcev, inšpekcija v skladu z novo
               sprejetimi zakoni, to je predvsem zakon o vinu in pa določen del sredstva, ki smo ga
               namenili tudi za predsedovanje Evropske unije, to so precejšnji stroški, kmetijsko
               ministrstvo bo vodilo prek 90 različnih komisij in odborov, do sedaj intenzivno
               tečejo priprave, sodelujemo z vsemi državami članicami, ki pred nami predsedujejo,
               zato da pridobimo določene izkušnje in so seveda za to potrebna določena sredstva.
               Toliko za leto 2007.</p>
            </sp>
            <sp xml:id="SDT4-OZKGIP-Nujna-015-2006-10-17.sp3">

               <speaker>PREDSEDNIK ALOJZ SOK:</speaker>

               <p>Hvala. Lahko še nadaljujete, 2008.</p>
            </sp>
            <sp xml:id="SDT4-OZKGIP-Nujna-015-2006-10-17.sp4">

               <speaker>MARIJA LUKAČIČ:</speaker>

               <p>Ja, za leto 2008 smo planirali praktično v vseh istih postavkah, seveda, so nekoliko
               dinamike porabe sredstev drugačne, s tem da smo največja povečanja, so sredstva na
               neposrednih plačilih, to pa zaradi načina izplačevanja, časovnega načina
               izplačevanja, ki so za naslednje programsko obdobje razlikuje od sedanjega, zato je
               potrebno tukaj nekoliko več povečati sredstva, ker se bo preneslo pretežni del iz
               leta 2007 v plačevanje v leto 2008. In pa na program razvoja podeželja, ker smo
               prilagodili ustrezno tej dinamiki porabe sredstev Evropske unije, tudi na lastne
               udeležbe.</p>
            </sp>
            <sp xml:id="SDT4-OZKGIP-Nujna-015-2006-10-17.sp5">

               <speaker>PREDSEDNIK ALOJZ SOK:</speaker>

               <p>Hvala lepa za to kratko obrazložitev. Mislim, da so poslanci tudi pregledali
               proračun, tako rebalans za 2007 kot predlog za 2008. Torej, da je proračun dobro
               sestavljen in da dejansko so vsa ta pričakovanja zajeta v okviru proračuna za
               kmetijstvo, kaže seveda dejstvo, da nismo prejeli na sam odbor nekih amandmajev, kar
               sem že prej omenil, gre tukaj za en predlog<stage type="mag"/><stage>(Nadaljevanje)</stage> poslanskega kolega mag. Vasje Klavore, ki iz programa razvoja
               podeželja predlaga neko povsem novo postavko <stage>(boste potem svoje mnenje k temu lahko
               podali)</stage>. In pa to, kar ste dobili s strani kmetijsko-gozdarske zbornice, in sicer v
               zvezi z zmanjševanjem za 142 milijonov v letu 2008 javni kmetijski svetovalni službi.</p>
               <p>Po tej predstavitvi gospe ministrice vabim k besedi, če želite, predstavnike
               kmetijsko-gozdarske zbornice Slovenije in potem še predstavnike sindikata kmetov
               Slovenije, potem pa vas, spoštovane kolegice poslanke in poslanci. Želite besedo?
               Izvolite. Če se predstavite za magnetogram, prosim.</p>
            </sp>
            <sp xml:id="SDT4-OZKGIP-Nujna-015-2006-10-17.sp6">

               <speaker>MILENA OGRIN:</speaker>

               <p>Moje ime je Milena Ogrin, prihajam iz kmetijsko-gozdarske zbornice Slovenije. Pri
               pregledu predloga proračuna Republike Slovenije za leto 2008 smo ugotovili, da je na
               proračunski postavki 1317, javna kmetijska svetovalna služba, ki se opravlja v okviru
               kmetijsko-gozdarske zbornice, znižana za 592 tisoč evrov oziroma 142 milijonov
               tolarjev v primerjavi s predlogom sprememb proračuna za leto 2007. V obrazložitvi
               predloga proračuna znižanje na postavki javna kmetijska svetovalna služba ni
               omenjeno, čeprav je znižanje na tej postavki v okviru sploh storitev v kmetijstvu
               najvišje. Gre v bistvu za 6% znižanje v primerjavi s predlogom proračuna za leto
               2007. Tako da s strani kmetijsko-gozdarske zbornice predlagamo, da se ohrani nivo
               oziroma višina postavke 1317 na nivoju iz leta 2007.</p>
            </sp>
            <sp xml:id="SDT4-OZKGIP-Nujna-015-2006-10-17.sp7">

               <speaker>PREDSEDNIK ALOJZ SOK:</speaker>

               <p>Hvala lepa. Še predstavnik sindikata, izvolite.</p>
            </sp>
            <sp xml:id="SDT4-OZKGIP-Nujna-015-2006-10-17.sp8">

               <speaker>JANI REDEK:</speaker>

               <p>Hvala za besedo, gospod predsednik. Na sindikatu kmetov Slovenije smo...</p>
            </sp>
            <sp xml:id="SDT4-OZKGIP-Nujna-015-2006-10-17.sp9">

               <speaker>PREDSEDNIK ALOJZ SOK:</speaker>

               <p>Prosim, če za magnetogram poveste ime in priimek.</p>
            </sp>
            <sp xml:id="SDT4-OZKGIP-Nujna-015-2006-10-17.sp10">

               <speaker>JANI REDEK:</speaker>

               <p>Jani Redek, sindikat kmetov Slovenije. Na sindikatu smo pregledali predlog proračuna
               in se nam je zdel primeren. Hvala.</p>
            </sp>
            <sp xml:id="SDT4-OZKGIP-Nujna-015-2006-10-17.sp11">

               <speaker>PREDSEDNIK ALOJZ SOK:</speaker>

               <p>Hvala lepa, zelo kratko in jedrnato. Torej, odpiram razpravo, spoštovane kolegice in
               kolegi. Lahko ste v razpravi tako kratki, kot je bil predgovornik. Kolega Sušnik,
               potem kolegica Uhanova, kolega Kramberger in kolega Veber. Izvolite, kolega
               Sušnik.</p>
            </sp>
            <sp xml:id="SDT4-OZKGIP-Nujna-015-2006-10-17.sp12">

               <speaker>FRANC SUŠNIK:</speaker>

               <p>Hvala lepa. No, poglejte, že sam obseg predlaganih sprememb, s katerimi se danes
               soočamo, predlog sprememb proračuna za leto 2007 in 2008, kaže na to, da se soočamo z
               dokumentoma, ki sta dobro usklajena, dobro pripravljena in ki dajeta solidno osnovo
               za izvajanje kmetijske politike v letu 2007 in 2008. Vesel sem, da je temu tako. Še
               živo imam v spominu podobna usklajevanja proračuna, kjer je bilo izjemno veliko
               intervencij, izjemno veliko nedorečenih zadev in smo se drugače pogovarjali okrog
               tega.</p>
               <p>Če dovolite, bi samo izpostavil še upravičenost izvajanja politike na področju škod
               v kmetijstvu. Mislim, da je to v skladu z našimi napovedmi, da je to v skladu s
               politiko vlade in da je to prava zadeva. Mislim, da bi to moralo biti tudi sporočilo
               lokalnim skupnostim, ki na tak ali drugačen način subvencionirajo in izvajajo svojo
               politiko na področju kmetijstva, da se tudi usmerijo v to smer, v subvencioniranje
               tako zavarovanje živali kot zavarovanje pridelkov, ker bomo le na ta način skupaj
               lahko dosegli efekt, ki se že kaže.</p>
               <p>V bistvu bi želel, da bi tudi na področju kmetijskih ukrepov in nenazadnje tudi
               odraz skrbi pa delovanja ministrstva je tudi, da se je takoj odrazila v spremembi
               proračuna tudi potreba po sanaciji pogorišča na Krasu. Tako da moram reči, da smo v
               poslanski skupini Slovenske demokratske stranke zelo zadovoljni s takim pristopom,
               podpiramo tak način dela in bomo z veseljem glasovali za takšen proračun. <stage type="mag"/> <stage>(Nadaljevanje)</stage> Kar se tiče, če dovolite še,
               predlaganega amandmaja, moram povedati, da imam s podporo temu amandmaju kar nekaj
               težav. Jaz sicer ne poznam opredelitve ministrstva za kmetijstvo, vendar mislim, da
               bi se na področju svetovalnega dela, na področju kmetijstva s kar precejšnjim
               potencialom, ki ga predstavlja, mislim da nekaj 100 svetovalcev, kazalo nekaj
               narediti, ker so odzivi kmetov, sploh sedajle, ko smo jih zabeležili v času
               predvolilne kampanje, ki odražajo zadovoljstvo oziroma prej nezadovoljstvo s
               svetovalno službo, evidentni. Tukaj se srečujemo z vse več pritožbami na to, da
               svetovalci ne opravijo, ne naredijo tistega dela, ki bi ga bilo potrebno narediti
               oziroma kar bi realno pričakovali od tega. Naj vas spomnim tudi na to štorijo oziroma
               na tisti poskus podpisovanja pogodb s katerim so se poskušali odvezati vseh
               odgovornosti v zvezi s kompletnostjo izpolnjenih subvencij pa še kakšna zadeva bi se
               lahko našla. Tako, da bom vesel, če je ta sprememba na tem področju nakazuje tudi
               kakšno spremembo na področju organiziranja svetovalne službe. Mislim, da bi bil
               potreben razmislek v to smer. Hvala.</p>
            </sp>
            <sp xml:id="SDT4-OZKGIP-Nujna-015-2006-10-17.sp13">

               <speaker>PREDSEDNIK ALOJZ SOK:</speaker>

               <p>Naslednja ima besedo kolegica Uhan.</p>
            </sp>
            <sp xml:id="SDT4-OZKGIP-Nujna-015-2006-10-17.sp14">

               <speaker>MARJETKA UHAN:</speaker>

               <p>Hvala lepa za besedo. Moram reči, da smo tudi v Novi Sloveniji veseli tolikšnega
               proračuna za področje kmetijstva. Vendar pa moram kot poslanca z Dolenjske opomniti,
               da v proračunu nisem zasledila sredstev za območje z omejenimi dejavniki in sicer za
               tiste kmetije, ki so v letu 2004 pri pogajanjih z Evropsko unijo izpadla iz teh
               območij in smo po usklajevanjih pa tudi z ministrstvom za kmetijstvo in finance tako
               nekako nadomestili iz slovenskega proračuna ta izpad v letu 2005 in 2006. Pa me
               zanima: Na kakšen način se bodo reševale te kmetije? Gre za del novomeške občine,
               Dolenjskih Toplic, Mirne Peči, Trebnjega, Ivančne Gorice pa tudi del Mariborskih
               občin. Jaz bi želela, da bi se ta sredstva zagotovila oziroma, da bi se ponovno
               izpogajala, ker mislim, da so ta območja neopravičeno izpadla iz teh območij, in da
               so tukaj izredno slabe razmere za kmetovanje oziroma nič boljše kot tam kjer so
               uvrščene, glede na to, da smo izpogajali kar 85%, pa se mi zdi res, da so krivično,
               da so ta območja izpadla. Tukaj bi prosila, če bi mi ministrica odgovorila na to
               vprašanje.</p>
               <p>In če se opredelim še do teh dveh amandmajev, do amandmaja DeSUS-a. Mislim, da...
           </p>
            </sp>
            <sp xml:id="SDT4-OZKGIP-Nujna-015-2006-10-17.sp15">

               <speaker>PREDSEDNIK ALOJZ SOK:</speaker>

               <p>Ni potrebno do tega amandmaja, kar do drugega se opredelite.</p>
            </sp>
            <sp xml:id="SDT4-OZKGIP-Nujna-015-2006-10-17.sp16">

               <speaker>MARJETKA UHAN:</speaker>

               <p>Do kmetijske svetovalne službe. No, potem se bom pa do tega. Bi pa tudi prosila
               najprej ministrstvo, da pove zakaj je manjšala postavko za javno kmetijsko svetovalno
               službo. Ker sem amandma šele sedaj dobila na klop, težko komentiram oziroma se
               opredelim do tega amandmaja in bi prosila ministrico za odgovor. Hvala lepa.</p>
            </sp>
            <sp xml:id="SDT4-OZKGIP-Nujna-015-2006-10-17.sp17">

               <speaker>PREDSEDNIK ALOJZ SOK:</speaker>

               <p>Hvala lepa. Jaz predlagam, če se strinjate, da bi na koncu odgovorila na ta
               vprašanja. Se pravi, tukaj sta sedaj dve vprašanji. Kaj je z izpadom OMD za določena
               področja in pa v zvezi z zmanjševanjem za javno kmetijsko svetovalno službo. Amandma
               smo dobili vsi tik pred sejo, tudi sam ga nisem prej videl. <stage type="mag"/> <stage>(nadaljevanje)</stage> Torej, naslednji ima besedo kolega mag.
               Kramberger.</p>
            </sp>
            <sp xml:id="SDT4-OZKGIP-Nujna-015-2006-10-17.sp18">

               <speaker>MAG. JANEZ KRAMBERGER:</speaker>

               <p>Hvala lepa predsednik za besedo. Jaz naslavljam vprašanje gospe ministrici prav tako
               kot kolegica Marjetka Uhan glede sredstev za področje z omejenimi dejavniki, namreč
               kot je bilo povedano je tudi območje Slovenskih Goric in del mariborskega območja
               takrat izpadlo in ni videti sredstev, da bi ta zadeva bila urejena. Torej, se
               pridružujem temu vprašanju.</p>
               <p>Drugo kar želim vprašati je pa sledeče. Pri proračunskem porabniku nacionalni
               veterinarski inštitut je indeks mislim, da 94 in me zanima, Slovenija se je zavezala,
               da bo registrirala 28 nacionalnih laboratorijev oziroma za 28 preiskav in imamo še
               komaj enega. Zanima me, če bo to mogoče storiti s temi finančnimi sredstvi kot so
               zagotovljena? Do amandmajev se bomo opredeljevali kasneje, če sem prav razumel, sicer
               pa lahko povem, da tega amandmaja, ki ga kolega Vasja Klavora predlaga zagotovo ne
               bom podprl, ker to ni korektno, da se jemlje iz sredstev za razvoj podeželja, sicer
               bi ta spomenik moral biti že zdavnaj končan, ampak mislim, da to ni prava postavka,
               da bi tukaj zmanjševali sredstva.</p>
               <p>Kar se pa tiče zmanjševanja sredstev za svetovalno službo, tukaj se pa tudi moramo
               zamisliti. Svetovalna služba je postavljena, pravzaprav se jim vsako leto oziroma
               vedno se jim nalagajo nova dela in na drugi strani pa se jim krčijo finančna
               sredstva, to pravzaprav ne gre skupaj. Je pa potrebno delo racionalizirati, to je pa
               stvar organizacije. Hvala lepa.</p>
            </sp>
            <sp xml:id="SDT4-OZKGIP-Nujna-015-2006-10-17.sp19">

               <speaker>PREDSEDNIK ALOJZ SOK:</speaker>

               <p>Dobro. Hvala lepa. Saj zato sem prej opozoril, da se ni potrebno opredeljevati
               kolegici Uhanovi do tega amandmaja, ker gre za postavko program razvoja podeželja, ki
               ga ne moremo preusmerjati v neko povsem novo postavko, to je izgradnjo spomenika.
               Kolega Veber.</p>
            </sp>
            <sp xml:id="SDT4-OZKGIP-Nujna-015-2006-10-17.sp20">

               <speaker>JANKO VEBER:</speaker>

               <p>Hvala za besedo in lep pozdrav vsem. No, tudi sam pozdravljam tako oblikovan
               proračun, ko ugotavljamo, da uradniki nimajo nekih bistvenejših pripomb, bi pa
               opozoril na nekatera dejstva, ki pa so ravno tako pomembna predvsem za razvoj
               podeželja in mogoče najprej nanizam samo konkretno vprašanje. Glede izvajanja
               nitratne direktive iz leta 2004 še vedno niso izplačane vse obveznosti, tako da mnogi
               kmetje, predvsem na kočevskem imajo zaradi tega, vsaj po mojih informacijah, zelo
               velike obveznosti do izpolnjevanja do vseh tistih, ki so jim izvajali določena dela,
               da so to direktivo lahko uvedli in ali je to planirano v proračuna za leto 2007 ali
               za leto 2008? Hkrati pa bi želel nekaj več informacij tudi glede nakupa plovila za
               nadzor morskega ribištva, ki je v proračunu predviden. Zakaj in za kakšno plovilo
               gre, ali se da mogoče tukaj dogovarjati in usklajevati tudi z nakupi ostalih plovil,
               ki jih imamo v Republiki Sloveniji predvidene za obvladovanje našega dela Jadrana?
               Predvsem pa me tudi zanima glede na to, da je pri Lipici zelo jasno zapisano, da se s
               tem ohranja predvsem naša dediščina pri <stage type="mag"/>
               <stage>(nadaljevanje)</stage> vzreji lipicanca. Ali bodo ta sredstva, ki so v tem proračunu
               predvidena na področju kmetijstva res zadostila vsem potrebam za ohranitev in razvoj
               te črede? Ali bomo lahko omejili želje po programih, ki posegajo na to območje na
               način, ki ni bil nikoli v zakonodaji, ki ureja Kobilarno Lipico predviden?</p>
               <p>Glede ostalih širših tem pa bi želel opozoriti na naslednje. Program razvoja
               podeželja 2007-2013 je zagotovo eden od najpomembnejših programov v tem obdobju, ki
               prihaja. Razdeljen je sicer na več osi. Vse te osi so izjemnega pomena, tako za
               kmetijstvo, kot tudi za vse ostale dejavnosti, ki se lahko izvajajo na podeželju,
               torej tudi za področje gospodarstva in dopolnilnih dejavnosti. Hkrati pa nekako
               pogrešam pri teh obrazložitvah usmeritve tega programa. Namreč, ni vseeno ali se bo
               ta program odvijal v neposredni bližini avtocestnega križa, ali se bo v večji meri
               odvijal, bi rekel, v tistih odsekih, ki so izven avtocestnega programa. Namreč, gre
               resnično za dejstvo, da v Sloveniji v prihodnje nastane zelo velika razvojna razlika
               med območji, ki se nahajajo ob avtocestnem križu in seveda med območji, kjer ta
               avtocestni križ ne poteka. In ali se v tem programu razvoja podeželja pripravljajo
               kriteriji, ukrepi, ki bi bili prijaznejši, če lahko temu tako rečem, do teh območij.</p>
               <p>Hkrati pa bi opozoril tudi na druge razvojne osi, kot ji imenujemo, in so tudi bile
               večkrat že predstavljene. Gre za tretjo razvojno os od Koroške proti Dolenjski, gre
               potem še za tretjo A razvojno os, ki poteka od ljubljanskega barja, če lahko temu
               tako rečem, do Kolpe in gre za četrto razvojno os, ki poteka nekje od Notranjske
               proti Cerkljanskem območju. Skratka, tri smeri, ki so pripravile razvojno os ravno
               zaradi tega, ker zaostajajo za ostalimi. Ukrepi, ki spodbujajo razvoj teh območij in
               mislim, da bi bilo zelo modro, da bi tudi ministrstvo za kmetijstvo opredelilo
               znotraj programa razvoja podeželja tudi te razvojne osi, tako da ne bomo govorili.
               Namreč, vse te razvojne osi niso predvidene zgolj in samo za izgradnjo prometnic,
               ampak resnično kompletno prestrukturiranje teh območij. Tako, da tudi kmetijski
               sektor, oziroma področje kmetijstva še kako sodi v te razvojne osi. To menim, da je
               ena od pomanjkljivosti proračuna za 2007-2008, ker nekako ne sledi vsem tem sklepom
               in ukrepom, ki so bili sprejeti, bodisi v resoluciji o nacionalnih projektih od 2007
               do 2023. Namreč, v resoluciji so te osi vključene, tako da menim, da bi bilo mogoče
               res zelo potrebno, da razmišljamo o teh območjih na drugačen način, kot pa da
               govorimo o državi kot celoti in potem pomerimo cilje izvajanja kmetijske politike ali
               pa programa razvoja podeželja, se ti cilji nekako merijo po statističnih regijah, ali
               pa po regijah, ki jih imamo ustanovljene zato, da lahko črpamo evropska sredstva.
               Velikokrat se ti podatki seveda potem zelo razlikujejo po posameznih statističnih
               regijah od dejanskega stanja in potreb posameznih območij.</p>
               <p>Eno kot takih izjemno občutljivih območij v prihodnje pa bo zagotovo tudi celotna
               scheengenska meja Republike Slovenije, kjer vemo, ko bo ta meja vzpostavljena bo
               kmetovanje in izvajanje gospodarske politike in izvajanje turizma bistveno bistveno
               zahtevnejše, kot bo to na drugih <stage type="mag"/><stage>(Nadaljevanje)</stage> območjih, kjer se meje odpirajo in kjer pravzaprav ni
               nobenih težav pri pretoku blaga ali pa pri izvajanju medsebojnih izkušenj, izmenjav
               in tako naprej. Skratka, schengenska meja in te tri razvojne osi so nekaj, kar menim,
               da nekako ni upoštevano in vključeno v proračun na način, kot bi moralo biti glede na
               razlike v razvoju v Republiki Sloveniji. Hvala.</p>
            </sp>
            <sp xml:id="SDT4-OZKGIP-Nujna-015-2006-10-17.sp21">

               <speaker>PREDSEDNIK ALOJZ SOK:</speaker>

               <p>Hvala lepa. To bo verjetno malo težje vprašanje za gospo ministrico, kar se tiče
               schengenske meje in treh osi. Naslednji je kolega Pajk.</p>
            </sp>
            <sp xml:id="SDT4-OZKGIP-Nujna-015-2006-10-17.sp22">

               <speaker>STANE PAJK:</speaker>

               <p>Prav lep pozdrav gospe ministrici, kolegici poslanki in poslancem ter vsem prisotnim!
               Osebno mislim, da je predlog proračuna za 2007 in 2008 uravnotežen, uravnovešen. To
               med drugim dokazuje tudi podpora sindikata kmetov.</p>
               <p>Osebno bi pri tem samo poudaril, da sem vesel, da se povečujejo sredstva za razvoj
               podeželja, ker veliko število Slovencev živi na podeželju in bodo imeli od tega vsi
               nekaj. Zato take predloge prav z veseljem podpiram.</p>
               <p>Amandmaja kolega Klavore pač ne morem podpreti, zaradi tega, ker je to, kar je
               predlagal, stvar ministrstva za kulturo in znotraj tega resorja, mislim, da bi bilo
               prav, da bi našel denar, če je to potrebno. To ni stvar ministrstva za kmetijstvo.</p>
               <p>Toliko bi imel. Še enkrat pa poudarjam, da z veseljem podpiram predlog
               proračunov.</p>
            </sp>
            <sp xml:id="SDT4-OZKGIP-Nujna-015-2006-10-17.sp23">

               <speaker>PREDSEDNIK ALOJZ SOK:</speaker>

               <p>Hvala. Še kolega Rugelj.</p>
            </sp>
            <sp xml:id="SDT4-OZKGIP-Nujna-015-2006-10-17.sp24">

               <speaker>BOJAN RUGELJ:</speaker>

               <p>Hvala lepa, predsednik. Lep pozdrav tudi z moje strani gospe ministrici in vsem
               ostalim prisotnim! Če bi mi pred časom kdo rekel, da je možno pripraviti kmetijski
               proračun tako, da sindikat ne bo imel pripomb nanj, bi rekel, da je to nemogoče.
               Ampak danes pa vidim, da je mogoče, in z moje strani vse čestitke ministrstvu pod
               vodstvom gospe Lukačičeve. Lahko rečem samo to, da to dokazuje, da se je naša vlada
               resno lotila problemov na področju kmetijstva, in verjamem, da bo tudi v bodoče tako.
               Hvala lepa.</p>
            </sp>
            <sp xml:id="SDT4-OZKGIP-Nujna-015-2006-10-17.sp25">

               <speaker>PREDSEDNIK ALOJZ SOK:</speaker>

               <p>Hvala lepa. Želi še kdo besedo, preden damo možnost ministrici, da odgovori na
               vprašanja, ki jih sicer nekaj je, ne veliko, nekatera so se ponovila, na nekatera
               ste, mislim, že prej v obrazložitvi odgovorili, pa boste pač še enkrat. Če ni več
               vprašanj, izvolite, gospa ministrica. Mislim, da ste si zapisali.</p>
            </sp>
            <sp xml:id="SDT4-OZKGIP-Nujna-015-2006-10-17.sp26">

               <speaker>MARIJA LUKAČIČ:</speaker>

               <p>Ja, hvala, sem si zapisala. Začela bom s kmetijsko svetovalno službo in nacionalnim
               veterinarskimi inštitutom, kjer so letos nekoliko drugače porazdeljena sredstva. Tu
               ne gre za zmanjšanje ne na enem ne na drugem programu, ampak so ta manjkajoča
               sredstva na postavki 5521, sredstva za izvajanje zakona o sistemu plač v javnem
               sektorju. To razliko teh programov boste našli na tej postavki.</p>
               <p>Kar zadeva OMD, problem je znan že, odkar sem prišla na to funkcijo. 2.000 kmetij je
               po opredelitvi, ki jo je naredilo ministrstvo v letu 2004, izpadlo iz sistema območij
               s težjimi pridelovalnimi pogoji. Jaz sem se s tem problemom soočila. Takrat smo
               reševali na način, da smo pripravili lasten predpis in da smo zagotovili sredstva v
               proračunu Republike Slovenije in tem kmetijam, za katere smo ocenili, da so
               upravičene do teh izravnalnih plačil, tudi ta sredstva zagotovili iz svojega
               proračuna. Ve se, da vsa ostala kmetijska gospodarstva, ki so bila vključena v
               območja, pa jih je Bruselj potrdil, se 80% teh sredstev povrne iz evropske blagajne.
               V teh manjkajočih primerih pa smo celotna sredstva zagotavljali iz lastnega
               proračuna, zato to posebej opozarjam. Mi zdaj vodimo diskusije, pogajanja z evropsko
               komisijo in dokazujemo, da je v nekaterih primerih prišlo v preteklosti do napak, da
               so te kmetije izpadle iz teh območij. Zato imamo še opredeljene katastrske občine, ki
               se bodo brez posebnih težav, računamo tako in dosedanja pogajanja na to kažejo, tudi
               nazaj vključile v ta območja s težjimi pridelovalnimi pogoji<stage type="mag"/><stage>(Nadaljevanje)</stage> in bodo potem tudi sofinancirane iz evropske
               blagajne. Naj povem, da smo tudi vinogradniške površine letos prvič vključili v ta
               območja z omejenimi dejavniki, kar pomeni, da bodo tudi vinogradniki upravičeni do
               teh izravnalnih plačil. Predvidevamo, da bo tu dodatnih sredstev okoli 460 do 470
               milijonov tolarjev. V vseh tistih primerih, kjer pa ne bi dosegli soglasja z evropsko
               komisijo, da se vključijo v ta sistem, ker pač ne izpolnjujejo vseh pogojev, bomo pa
               rešili na način, kot je bilo že do sedaj reševano, v obliki državnih pomoči, ki se
               bodo zagotavljale po posebni uredbi in v lastnem proračunu.</p>
               <p>Omenili ste ribiško plovilo. Naša ribiška inšpekcija ima zelo zastarelo plovilo, ki
               ni več varno za uporabo, zato je bilo nujno, da nabavimo novega. Tu financira 50% te
               investicije evropska komisija, 50% zagotovimo sami, približno predvidena potrebna
               sredstva za to investicijo pa so 40 milijonov tolarjev, oboje skupaj, evropski in
               domači del.</p>
               <p>Glede Lipice. Res je, da za potrebe nujnega varstva javne službe za rejo lipicancev
               zagotavljamo sredstva v našem proračunu, 50% iz našega proračuna, 50% pa zagotavlja
               kobilarna Lipica. Skupna ocena je bila, da bo to zadostovalo za to osnovno, nujno
               varstvo javne službe.</p>
               <p>Omenili ste razvojne osi. Povsem dobro nisem razumela vprašanja, ampak moram
               povedati, da osi, o katerih jaz govorim, po evropski uredbi, ki smo jo sprejeli
               meseca junija leta 2005, so programi razvoja podeželja razdeljeni v štiri osi. V prvi
               osi so naložbe v kmetijska gospodarstva in živilsko predelovalno industrijo, ukrepi
               podpore mladega kmeta in zgodnjega upokojevanja. Tem ukrepom smo namenili 33% vseh
               sredstev, namenjenih razvoju podeželja, ki pa jih je skupno 278 milijard. V drugi osi
               so programi integrirane pridelave, ekološke pridelave hrane, območja z omejenimi
               dejavniki in Natura 2000; v drugi osi je približno nekaj čez 50% vseh sredstev. V
               tretji osi so naložbe obkmetijskih dejavnostih, kar pomeni, da želimo zagotavljati na
               podeželju nova delovna mesta. To pa ne pomeni, da samo iz kmetijske dejavnosti, ampak
               iz kakršnekoli dejavnosti, ki jo bo izvajal član kmečke družine. To pomeni, da boste
               lahko dobili del nepovratnih sredstev za izgradnjo avtomehanične delavnice, če bo
               eden od članov družine želel opravljati ali pa se registrirati za to dejavnost, za
               frizerski salon ali za kakršnokoli drugo dejavnost. Predvidevamo tudi, da bomo
               sofinancirali, podpirali ustanavljanje majhnih podjetij na podeželju do 10
               zaposlenih, jim tudi prvo leto materialno pomagali vzdrževati njihove stroške, vendar
               bo pogoj, da se ljudje zaposlujejo iz tistega okolja, recimo, iz okolja Slovenskih
               goric. Celoten program razvoja podeželja teži k temu, da se ustvarja nova delovna
               mesta, da se omogoča s tem tudi poseljenost na podeželju, da je kulturna krajina čim
               bolj obdelana in da se zagotavljajo takšni pogoji na podeželju, da bodo stimulirali
               prebivalstvo, da ostane na podeželju. V četrti osi, to je pa tista os, tako imenovana
               "leader" os, kjer bodo pa iniciative prihajale iz lokalnih okolij, tudi iz lokalnih
               skupnosti. Vi boste imeli svoje občinske programe, kjer boste določili prioritete, in
               s področja kmetijstva jih boste lahko <stage type="mag"/><stage>(Nadaljevanje)</stage> predstavili oziroma predlagali ministrstvu za kmetijstvo,
               ki jih bo v skladu z razpisom in določili razpisnih pogojev potrjevalo. To so pa
               programi, kjer bodo prišle ideje oziroma iniciative iz lokalnih sredin ali lokalnih
               skupnosti.</p>
               <p>To so te osi. Zdaj, da ne bi midva mešala z vašimi osmi, glejte, kam, koliko, kje
               bodo prioritete, bodo določili pa potem bomo določili v razpisnih pogojih. V tem
               primeru smo mi določili prioritete. Jaz se zelo, zelo zavzemam za izvajanje ukrepov
               mladega kmeta in ukrep zgodnjega upokojevanja, ki smo ga tako rekoč množično začeli
               izvajati v zadnjih dveh letih. Jaz sem zelo zadovoljna, ker je ta ukrep nekako
               doživel zaupanje, ljudje se prijavljajo in vsem, ki kandidirajo, tudi zagotavljamo ta
               sredstva v skladu z razpisnimi pogoji. V letošnjem letu se jih je prijavilo na ta
               ukrep 274, v lanskem letu 400, tu se ve, zakaj. Če se bo ta trend nadaljeval, bo
               prišlo do strukturnih generacijskih sprememb na kmetijah, ki so tako nujno potrebne.</p>
               <p>Prenos kmetije na mlajšo generacijo. Tem mlajšim generacijam z deležem nepovratnih
               sredstev zagotavljamo povračilo vseh stroškov, ki so jih imeli s prenosom kmetije, in
               pa delno izplačilo njihovih dedičev. Starejši generaciji pa zagotavljamo socialno
               varnost. V pogajanjih smo dosegli tudi - to zdaj pač že po sprejetem programu, ker
               ima tako urejeno tudi Irska -, da bodo ožji družinski člani, ki so odvisni od
               eksistence tega gospodarja, se ta renta lahko deduje. To pomeni, da če, recimo, se
               gospodarju, ki je nosilec te rente, karkoli zgodi, se renta prenese na
               nepreskrbljenega otroka ali njegovega zakonskega partnerja. Pri tem sem se pač
               potrudila, ker to je bila glavna pripomba, da se vendar lahko kaj gospodarju, bivšemu
               gospodarju zgodi in da ostane brez socialnega varstva.</p>
               <p>To je en del strukturnih sprememb, ki jih je nujno treba izvajati in zagotavljati
               sredstva, in ta sredstva smo v okviru 90 milijard za naslednje obdobje predvideli v
               prvi osi. Glejte, jaz ne bi o vsakem ukrepu posebej govorila, zakaj smo se tako
               odločili. Večkrat sem že na tem mestu povedala, da so naši kmetje povprečno stari 56
               let, da so te generacijske spremembe nujno potrebne, in očitno so padle na plodna tla
               in se izvajajo dokaj intenzivno.</p>
            </sp>
            <sp xml:id="SDT4-OZKGIP-Nujna-015-2006-10-17.sp27">

               <speaker>PREDSEDNIK ALOJZ SOK:</speaker>

               <p>Hvala lepa. V zvezi s sredstvi nitratne direktive, mislim pa, da ste to že povedali,
               da so zagotovljena večja sredstva...</p>
            </sp>
            <sp xml:id="SDT4-OZKGIP-Nujna-015-2006-10-17.sp28">

               <speaker>MARIJA LUKAČIČ:</speaker>

               <p>Ja, se opravičujem...</p>
            </sp>
            <sp xml:id="SDT4-OZKGIP-Nujna-015-2006-10-17.sp29">

               <speaker>PREDSEDNIK ALOJZ SOK:</speaker>

               <p>... za poplačilo teh obveznosti.</p>
            </sp>
            <sp xml:id="SDT4-OZKGIP-Nujna-015-2006-10-17.sp30">

               <speaker>MARIJA LUKAČIČ:</speaker>

               <p>V letu 2004 je bil razpis, dvoletni razpis, ki pa je bil odprt. Vsi, ki izpolnjujejo
               pogoje, lahko kandidirajo na tako imenovano nitratno direktivo. Vlog je prišlo za 26
               milijard, zdi se mi, da 26 milijard. Mi smo v letošnjem letu precejšen del že
               izplačali. Glede na to, ker pa je to izplačevanje M+2, to pomeni, investicija, ki se
               lahko izplačuje v dveh naslednjih letih, bo približno 10 milijard izplačanih v letu
               2007.</p>
            </sp>
            <sp xml:id="SDT4-OZKGIP-Nujna-015-2006-10-17.sp31">

               <speaker>PREDSEDNIK ALOJZ SOK:</speaker>

               <p>Hvala lepa. Mislim, da je bilo na ta amandma kmetijsko-gozdarske zbornice sedaj
               odgovorjeno. Se pravi, da je ta manjkajoči del v postavki 5521 in da enako velja za
               nacionalni veterinarski inštitut. Da s tem potem ni potrebe, da se naprej
               opredeljujemo do tega amandmaja, in da je ministrica odgovorila tudi na vsa ostala
               vprašanja, torej, še nekoliko širše, se pravi, tudi v zvezi s programom razvoja
               podeželja in vsemi štirimi osmi, ki so tu predvidene v financiranju, ampak to zdaj ni
               povsem stvar te razprave v zvezi s proračunom. Želi še kdo postaviti kakšno
               vprašanje? Prosim, kolega Veber.</p>
            </sp>
            <sp xml:id="SDT4-OZKGIP-Nujna-015-2006-10-17.sp32">

               <speaker>JANKO VEBER:</speaker>

               <p>Hvala lepa. No, sam bi potrdil to razmišljanje ministrice, da gre pri teh razvojnih
               oseh, ki sem jih navajal, za tiste ukrepe, za katere pričakujem, da jih bo vlada
               oziroma ministrstvo v razpisnih pogojih upoštevalo. Namreč, ni vseeno, ali boš
               spodbujal neko dejavnost ob avtocesti ali pa nekje na odmaknjenem območju. In
               razpisni pogoji so tisti, ki bodo zagotovo <stage type="mag"/><stage>(Nadaljevanje)</stage> ključni za to, ali bo kakšen denar prišel tudi na tista
               območja, ki ga res najbolj potrebujejo in jih je težko pridobiti v ostalih programih.</p>
               <p>Bi pa postavil še nekaj vprašanj v zvezi z dejstvom, kot je bilo predstavljeno, da
               se prvič vključuje v pomoč tudi vinogradništvo. Tu vidim, da je tudi predstavljena
               proizvodnja bučnega olja, ni pa, ker smo veliko govorili o tem, nikjer zaslediti
               oljkarjev. In sprašujem, ali so mogoče tudi kje v proračunu predvideni ukrepi za
               razvoj oljkarstva oziroma te dejavnosti, ki je ravno tako postala ena od izjemno
               zanimivih za ta del Slovenije, kjer je to možno. Se mi pa zdi, da bi bilo korektno,
               da če že vinarstvo vključujemo v proračun, da bi tudi oljkarje ravno tako enakovredno
               obravnavali ali pa mogoče še bolj prednostno, ker imajo veliko večje izzive pred
               sabo, da uspejo obvladati ta trg in se uveljaviti na evropskem tržišču. Hvala.</p>
            </sp>
            <sp xml:id="SDT4-OZKGIP-Nujna-015-2006-10-17.sp33">

               <speaker>PREDSEDNIK ALOJZ SOK:</speaker>

               <p>Prosim, če lahko še na to odgovorite.</p>
            </sp>
            <sp xml:id="SDT4-OZKGIP-Nujna-015-2006-10-17.sp34">

               <speaker>MARIJA LUKAČIČ:</speaker>

               <p>Tu ne gre za subvencije, tu gre za to, da se znotraj območij z omejenimi dejavniki
               vključi tudi vinogradništvo. V dosedanji praksi ministrstvo ni našlo konsenza, ali
               vključiti tudi trajne nasade v območja s težjimi pridelovalnimi pogoji. Glede na to,
               ker nekatere evropske države imajo vključene, druge nimajo, smo se v letošnjem letu
               odločili, da bomo to vključili, in tudi oljke.</p>
            </sp>
            <sp xml:id="SDT4-OZKGIP-Nujna-015-2006-10-17.sp35">

               <speaker>PREDSEDNIK ALOJZ SOK:</speaker>

               <p>Hvala lepa. Mislim pa, da je tu tudi še za oljkarje dodatna pomoč skozi spremembo
               zakona o dohodnini, kjer se spreminja sistem obdavčitve oljkarjev, če bo seveda
               zakon, tako kot je predlagan, tudi v parlamentu sprejet. Če ni več vprašanj...
               Prosim, kolega Veber.</p>
            </sp>
            <sp xml:id="SDT4-OZKGIP-Nujna-015-2006-10-17.sp36">

               <speaker>JANKO VEBER:</speaker>

               <p>No, še eno lokalno vprašanje. Klavnica v Kočevju je ena od investicij, ki naj bi bila
               predvidena v proračunih za leti 2007 in 2008. Zelo na kratko sprašujem, ali je res
               temu tako oziroma kako bomo ta problem sicer reševali v tem prostoru, ki pa je med
               drugim izjemno pereč. Namreč, trenutno so najbližje klavnice na območju Metlike, če
               govorimo o Kočevski, in v Ljubljani, kar pomeni, da so te razdalje nekje 100
               kilometrov in več do prve klavnice, kar povzroča resnično zelo velike težave predvsem
               malim kmetom; podjetja imajo ta sistem relativno dobro urejen, v skladu s svojo mrežo
               izvajanja svoje kmetijske dejavnosti. No, ti manjši kmetje pa imajo s tem bistveno
               več problemov in težav. In bi želel mogoče tudi nekaj dodatnih pojasnil, ali res
               lahko in kako pričakujemo odpravo te težave v tem prostoru.</p>
            </sp>
            <sp xml:id="SDT4-OZKGIP-Nujna-015-2006-10-17.sp37">

               <speaker>PREDSEDNIK ALOJZ SOK:</speaker>

               <p>Hvala. Izvolite, prosim.</p>
            </sp>
            <sp xml:id="SDT4-OZKGIP-Nujna-015-2006-10-17.sp38">

               <speaker>MARIJA LUKAČIČ:</speaker>

               <p>Ob priliki obiska vlade v vaši občini sem si to klavnico tudi pogledala, so mi jo
               pokazali. Mislim, da ne bi bilo, glede na to, ker so nam sredstva na investicijah v
               živilsko predelovalno industrijo v letošnjem letu ostala in smo jih prerazporedili na
               naložbe kmetijska gospodarstva, če bi lastniki oziroma upravljavci te klavnice
               kandidirali na ta investicijska sredstva, bi jih zagotovo že v letošnjem letu lahko
               dobili. Mi smo se sicer dogovorili z vašimi predstavniki, da bodo naredili vse, da
               pripravijo ustrezno dokumentacijo. In kot sem že prej povedala, da je precej sredstev
               namenjenih za te investicije, boste kandidirali in če boste izpolnjevali pogoje,
               boste to tudi dobili.</p>
            </sp>
            <sp xml:id="SDT4-OZKGIP-Nujna-015-2006-10-17.sp39">

               <speaker>PREDSEDNIK ALOJZ SOK:</speaker>

               <p>Hvala lepa. Ste zadovoljni z odgovorom? Najbrž ne povsem. Torej, če ni več nobenih
               vprašanj, predlagam, da preidemo na glasovanje.</p>
               <p>Glede na razpravo ugotavljam, da o teh treh amandmajih ni treba glasovati. Eden je,
               kar se tiče samega predloga, po moji oceni nekonsistenten, ker pač jemlje na
               področju, kjer v skladu z evropsko direktivo to enostavno ne gre. <stage type="mag"/> <stage>(nadaljevanje)</stage> Na drugega pa je bil odgovor, da so ta
               manjkajoča sredstva oziroma zmanjšanje za 6% zagotovljena v okviru druge postavke,
               bom pa glede na razpravo ponudil v sprejetje še en sklep na koncu v zvezi s temi
               nesrečnimi OMD-je. Torej, če dovolite bi potem šli na glasovanje, in sicer predlagam
               ugotovitveni sklep kot prvič: odbor za kmetijstvo, gozdarstvo in prehrano se je
               seznanil s predlogom sprememb proračuna Republike Slovenije za leto 2007 in 2. točka
               tega sklepa: odbor za kmetijstvo, gozdarstvo in prehrano se je seznanil s predlogom
               proračuna Republike Slovenije za leto 2008. Dajem takšen ugotovitveni sklep na
               glasovanje.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Predlagam pa še, da se odbor opredeli do naslednjega predloga sklepa. Odbor predlaga
               vladi Republike Slovenije, da preuči možnost zagotovitev finančnih sredstev za
               območje z omejenimi dejavniki, se pravi tako imenovanimi OMD-ji v predlogu sprememb
               proračuna za leto 2007 in v predlogu proračuna za leto 2008 na ravni kot je bilo to
               zagotovljeno v proračunu za leto 2000, 2006. Torej, iz razprave, ki je bila tukaj
               podana in ki ste se nekateri dotaknili in tudi iz težav v zvezi s tem se mi zdi
               smiselno, da s takšnim sklepom vlado zavežemo, da o tem odloči. Želi kdo o takšnem
               predlogu sklepa razpravljati? Prosim, kolegica Uhan.</p>
            </sp>
            <sp xml:id="SDT4-OZKGIP-Nujna-015-2006-10-17.sp40">

               <speaker>MARJETKA UHAN:</speaker>

               <p>Jaz bi predlagala malo drugačen sklep, da vlada stori vse, da ponovno uvrsti ta
               območja oziroma te izpadle kmetije v območja z omejenimi dejavnik in to izpogaja v
               Bruslju, sicer pa nadomesti izgubljena sredstva iz domačega proračuna.</p>
            </sp>
            <sp xml:id="SDT4-OZKGIP-Nujna-015-2006-10-17.sp41">

               <speaker>PREDSEDNIK ALOJZ SOK:</speaker>

               <p>Hvala lepa. To, kar vi predlagate ta vlada že itak dela, če smo pravil o razumeli
               gospo ministrico, tako da tisto kar se bo izpogajalo v Bruslju ni samo odvisno od
               nas. Meni se zdi, da ta sklep, ki sem ga jaz predlagal povsem povzema tudi to vašo
               vsebino, ki ste jo predlagala in če ste za to, jaz tega sklepa, ki sem ga predlagal
               ne bi spreminjal, je zadosti jasen, zadosti obvezujoč in pričakujemo v odboru, da bo
               vlada temu predlogu sklepa sledila. Če ni več razprave dajem takšen predlog sklepa
               kot sem ga predstavil na glasovanje.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da smo tudi ta sklep soglasno sprejeli.</p>
               <p>Prehajamo na <title>2. TOČKO DNEVNEGA REDA - INFORMACIJA O AKTUALNIH DOGAJANJIH V
                  LJUBLJANSKIH MLEKARNAH.</title> Naj pojasnim že pred začetkom te seje, da se v
               odboru za kmetijstvo zavedamo težave te odločitve, zavedamo se, da ste lastnike,
               zavedamo se kaj lahko lastniki s svojim premoženjem storijo. Glede na različne
               informacije pa bi želeli tudi kot poslanke in poslanci dobiti vaše pojasnilo,
               nekatere odgovore predvsem iz tega stališča, ker se v tem trenutku soočamo z nič kaj
               prijetno situacijo v zvezi s tovarno sladkorja v Ormožu, ki bo očitno kot te zadeve
               potekajo letos najverjetneje končalo s predelavo sladkorne pese, upamo sicer, da ne,
               ampak to se lahko zgodi in po desetih letih, torej leta 1996 je prišla v roke
               nizozemskega podjetja Kosum<stage>(?)</stage>, je to zelo boleča izkušnja. Jaz bi preden začnemo s
               to razpravo vas vprašal, da v kolikor kdo od navzočih smatra, ocenjuje, da bi lahko v
               sami razpravi razkrili kakšne podatke, ki so zaupne narave, da imam možnost v skladu
               s poslovnikom državnega zbora <stage type="mag"/> <stage>(nadaljevanje)</stage>
               s 101. členom to točko voditi tako, da se sama razprava za javnost zapre. Torej, vas
               sprašujem vse tiste, ki ste vabljeni k tej točki. Uvodoma sem prebral od ministrstva
               do same uprave mlekarne potem do mleko dela in vseh kmetijskih zadrug, da jih še
               enkrat ne naštevam. Vas sprašuje, če smatrate, da bi lahko ta razprava šla v tej
               smeri? V kolikor ne, očitno mislim, da lahko potem nadaljujemo tako kot smo začeli ob
               prisotnosti novinarjev in bi potem nadaljevali s to točko. Zdaj nekega gradiva za to
               točko vam spoštovane kolegice poslanke in poslanci nismo posredovali, edino kar je
               prišlo je sklep državnega sveta, ki pravi: državni svet Republike Slovenije podpira
               pobudo in poziva vlado Republike Slovenije in ministrstvo za kmetijstvo, gozdarstvo
               in prehrano, da preprečita prodajo Ljubljanskih mlekarn tujemu kupcu zaradi ohranitve
               nacionalnega interesa proizvodnje mleka v Republiki Sloveniji in da se Ljubljanske
               mlekarne uvrstijo na seznam podjetij nacionalnega interesa. Potem tudi podajajo
               obrazložitev tega svojega sklepa, se pravi, to je stališče državnega sveta. Mi bi
               lahko kot gradivo predložili tudi članke iz časopisov, vendar to ni verodostojno
               gradivo za našo obravnavo, zato smo brez nekih dodatnih gradiv dali tej točki, ki je
               bila tudi uvodoma izglasovana imeli kot informacijo. In bi jaz, če dovolite, kar dal
               besedo po vrsti tako kot smo vabili k predlagani točki mogoče najprej vam gospa
               ministrica, da poveste kot resorna ministrica svoje stališč, lahko pa tudi na koncu,
               kakor želite. Boste rajši na koncu. Če je tako, bi potem jaz povabil k besedi morda
               predsednika uprave Ljubljanskih mlekarn gospoda Matjaža Vehovca, da nam pove kakšno
               je stanje Ljubljanskih mlekarn v tem trenutku, kakšen obseg proizvodnje, kako
               načrtujete svojo proizvodnjo v prihodnosti in kako vi kot uprava v Ljubljanski
               mlekarni vidite to trenutno situacijo in to nameravano prodajo večinskega deleža.
               Prosim, izvolite.</p>
            </sp>
            <sp xml:id="SDT4-OZKGIP-Nujna-015-2006-10-17.sp42">

               <speaker>MATJAŽ VEHOVEC:</speaker>

               <p>Hvala lepa. Jaz bom čisto kratek. Mislim, da danes ni namen, da obravnavamo
               gospodarski položaj mlekarstva. Kar se pa tiče, bom rekel, informacije o prodaji bi
               jaz povedal, da se znotraj Ljubljanskih mlekarn pripravljamo na skrbni pregled in da
               v bistvu je s te strani kar se tiče Ljubljanskih mlekarn to tudi vse. Kar se pa tiče
               komentarjev v zvezi s prodajo smo v Ljubljanskih mlekarnah sprejeli sklep, da dokler
               bodo ta pogajanja trajala ne bomo dajali komentarjev za javnost.</p>
            </sp>
            <sp xml:id="SDT4-OZKGIP-Nujna-015-2006-10-17.sp43">

               <speaker>PREDSEDNIK ALOJZ SOK:</speaker>

               <p>Hvala lepa za to kratko pojasnilo. Dajem besedo gospe Ivani, to je isto združni,
               tako ne. Varjavec. <stage type="mag"/>
               </p>
            </sp>
            <sp xml:id="SDT4-OZKGIP-Nujna-015-2006-10-17.sp44">

               <speaker>IVANA VARJAVEC:</speaker>

               <p>Hvala lepa. V imenu Gizem mlekarstvo pravzaprav povem lahko zelo malo. Lahko povem
               glede na zgodovino, ki nas je in nas še danes spremlja, da smo pravzaprav
               presenečeni, da so se zadruge odločile za prodajo večinskega deleža v Ljubljanskih
               mlekarnah. Seveda pa, kjer nismo stranka v postopku, je težko komentirati kako se
               bodo dogodki odvili. Zavedamo se pa nekako in to verjetno želimo vsi, ki smo povezani
               v verigo kmeta, predelovalca in pa koncem koncev tudi potrošnika, da si želimo
               partnerja ali pa lastnika s svojo jasno vizijo. To je v bistvu glede na dogodke, ki
               jih spremljamo predvsem iz medijev, tudi vse in mi konkretnih ugotovitev ali pa vizij
               ali pa česarkoli, ne moremo podajati. Hvala lepa.</p>
            </sp>
            <sp xml:id="SDT4-OZKGIP-Nujna-015-2006-10-17.sp45">

               <speaker>PREDSEDNIK ALOJZ SOK:</speaker>

               <p>Hvala lepa. Vabim potem k besedi gospoda Antona Vrhovnika, če je tukaj. Ja, se
               opravičujem, izvolite.</p>
            </sp>
            <sp xml:id="SDT4-OZKGIP-Nujna-015-2006-10-17.sp46">

               <speaker>ANTON VRHOVNIK:</speaker>

               <p>Spoštovani predsednik, spoštovani poslanci in poslanke, spoštovana ministrica. Moram
               povedati, da so Ljubljanske mlekarne veliko podjetje, in da so se lastninile po
               zakonu o gospodarskih družbah in takrat se je kapital razdelil na štiri večje
               lastnike in sicer so to bili zaposleni, potem je bila država, potem so bili PIDI in
               kmetijske zadruge. Do lanskega leta v lastniški strukturi ni bilo bistvenih sprememb,
               lani je pa prišlo do ene in sicer ob prodaji mesta Ljubljane, lastninskega deleža v
               višini dobrih 10% in delna prodaja se je nadaljevala tudi letošnje leto. Zaradi tega
               smo v okviru Mlekodela, nadzornega sveta o tem tudi razpravljali in smo videli te
               spremembe in smo o tem tudi med seboj, nekaj tudi širše med zadrugami diskutirali.
               Videli smo kot take, da imamo tri možnosti. Eno je, da stojimo ob strani pa pustimo
               zadeve, da tečejo same po sebi. Druga možnost je, da poizkušamo narediti dokup delnic
               toliko, da bomo ajmanj večinski delničarji. In tretja možnost je, če ne gre niti eno
               niti drugo, da se potem pravočasno vključimo v prodajo, in da ne ostanemo kot
               manjšinski delničar s sorazmeroma malo prav in vsega. In sedaj, kar se tiče dokupa,
               moram povedati, da smo naredili skupaj z zadružno zvezo pa s kapitalsko zadrugo kar
               nekaj akcij. Kapitalska zadruga je ponudila vsem zadrugam v Sloveniji, da prinesejo
               lastniške deleže v živilski industriji na njo, da jo kapitalsko s tem okrepijo in s
               tem omogočijo nakup delnice Ljubljanske mlekarne. S kapitalsko zadrugo smo tudi
               diskutirali o možnosti, da bi kapitalska zadruga odprodala delnice Deželne banke, o
               čemer je danes dosti govora, pa potem kupi delnice Ljubljanskih mlekarn kar tudi ni
               šlo.</p>
               <p>Naslednja zadeva, ki smo jo diskutirali znotraj našega sistema je, da bi zadruge
               odkupile ta manjšinski delež in sicer, da bi naj bila ta obveznost po litru mleka
               oddanega Ljubljanskih mlekarn, vendar se tudi tukaj nam ni račun kot tak izšel. V
               letošnjemu, v juniju mesecu, smo izvedeli iz časopisa Finance, da bo država KAD in
               SOS odprodala svoj delež kot prednostno Ljubljanskih mlekarn. Moram povedati, da po
               nekaj tedenskemu čakanju sva s predsednikom nadzornega sveta bila pri gospodu Toplak
               Matjažu, direktorju oziroma predsedniku KAD-a, kjer sva predstavila naš problem. Tam
               je bilo nama rečeno, da SOD verjetno v letošnjem letu ne more nič, zaradi dejstva, da
               ima obveznosti okoli 60 milijard za izplačilo. KAD tudi sorazmerno težko, in <stage type="mag"/> <stage>(Nadaljevanje)</stage> da se verjetno tako na ponudbo
               ne bo nobeden odzval. Potem pa se je zgodil 18. julij, kjer so KAD, SOD pa Kmetijska
               družba objavili ponudbo za prodajo v višini 18% in tukaj moram povedati, da je med
               nami nastal kar krepek nemir, kajti vedeli smo, da največji, skupina je delničarjev
               Ljubljanskih mlekar in ta delež, ki se je ponujal preko razpisa v roku enomesečnega
               roka, predstavlja skoraj 50% paket, kar pomeni z drugimi besedami, da ta dva
               odločita, da pride do prodaje večinskega paketa ne da bi mi kot zadruge kakorkoli
               lahko na to vplivali. Zaradi tega smo se mi morali odločiti, moram povedati, da v
               izredno kratkem roku, da gremo skupaj s prodajalci, ki so 28. junija dali to -
               julija, se opravičujem - ponudbo s tem, da je ponudba odprta dva meseca do konca
               septembra, in da moramo potem v treh mesecih oddati odgovor. Moram povedati, da ta
               ponudba je neobvezna, moram povedati tudi to, da smo v sam razpis vnesli klavzule, ki
               so pomembne za kmetijstvo, to je poslovanje z Ljubljanskimi mlekarnami doslej. Drugo,
               kako si morebitni bodoči kupec zamišlja sodelovanje z okoljem, s kmeti in vsemi temi
               zadevami. S tem menimo, da smo si mi zagotovili tri zadeve. Prvič, da lahko vplivamo
               na izbiro kupca, o čemer je danes govora. Drugič, da če menimo, da je kupec ustrezen,
               da si lahko zagotovimo bodoči odnos s kmetijskimi zadrugami in kmeti. In tretja
               zadeva. Če pride do realizacije posla, smo tudi pri tistih kateri bo soodločani pri
               višini cene za delnice Ljubljanskih mlekarn. Sedaj kot veste, je prišla v roku samo
               ena ponudba in pa ponudba je postavila ceno, ki je bila v razpisu kot pogojno in v
               dogovoru z ostalimi prodajalci je sklenjeno, da traja rok tako imenovane
               ekskluzivnosti dva meseca in v teh dveh mesecih ta kupec preko ustreznega
               prediskutiranega indeksa z upravo Ljubljanskih mlekarn in s pravno službo in z borzno
               hišo, ki je kontrolirala Ljubljanske mlekarne v preteklosti, se opravi skrben pregled
               tega poslovanja. Po dveh mesecih pa je možna vsakršna varianta, s tem, da pa še
               ekstra enkrat poudarim, da je pa sama ponudba oziroma razpis bil kot tak neobvezen.
               Toliko.</p>
            </sp>
            <sp xml:id="SDT4-OZKGIP-Nujna-015-2006-10-17.sp47">

               <speaker>PREDSEDNIK ALOJZ SOK:</speaker>

               <p>Hvala lepa za vse te informacije. Sedaj, predsednik Zadružne zveze Slovenije gospod
               Vrisk, se je opravičil. Ne vem, je tukaj kdo drug prisoten s strani zadružne zveze?
           </p>
            </sp>
            <sp xml:id="SDT4-OZKGIP-Nujna-015-2006-10-17.sp48">

               <speaker>JOŽE STRGAR:</speaker>

               <p>Hvala lepa. Moje ime je Jože Strgar, sem podpredsednik zadružne zveze. Predsednik je
               v tujini in me je naprosil tudi v imenu kmetijsko-gozdarske zbornice, povem stališče.
                  <stage type="mag"/> <stage>(nadaljevanje)</stage> Organi obeh inštitucij, kot
               zbornice in zadružne zveze, so obravnavali nastalo problematiko v zvezi Ljubljanskimi
               mlekarnami. Najprej, kar se tiče zbornice. Svet zbornice je prejšnji teden na svoji
               seji obravnaval to problematiko. Predhodno sta to obravnavala tudi odbor za mleko in
               upravni odbor. Sklep na svetu zbornice je bil takšen, da se pozove vse zadružne
               lastnike in državo in tudi ministrstvo oziroma vlado, da se ohrani slovensko
               lastništvo v Ljubljanskih mlekarnah in da zadružniki in država ohranita trenutno
               lastništvo v Ljubljanskih mlekarnah in poskušata eventualno še povečati. To je bil v
               grobem sklep tudi upravnega odbora zadružne zveze vsebinsko v enakem smislu in se je
               tudi pozvalo vse zadružne lastnike, da ohranijo svoje deleže v Ljubljanskih
               mlekarnah. To je mleko del in vse ostale zadruge. Nekaj zadrug je še, ki imajo nekaj
               procentov lastništva v Ljubljanskih mlekarnah izven oziroma vsak na svojem
               .../Nerazumljivo./ Toliko, hvala.</p>
            </sp>
            <sp xml:id="SDT4-OZKGIP-Nujna-015-2006-10-17.sp49">

               <speaker>PREDSEDNIK ALOJZ SOK:</speaker>

               <p>Hvala lepa. Zelo na kratko povedano. Sedaj pa bi želeli slišati ali so kmetijske
               zadruge pripravljene ta sklep izvrševati, se pravi, da bodo ostale s svojimi deleži,
               kar je seveda zelo pomembno, če se želi spremeniti tok teh dogajanj, ki pač trenutno
               potekajo pri sami ponudbi. Dam vam prosto besedo. Želi kdo od kmetijskih zadrug
               spregovoriti? Več vas je tukaj, tako da vrstni red ni pomemben. Mogoče tisti, ki ima
               največje lastništvo. Ali je to kmetijska zadruga Novo mesto?</p>
            </sp>
            <sp xml:id="SDT4-OZKGIP-Nujna-015-2006-10-17.sp50">

               <speaker>GOSPOD KUŽNIK:</speaker>

               <p>Jaz bom samo nekoliko dopolnil gospoda Vrhovnika, ki je že kar vrsto razlogov
               povedal. Osnovni razlog za prodajo Ljubljanskih mlekarn je praktično ekonomski
               položaj zadrug v tem trenutku v Sloveniji. Zadruge so v tem trenutku v zelo slabi
               ekonomski, posebej pa tržni situaciji. Mi v tem trenutku, govorim predvsem v imenu
               naše zadruge in pa tistih zadrug, ki imajo večji tržni delež enostavno ne moramo
               ohranjati lastništva Ljubljanskih mlekarn, ker se sami v bistvu prebijamo oziroma
               borimo za preživetje in tukaj, bom rekel, smo ostali sami, tudi brez zadružne zveze,
               tudi brez države, enostavno prepuščeni smo sami sebi, danes zadruge, jutri pa kmetje.</p>
               <p>Ideja, da bi mi zadružniki kupili je neralna. Mi smo dobili od zadružne zveze
               oziroma od zbornice predlog, vendar ta predlog ni utemeljen, ni bil sestavljen. V
               primeru, da se to računa, da bi to zmogle zadruge to nerealno. Mi vsi želimo in se
               zavedamo kaj pomeni, da se Ljubljanske mlekarne prodajo tujemu lastniku. Jaz osebno
               sem delal 14 let pri tujem lastniku in točno vem kaj se bo dogajalo. Vendar dajmo na
               glas povedati kdo je sposoben to kupiti. Za zadruge jaz lahko trdim, da ne. Ali si
               upamo stopiti pred kmete in jih povabiti v to. Imajo zelo slabo izkušnjo na primeru
               Mariborskih mlekarn. Potem nam ostane še kapitalska zadruga. Tukaj notri se je treba
               odločiti ali je lastnik deželne banke ali ne. Ali zmore nakup kaj je realno. Potem
               nam ostane samo še država. Ali se lahko država vključi? Sigurno, ampak brez zadrug.
               Na zadruge sigurno ne moremo računati. Samo toliko.</p>
            </sp>
            <sp xml:id="SDT4-OZKGIP-Nujna-015-2006-10-17.sp51">

               <speaker>PREDSEDNIK ALOJZ SOK:</speaker>

               <p>Hvala lepa. Želi še kdo s strani kmetijskih zadrug besedo? Izvolite.</p>
            </sp>
            <sp xml:id="SDT4-OZKGIP-Nujna-015-2006-10-17.sp52">

               <speaker>JOŽEF BERNIK:</speaker>

               <p>... direktor kapitalske zadruge. <stage type="mag"/>
               <stage>(nadaljevanje)</stage> Že večkrat sem bil danes omenjen in se moram oglasiti. Kapitalska
               zadruga je začela izvajanja glede Ljubljanske mlekarne že v mesecu aprilu, potem v
               maju in v juniju je pozvala vse slovenske kmetijske zadruge, ki so lastnice delnic v
               Ljubljanskih mlekarnah oziroma vseh slovenskih mlekarnah naj dokapitalizirajo za
               stvarnimi ali dejanskimi deleži kapitalsko zadrugo, da se bo njej premoženje, sedaj
               ga ima okoli 3 milijarde 300 povečalo na 6 do 7 milijard in s tem lahko vzame
               kapitalska zadruga dostojen kredit s katerim bi lahko odkupila paket delnic in da bi
               lahko obvladovala Ljubljanske mlekarne.</p>
               <p>Zadruge se niso odzvale v zadostnem številu oziroma v zadostnem obsegu, da bi lahko
               ta sklep izvedli. Nam je bilo tega zelo žal in je škoda, da si med seboj očitamo
               zadružniki, da ne vemo, da ni bilo programa, ali da ni bilo dovolj informirano kako
               bi naj se to izpeljalo, ker so praktično vse zadruge večje slovenske ali v organih
               upravljanja kmetijsko gozdarske zbornice, ali v organih upravljanja zadružne zveze
               ali v organih kapitalske zadruge. Ni še stvar zamujena, ker delnice Ljubljanskih
               mlekar še niso prodane. Je pa res, da je šla ta ponudba ven in da je takrat naš
               zadružnike tudi presenetila. Stvar je sledeča. Ne more se toliko kapitala skupaj
               zbrati v zadružništvu, če že obstoječi lastniki zadružniki prodajajo svoj delež. Če
               bi ga pa zadružniki obdržali bi se pa lahko en del zbral, da bi se obdržalo
               lastništvo Ljubljanskih mlekarn, da se ne bi ponovila zgodba, ki se je zgodila, kot
               ste predsednik omenil, s tovarno sladkorja v Ormožu, ki pa bo imela mnogo večje
               razsežnosti, kot pa tovarna sladkorja, pa je ne bi hotel podcenjevati, samo tam so
               njivske površine, na katerih se bo nekaj drugega lahko pridelovalo, ali pšenica, ali
               koruza, ali ogrščica ali kaj drugega. Tu pa so pri govedoreji, pri mleku so pa
               površine, ki ne morejo biti drugega kot travinje. In Slovenija je prek 85% takšnih
               površin in ne vidimo kaj bodo slovenski kmetje lahko pridelovali na teh površinah.
               Jaz pričakujem odgovor gospe ministrice, ki je rekla, da se bo zadnja oglasila. Ne
               vemo ali obstaja še kakšen program, da bi se kaj drugega na teh površinah delalo. Jaz
               sem sam en kos kmeta in vem kaj se lahko na kakšni površini dela. Morali bi se v
               zadružnih vrstah tega dejansko zavedati in ne bi smeli iti v prodajo, ker če prodamo
               Ljubljanske mlekarne nam pade kompletno mlekarsko, tudi celjska, pa tudi pomurska.
               Toliko zaenkrat. Hvala.</p>
            </sp>
            <sp xml:id="SDT4-OZKGIP-Nujna-015-2006-10-17.sp53">

               <speaker>PREDSEDNIK ALOJZ SOK:</speaker>

               <p>Hvala lepa. V bistvu gre vedno pri tem, v končni fazni ni tako pomembno kdo je
               lastnik, bolj je pomembno ali je lastnik dober ali slab, kaj s tem namerava.
               Pričakoval sem tudi malo več povedanega v tej smeri. Gre za to, da nas poslance to
               zanima in nas obenem tudi skrbi. Seveda je jasno, da kar se tiče slovenskega
               kmetijstva, da je tu živinoreja na prvem mestu in v okviru živinoreje mlečna
               proizvodnja. Zavedamo se kaj pomeni mlečna proizvodnja za slovensko kmetijstvo. Če bi
               se tukaj kaj zalomilo, potem bi bilo nemogoče reševati to nastalo situacijo in na tem
               travinju, seveda, tako kot vi ugotavljate, če bi mlečna proizvodnja nazadovala ni
               mogoče nič kaj drugega, kot travinje pridelovati. V tem trenutku je vsa ta skrb in pa
               pozornost usmerjena k temu, kajti ko bo problem nastal bo prepozno in takrat se bo
               tako s strani kmetijskih zadrug, kot s strani kmetov klicalo na pomoč državo. <stage type="mag"/><stage>(nadaljevanje)</stage> Država pa ne more odgovarjati za
               tisto, kar kot takšna ni povzročila tako, da pač je ta razprava in ta informacija, ki
               jo bomo tukaj dobili predvsem namenjena temu, da mogoča skupaj ugotovimo, kar se še
               da narediti, da tudi skupaj na kakšne dileme opozorimo še enkrat pa povem, da ne bo
               napačno razumljeno ne tukaj in ne v javnosti, mi se kot parlamentarci in tudi
               ministrstvo ne moremo vtikati v to, kar boste pač lastniki naredili s premoženjem, ki
               pa je konec koncev v skladu z zakonom o zadrugah bilo v tistih 45% prenešeno na
               zadruge. Tako da v tej situaciji smo pač danes in bomo pač tudi iz tega mesta
               apelirali na slovenske kmete, ki sedajo v tistih organih, ki odločajo, da dobro
               razmislijo po svojih odločitvah, kajti svoje posledice svojih odločitev bodo pač v
               bodoče nosili sami in tako je pač v tem svetu in EU, kamor smo vstopili.</p>
               <p>Videl sem, potem, da ste se sedaj kar še prijavili. Če se kolegi poslanci strinjate,
               mogoče najprej prisluhnili predstavnikom, direktorjem kmetijskih zadrug pa bi, potem
               dal besedo vam, če ste za to, mislim, da razumete? Prosim, gospod. Imate besedo.</p>
            </sp>
            <sp xml:id="SDT4-OZKGIP-Nujna-015-2006-10-17.sp54">

               <speaker>JAKOB PRESEČNIK:</speaker>

               <p>Hvala lepa. Ali imam jaz besedo ali kdo drug, sem se prijavil?Kmetijska zadruga
               Mozirje. Najprej seveda vsem skupaj lep pozdrav, še posebej predstavnikom, ministrici
               in predstavnikom ministrstva in seveda vsem prisotnim poslankam in poslancem.</p>
               <p>Kot ste predsednik omenili oziroma, da vas skrbi poslance tudi nas skrbi verjetno še
               s posebno skrbjo in pa z zavzetostjo me skrbi seveda usoda tega podeželja in kot je
               bilo povedano na nekaterih področjih se mleko prideluje je resno to več ali manj
               izključno ali pa vsaj v sedanji fazi to podeželje. Ampak mogoče na koncu bom kakšno
               zadevo.</p>
               <p>Jaz bi tukaj najprej mogoče lahko kljub vsemu popravil kolega iz Novega mesta. Ne
               bom sedaj komentiral za Novo mesto, ampak mislim, da nismo vse zadruge ali pa mogoče
               nobena ravno, zaradi tega se odločili za ta korak oziroma za ta posel, ki je trenutno
               aktualen, zaradi nekih notranjih težav v zadrugah, ampak seveda, zaradi tega, da
               pravzaprav zadruge ohranjamo neko kapitalsko naložbo in ocenili smo, glede na razvoj
               dogodkov, ki je bil v letošnjem letu še posebej po tem signalu, ki ga je tudi gospod
               Vrhovnik omenil iz junija letošnjega leta, da država izstopa iz tega posla z namero
               prodaj in potem konkretno tudi objavo same prodaje v juliju. Smo v okviru Mlekodela
               in s posameznimi zadrugami tudi v okviru naših upravnih odborov, govorim, v tem bi
               jaz ../Nerazumljivo./.., ampak sem prepričan, da so tudi ostale zadruge ravnale na
               podroben način smo seveda ugotovili, da delež Mlekodela za relativno manjšinskim
               delom pod 25% pravzaprav s tem, če ga ohranjamo izgubljamo pravzaprav realno vrednost
               tega kapitalskega vložka in zaradi tega seveda smo se na podlagi teh signalov, ki smo
               jih seveda dobili, ne signalov, ampak prodaje države, prodaja teh skladov, ki so
               lastniki in ki so v tem paketu bi lahko bili tudi so celo bili večinski, zaradi tega
               smo se za ta korak in za to obrazložitev pred našimi upravnimi organi in seveda tudi
               pred okvirom Mlekodela tudi tako glasovali in se odločili.</p>
               <p>Sam postopek je bil kakršen je bil. Preseneča me, da je slab teden nazaj prišlo do
               neke izredno nujne seje na samem ministrstvu, da je bil navsezadnje tudi današnji
               naslov te točke informacija o dogajanjih v Ljubljanskih mlekarnah, jaz razumem
               predsednika uprave Ljubljanskih mlekarn, da o rezultatih notranjih stvareh v
               Ljubljanskih mlekarnah<stage type="mag"/><stage>(nadaljevanje)</stage> ne more
               najbrž danes govoriti niti ni namen, vendar jaz ne ocenjujem, niti slučajno ne, da bi
               bila kakšna alarmantna dogajanja v okviru samih Ljubljanskih mlekarn. Jaz sem
               prepričan, da, to je tudi javnosti mislim, da znano, glede na zadnje leto in obsežen
               investicijski ciklus, da je poslovanje Ljubljanskih mlekarn perspektivno na podlagi
               vseh dosedanjih ukrepov in v tem smislu mislim, da je sklicevanje tako nujnih
               sestankov lahko tudi zelo negativni signal za proizvajalce mleka verjetno tudi za
               potrošnike tega slovenskega mleka in mislim, da eden od kontra signalov z današnje
               seje bi moral biti to, da je sama proizvodnja in predelava mleka v Sloveniji poteka
               neodvisno, povsem v redu, brez nekih problemov, mislim alarmantnih problemov. Sama
               lastniška struktura Ljubljanskih mlekarn pravzaprav na ta del nima in ne sme imeti
               nobenega pravzaprav vpliva vsaj na kratek rok. Seveda ta skrb na dolgi rok obstaja,
               ampak obstaja v vsakem primeru ne glede na to, kdo bo lastnik in kdo ne bo lastnik.</p>
               <p>Jaz bi pravzaprav zaključil s tem, da je ta nenadna skrb politike povezana z
               dogajanji oziroma z časom, v katerem smo in da mogoče ta nenadna skrb politike čez
               eden teden, tri tedne, ko bo zaključena cela zgodba ne bo več tako strašna, velika
               kot je pač v tem trenutku. Hvala.</p>
            </sp>
            <sp xml:id="SDT4-OZKGIP-Nujna-015-2006-10-17.sp55">

               <speaker>PREDSEDNIK ALOJZ SOK:</speaker>

               <p>Hvala lepa za to. Moram povedati, da smo pred časom sprejemali zakon o zadrugah,
               kjer je velika skrb zadrug, da se v zakon vključi eden člen, ki govori o tem, da so
               zadruge opravičene do gospodarskih pomoči kot gospodarske združbe in da je takrat kar
               nekaj direktorjev zadrug sedelo tukaj v tem prostoru, ko smo v drugem branju to tudi
               v zakonu sprejeli in kjer so zelo pledirali za to, da se to v zakon vpiše in smo pred
               tretjim branjem obravnavo zakona prekinili, ker je pač treba še nekaj doreči v zvezi
               z merili za te oblike gospodarske pomoči tako, da vas razumem. Mogoče res čas ni
               pravi, ampak v tem trenutku pač potekajo te zadeve, v tem trenutku smo seznanjeni in
               o tem in mislim, da bi bilo zelo narobe, če ne bi tako parlament kot država vsaj bil
               seznanjen s tem, kaj se dogaja, če se seveda na drugi strani pa zahteva od nas, da
               sprejmemo neko zakonodajo, ki naj bi bila v pomoč zadrugam, ko zaidejo v težave.
               Toliko mogoče kot odgovor na to vašo ugotovitev. Izvolite.</p>
            </sp>
            <sp xml:id="SDT4-OZKGIP-Nujna-015-2006-10-17.sp56">

               <speaker>MIRKO PIRC:</speaker>

               <p>Lep pozdrav vsem. Direktor kmetijske zadruge Ribnica. Na žalost se z vsem, kar so
               moji predhodniki, kolegi, direktorji zadrug povedali v bistvu le ne morem strinjati,
               ker jaz osebno zagovarjam in seveda tudi kmetje predvsem pa upravni odbor na našem
               področju že od takrat, ko so bile v prodaji delnice gospodarskega razstavišča, da se
               v nakup to gre pač parcialno oziroma toliko kot vsakemu posamezniku glede na velikost
               pripada tako, da tudi danes trdim, da kljub temu, da je tukaj zadruga napisala sicer
               kot zadnja glede na velikost v Mlekodelu po deležu, da se zavzemamo za to, da
               Ljubljanska mlekarna ostane v slovenski lasti, v slovenskih rokah.</p>
               <p>Ponujeni so bili določeni inštrumenti, kako do tega priti, prav gotovo na enkrat čez
               noč zadruge nismo sposobne tega kupiti, vendar z določenimi morda kreditnimi ali
               kakšnimi drugimi transferji pa bi bilo to mogoče in tudi <stage type="mag"/><stage>(nadaljevanje)</stage> moj kolega iz Novega mesta, ko pravi, se ne upa iti
               pred kmete, ker imajo slabe izkušnje, prej ali slej bomo morali iti. Če ne za nakup,
               pa potem, ko se bo zgodilo nekaj, kar je podobno Ormožu, prej ali slej, saj kratko
               ročno verjetno ne, dolgoročno pa se bo verjetno to zgodilo. In res je, zadruge niso v
               zavidljivem položaju, glede finančnega stanja in vse to. Vendar mislim, da prodaja
               deleža kakršnegakoli je samo trenutna rešitev, dolgoročna pa ne, vsaj tako osebno
               gledam, tako gledajo tudi moji upravljavci, tukaj imam predsednika svojega, da naj bi
               se to nekako le skušalo ohraniti, tudi seveda s posegom v žep vsakega posebej,
               predvsem pa tistega, za katerega je, da se zadruga, konec koncev, jo jaz gledam kot
               dolgoletni zaposleni v zadružništvu, ker me boli, da počasi razpada zadružništvo, kot
               tako slovensko. Mislim, da bo ta zadnjo in najbolj kratko potegnil prav proizvajalec,
               če ne bomo to ohranili. In da je v neki obliki, če se mu to prav predstavi, morda
               celo pripravljen, dolgoročno nekako prispevati, da bi to, saj smo že marsikdaj tudi v
               preteklosti, tudi že v bivši državi zbirali sredstva, in ji dajali, da so mlekarne
               ostale oziroma da so se modernizirale, tako bi bilo pa tudi sedaj. Ker v končni fazi,
               kmetje želijo, da ostane to, vsaj iz našega področja, čeprav mleko upada, bodo samo
               močnejši ostali, pa vendar, ko se večkrat zdaj bere revolt kmetov oziroma
               zaprepaščenost kmetov, da se to prodaja, da so morda direktorji tisti, ki to
               govorijo. Jaz ne vem, če smo ravno direktorji tisti, mi bi radi zadevo rešili, ker mi
               smo že imeli določene probleme, ko jo rešiti nismo mogli. Vsekakor pa smo pristopili
               zraven k temu, kot člani Mlekodela, ker vemo, da so tam delnice zapakirane, da si pa
               ne želimo, da prodajo svoj delež samo veliki, mali bomo pa ostali na cedilu. Če se že
               mora prodati, da ni druge rešitve, da se to odproda v paketu. Še enkrat pa trdim, da
               s svojo ekipo upravljalsko kot jo imam in tudi kmetje našega področja so za to, da bi
               nekako to obdržali v naših rokah, predvsem zato, ker so majhni proizvajalci,
               hribovski proizvajalci, ker verjetno neki tujci ne bodo, kaj dolgo več pošiljali
               svojih cistern tja v tiste konce. Hvala.</p>
            </sp>
            <sp xml:id="SDT4-OZKGIP-Nujna-015-2006-10-17.sp57">

               <speaker>JOŽKO KOVAČ:</speaker>

               <p>Jaz sem Jožko Kovač, iz zadruge Sevnica. Lep pozdrav tudi v mojem imenu vsem
               prisotnim. Seveda tudi naša zadruga je na vseh svojih organih skrbno obravnavala
               situacijo na področju mlekarstva in seveda tudi nas skrbi, kaj se bo na tem področju
               dogajalo. Mogoče je specifika naše zadruge v tem, da naša zadruga prodaja mleko v tri
               mlekarne, od katerih je lastnica, solastnica dveh, celjske in pa ljubljanske in da
               najvišjo ceno pa dosega v Italiji, kamor tudi izvažamo mleko, se pravi nekje
               tretjinsko izvažamo vsako od mlekarn in potem smo tudi nekako tako uspešni. Torej,
               odkupna cena mleka ni izključno odvisna od tega ali si solastnik mlekarne ali nisi
               solastnik mlekarne, ampak je od nekih tržnih zakonitosti, ki pač veljajo na teh in
               drugih trgih. Možnost naše zadruge in pa zadrug, ki jih poznam v okolici, da bi z
               lastnimi sredstvi, z nekakšnimi kreditnimi aranžmaji ali pa s prenosom dela cene
               mleka s kmeta v odkup, ocenjujem, da je minimalno. Tako, da kljub vsemu podpiramo, da
               bi to ostalo v slovenski lastnini, ampak seveda se pa sprašujemo, če je to edina
               garancija, da je slovenski lastnik edino dober lastnik. Lastniki se ločijo po drugih
               parametrih, kot po nacionalnih, se pravi so še drugi prevzemniki<stage>(?)</stage>, ki spremljajo
               lastnike, ne samo <stage type="mag"/><stage>(nadaljevanje)</stage> slovenske
               ali pa italijanske ali pa angleške, tako da mislim, da je treba na pomoč dobiti
               nekoga drugega. Jaz tudi pravim, da se ni naša zadruga odločila za prodajo tega, ker
               smo v nekakšnih težavah, da bi morali konsolidirati naše bilance, seveda se pa
               bojimo, da bi ta naš delež podobno kot se je zgodilo v celjskih mesninah, če vam je
               poznano, ko je nekaj zadrug prodalo svoje deleže in je vrednost delež drugim zadrugam
               bistveno padla in mora zdaj to skozi bilance v nekaj letih požreti, je ta skrb nas
               peljala tudi do tega, da se nam ne bi to naredilo v Mlekodelu. Tako, da ta skrb je
               legitimna in mislim, da je pravilno, da smo se tako odločili, seveda, zdaj, če je v
               tej skupnosti, v kateri delujemo ali zadružna zveza ali kapitalska zadruga ali pa
               seveda država preko svojih, teh paradržavnih skladov, to zmožna narediti, bi bilo to
               super, ampak, da kapitalska zadruga reče, da se bodo zadruge zadolžile zato, da bo
               potem ona to kupila, to še enkrat poudarjam, da ni možnosti in torej, iščimo tega
               strateškega partnerja nekje, po mojem izven tega zadružnega sistema. Mislim pa, da bi
               tudi zadruge zraven sodelovale. Hvala.</p>
            </sp>
            <sp xml:id="SDT4-OZKGIP-Nujna-015-2006-10-17.sp58">

               <speaker>PREDSEDNIK ALOJZ SOK:</speaker>

               <p>Hvala. Še kdo? Izvolite.</p>
            </sp>
            <sp xml:id="SDT4-OZKGIP-Nujna-015-2006-10-17.sp59">

               <speaker>JOŽE STRGAR:</speaker>

               <p>Hvala lepa še enkrat za besedo. Jaz bom povedal stališče Kmečke zadruge Brežice. Naše
               stališče oziroma sklepi organov so, da se delež oziroma Mlekodel, da naj prodaja
               delnice ljubljanskih mlekarn, tudi naši kmetje so to zadevo, predvsem na kar je
               posebej temeljito obravnavali oziroma smo skupaj debatirali in tudi moram reči, da je
               pripravljenost tudi med kmeti, da bi segli, bom rekel, z določnim<stage>(?)</stage> tolarjem po
               litru mleka v žep, da bi se to lastništvo povečalo na tistih 51, kar je bila že od
               nekdaj želja.</p>
               <p>Zdaj, če se bo to zgodilo, bomo na žalost, v tem paketu, vendar bi rad eno zadevo še
               dodal, ker je bilo prej govora okoli Mlekodela, skupščina Mlekodela še ni te zadeve
               obravnavala oziroma sklepala o tem, obravnavala je informacijo o tem, kaj je nadzorni
               svet pripravil predlog, formalnega sklepa, pa še Mlekodel nima, da bi te delnice
               prodal. In zato mislim, da je potrebno tudi v tej vsebini reči, da bi bilo smotrno,
               pa tudi država vidi, kaj je možno tem zadrugam, ki so res v težavah, na določen način
               pomaga, in da vsi skupaj potem vidimo, na kakšen način je možno, ta delež, večinski
               delež v Ljubljanskih mlekarnah ohraniti v naših slovenskih rokah. Dolgoročno pa moje
               osebno mnenje je, vidim to edino varianto, da to zadružniki in kmeti naredimo in da
               pridemo na dolgi rok do tega večinskega lastnika, če hočemo te stvari vse v Sloveniji
               ohranjati. Kajti posledice so lahko ne 10-krat, mislim, da 100-krat hujše v Ormožu.
               Če pride do neke take katastrofe, kjer bo potem od kvot in ne vem, kaj, stvari še
               možno prenašati in sigurno, da tujca ne zanima tisti hribovski del oziroma tisti
               predeli, kjer so stroški .../Nerazumljivo./... in proizvodnja, bistveno večji kot v
               bližini, kjer je .../Nerazumljivo./... mleka. Zato mislim, da bi bilo potrebno
               narediti temeljite, bom rekel priprave in na to zadevo zdaj, to prodajo ustaviti in
               pa potem se pripraviti, kako zadevo rešiti na dolgi rok. Toliko, hvala.</p>
            </sp>
            <sp xml:id="SDT4-OZKGIP-Nujna-015-2006-10-17.sp60">

               <speaker>PREDSEDNIK ALOJZ SOK:</speaker>

               <p>Hvala. Eno vprašanje postavim. Kot predstavnik zadružne zveze, ste naredili recimo
               kakšen izračun, koliko bi kmetje morali recimo po litru mleka prispevati, da bi v tej
               situaciji prišli do večinskega deleža.</p>
            </sp>
            <sp xml:id="SDT4-OZKGIP-Nujna-015-2006-10-17.sp61">

               <speaker>GOSPOD _____________:</speaker>

               <p>Ja, te izračuni so bili narejeni okvirni. Vendar osnovna ideja, ko je bilo ponujeno,
               ko je šel prvi krog koordinacij mimo, sistem koordinacij po regijah, ta predlog, ko
               smo se odločili o paketu, ki ga je prodajalo ljubljansko sejmišče oziroma Gospodarsko
               razstavišče. Da se pač to razdeli na dolgi rok preko litrov oddanega mleka, za ta
               drugi paket, je pa potem se nanašal na del preko kapitalske zadruge, ki ga je <stage type="mag"/><stage>(Nadaljevanje)</stage> gospod Bernik prej povedal, in
               mislim, da je bil realen, če bi bila seveda pripravljenost vseh in razumevanje vseh
               tistih, ki bi se o tem morali odločati. Moje osebno mnenje je, da je še zmeraj to
               možno narediti, kajti brez lastništva kmeta mlekarja v mlekarni, mislim, da
               dolgoročno ne bo rešitve. Hvala.</p>
            </sp>
            <sp xml:id="SDT4-OZKGIP-Nujna-015-2006-10-17.sp62">

               <speaker>PREDSEDNIK ALOJZ SOK:</speaker>

               <p>Gospa je želela, pa še gospod, potem pa vi dobite besedo.</p>
            </sp>
            <sp xml:id="SDT4-OZKGIP-Nujna-015-2006-10-17.sp63">

               <speaker>MILENA VRHOVEC:</speaker>

               <p>Sem Milena Vrhovec in prihajam iz kmetijske zadruge Stična. Tudi jaz najprej lepo
               pozdravljam gospoda predsednika, gospo poslanko, poslance in vse ostale prisotne, pa
               tudi kolege zadružnike!</p>
               <p>Mnenje naše zadruge, ki je sicer manjša lastnica v Ljubljanskih mlekarnah, je, da
               mora mlekarna ostati v slovenski lasti in da je narobe, da se je v tem primeru država
               umaknila. Od proizvodnje in prodaje mleka je pravzaprav odvisen, tako kot je bilo že
               povedano, obstoj in razvoj slovenskega zadružništva, kmetov in zadrug. Da ne bom
               predolga, bi se v celoti strinjala z mojima dvema predhodnikoma. Hvala lepa.</p>
            </sp>
            <sp xml:id="SDT4-OZKGIP-Nujna-015-2006-10-17.sp64">

               <speaker>PREDSEDNIK ALOJZ SOK:</speaker>

               <p>Hvala lepa. Še gospod...</p>
            </sp>
            <sp xml:id="SDT4-OZKGIP-Nujna-015-2006-10-17.sp65">

               <speaker>BORIS RAPAR:</speaker>

               <p>Sem Rapar Boris, direktor zadruge Litija. Na našem območju se je mleko kar dosti
               razširilo v primerjavi s prejšnjim letom in predstavlja eno pomembnejših dejavnosti,
               ki jih opravljajo naši kmetje.</p>
               <p>Naše stališče glede prodaje mlekarn se mogoče razlikuje od drugih v tem smislu, da
               mi ne podpiramo prodaje v smislu prodaje, podpiramo pa v smislu tega, da ostanemo
               edini lastniki v mlekarni. Mislim, da je to jasno stališče. Nam trenutno to finančno
               stanje zagotavlja, da nam ni treba prodajati tega deleža. Zavedamo pa se, da ne
               moremo tega kupiti. Se pravi, mi dodatnega denarja za nakup delnic trenutno nimamo,
               vsaj v takem obsegu, da bi lahko zagotovili večinski nakup, kar je smiselno.</p>
               <p>Pojavlja se nek drug problem, ki ga nihče od mojih kolegov ni povedal. Vsaj na našem
               področju se je pojavil problem, da smo pravzaprav z nekaterimi - tu omenjam
               govedorejsko zadrugo - prišli na terenu do problema odkupa in prodaje mleka v Italijo
               in da smo se morali tu odločati o raznih zadevah, od prodaje v Italijo, mlekarne.
               Poskušali smo vse variante, in tudi trenutno stanje ni tako, da bi lahko mi od kmetov
               zahtevali kakršnakoli plačila oziroma kakršnekoli investicije v nakup mlekarn, ker
               se, jasno, pojavlja konkurenca na terenu, da bodo nekateri večji odkupovalci v tem
               primeru lahko tudi nas zapustili, našo zadrugo, in šli z odkupom mimo zadruge v
               Italijo. Ta situacija se je že dogajala. Se pravi, imeli smo velike težave v
               določenem obdobju, da smo to zadevo spravili v red. Ponovno pa opozarjam na to, da bi
               v tem primeru odpadli vsi manjši kmetje po oddaljenih krajih, večji bi pa v tem
               primeru spremenili odkupovalca in bi se nam sesul sistem odkupa, ker imamo specifičen
               odkup, da zbiramo na enem mestu in potem vozimo naprej. Se pravi, pri nas je
               specifika. Opozarjam pa na to tržnost, ki je mogoče danes ni nihče posebej
               poudaril.</p>
               <p>Zato smatramo in pričakujemo od države, da bo to kupila, ker vse drugo je trenutno
               nesmiselno se pogovarjati. Treba je pač dati denar na mizo, po domače povedano, in to
               kupiti ali pa nehati debatirati. Tako je naše stališče, in zelo podpiramo ta nakup. V
               primeru, da bo pa država to prodala, da bo tudi naša slavna kmečka družba, ki je
               zrasla na kmečkih žuljih, to prodala in dobro zaslužila, potem bomo tudi mi to
               prodali, ker smo se že dvakrat opekli v teh igrah, delniških, pri litijski mesariji,
               kjer smo ostali noter z 9%, ki ne pomenijo nič in padec vrednosti za polovico. To pa
               pomeni izgubo tega deleža in tistega deleža, ki smo ga včasih imeli v predelovalni
               industriji. Mislim, da so moje besede jasne, in bi rad, da o njih razmislite. Hvala
               lepa.</p>
            </sp>
            <sp xml:id="SDT4-OZKGIP-Nujna-015-2006-10-17.sp66">

               <speaker>PREDSEDNIK ALOJZ SOK:</speaker>

               <p>Hvala lepa. Rekel bi, da so zelo jasne. Izvolite. <stage type="mag"/>
               </p>
            </sp>
            <sp xml:id="SDT4-OZKGIP-Nujna-015-2006-10-17.sp67">

               <speaker>AVGUST VRŠČAJ:</speaker>

               <p>Sem Avgust Vrščaj, predsednik nadzornega sveta Mlekodela. Moj kolega Tone Vrhovnik je
               že povedal v glavnem, kako so potekala pogajanja, sam bi pa še nekaj dodal in povedal
               o tem trenutnem kupcu, to je Salford. Z njim smo imeli pogajanja, to je britanska
               družba z mednarodnimi kapitalom. Mislim, da kar se samega poslovanja mlekarn tiče, bi
               kot novi lastniki najbrž k temu pristopili tako, da bi to funkcioniralo, ker imajo že
               kar nekaj mlekarn v lasti. Seveda je pa tu druga stran, tu je pa kmetijstvo oziroma
               kmetje in v pogovoru z njimi smo nekako zaznali, da bi najbrž bil problem odkupa
               mleka od manjših kmetov, ki so na bolj oddaljenih terenih. Mislim, da bo tu najbrž
               potem - pač oni so rekli, da je tu država za to, da to ureja. Se pravi, tu bo treba
               najbrž tudi na to računati. Najbrž večji kmetje s tem ne bodo imeli kakšnih večjih
               problemov, razen pri ceni mleka, seveda. No, bi pa še to povedal, da bo najbrž
               vsakemu kupcu, ki se bo ravnal čisto po ekonomskih načelih, vsaka formalna
               organiziranost kmetov odveč, verjetno ni treba razlagati, zakaj. Bolje se je pogajati
               z vsakim posamezno, tako da to tudi zadruge v glavnem vedo, da bo najbrž prišlo do
               nekih sprememb v tej mlečni verigi.</p>
               <p>Še nekaj bi dodal, no, to je tudi moj predhodnik že povedal. V bistvu mislim, da
               druge možnosti kot to, mogoče se zdi malo oguljeno, pa vendar, kot da tu vmes poseže
               država, praktično ni. Ker za vse ostalo je bilo že milijon besed, pa nismo praktično
               prišli do ničesar. Seveda bi šlo tukaj najbrž za določeno obdobje, nakup in potem pač
               neko združevanje mlekarn in tako naprej, ker mislim, da ta pripravljenost je. Bi bil
               pa tu najbrž potreben 75% delež. Hvala lepa.</p>
            </sp>
            <sp xml:id="SDT4-OZKGIP-Nujna-015-2006-10-17.sp68">

               <speaker>PREDSEDNIK ALOJZ SOK:</speaker>

               <p>Hvala. Mislim, da ste vsi povedali, pa bi dali zdaj besedo gospe ministrici, potem pa
               poslancem. Izvolite.</p>
            </sp>
            <sp xml:id="SDT4-OZKGIP-Nujna-015-2006-10-17.sp69">

               <speaker>MARIJA LUKAČIČ:</speaker>

               <p>Hvala za besedo. Ne bom zelo dolga. Rada bi pojasnila, da je država v procesu
               lastninjenja dala 45% v živilsko predelovalni industriji zadrugam, z namenom oziroma
               ciljem, da bi zavarovali interese kmetov. Odločno zavračam vsakršna namigovanja, da
               je to kakršnakoli predvolilna akcija, gre za dovolj resen problem. In pobudniki, da
               sem sklicala ta sestanek, so bili izključno kmetje, slovenski kmetje, ki so se čutili
               prizadete, pridelovalci mleka. Zato nisem odlašala, ampak sem 11.10. sklicala 10
               največjih zadrug, vključenih v Mlekodel, in to ne direktorjev zadrug, pač pa kmete,
               predsednike upravnih odborov in njihove namestnike - zato, da bi preverila, ali so
               res na najširših organih zadrug na občnih zborih odločali o tako pomembnih poslovnih
               odločitvah, ali je to resnično njihova volja, da se mlekarne prodajo. Na tem
               sestanku, ki se ga je udeležilo 9 predstavnikov zadrug, je bilo ugotovljeno, da
               večina manjših zadrug ni dala soglasja k odprodaji svojih kapitalskih deležev, so pa
               ti relativno majhni, od 3 do 4%. Dve veliki zadrugi sta se udeležili tega sestanka,
               povedali sta svoje, ena od teh vse svoje poslovne težave in razloge, zakaj se je tako
               odločila. Obe sta imeli soglasje upravnega odbora. Vzpostavila sem stike z obema
               državnima skladoma že pred tem sestankom in poskušala ugotoviti, zakaj je pravzaprav
               prišlo do ponudbe praktično v začetku meseca julija. <stage type="mag"/><stage>(Nadaljevanje)</stage> Predstavniki sklada so mi obrazložili, da je do te
               odločitve prišlo po razgovoru s predstavniki Mlekodela, v upanju, da bo te deleže
               odkupil Mlekodel. V času njihove ponudbe pa se je pojavila druga ponudba, z zasebnim
               kapitalom v višini 56%. Morda je to ta trenutek manj pomembno, ker sta KAD in SOD
               praktično zaključila svoj postopek. Pripravljena sta se pogovarjati, v kolikor bodo
               izidi dosedanjih pogovarjanj med potencialnim kupcem in sedanjimi ponudniki dali to
               možnost.</p>
            </sp>
            <sp xml:id="SDT4-OZKGIP-Nujna-015-2006-10-17.sp70">

               <speaker>PREDSEDNIK ALOJZ SOK:</speaker>

               <p>Hvala lepa. Zdaj so se k razpravi prijavili najprej kolega mag. Kramberger in potem
               kolega Džuban. Izvolite.</p>
            </sp>
            <sp xml:id="SDT4-OZKGIP-Nujna-015-2006-10-17.sp71">

               <speaker>MAG. JANEZ KRAMBERGER:</speaker>

               <p>Hvala lepa, predsednik. Lep pozdrav vsem! Seveda lahko ugotovim, da je to izredno
               zanimiva tema, in pravzaprav tudi težko grem mimo ugotovitve, da se ta stvar dogaja
               že celotno letošnje leto, že od spomladi, in mi to zadevo tukaj na našem odboru
               obravnavamo pravzaprav res slab teden pred lokalnimi volitvami. Tako da je težko tu
               potegniti eno ločnico in reči, da ni nekih povezav, kjer bi bila tudi ta politična
               nota zraven.</p>
               <p>Seveda ne moremo tudi mimo tega, da je prav v mesecu juniju prišlo do odločitve, da
               se nekako KAD in SOD izvzameta iz tega oziroma ugotovili so, da Ljubljanske mlekarne
               niso strateška zadeva in so jih pravzaprav nekako dali za seznam za prodajo. Seveda
               se moramo vprašati, tako kot se sprašujejo zadružniki in tudi kmetje, ali je to v
               slovenskem nacionalnem interesu. Pa, prosim, ne vzemite tega kot slovenski nacionalni
               interes, ker je to že zlajnana zadeva, ampak dejansko sem prepričan, tako kot so tudi
               tu zadružniki ugotavljali, da je mlekarstvo in mlekarna v slovenski lasti v
               slovenskem nacionalnem interesu.</p>
               <p>In, glejte, 30. septembra je potekel razpis, dvomesečni razpis. Vsa zadeva, kolikor
               sem uspel slediti oziroma kolikor so me tudi poučili, je bila v skladu z zakonodajo.
               In sedaj ugotavljamo, da to ni v redu. In en član slovenske vlade pove, da nismo več
               v socializmu in da ni treba, da bi ministrstvo za gospodarstvo o tej zadevi
               razpravljalo. Hvala bogu, da je ministrica za kmetijstvo ugotovila, da pa to lahko
               ima dolgoročne posledice za slovensko kmetijstvo in tudi posledično za gospodarstvo.
               In, seveda, kaj narediti. Jaz mislim, da je dejansko tu treba seveda na vladi zadevo
               proučiti in preko skladov KAD in SOD zadevo urediti. Kajti tudi že sam tržni red
               obvezuje slovensko državo, da mora odkupiti tržne viške mleka.</p>
               <p>In tudi to, kot je prej gospod povedal, ja, saj, to bo pa že država uredila, da bodo
               po tistih manj dostopnih mestih, manj dostopnih proizvajalcih mleka, da se bo to
               mleko pripeljalo do mlekarn. Veste, te stvari je res treba gledati z nacionalnega
               vidika in dolgoročno. Seveda, zadruge pa morajo biti tudi tiste oziroma na zadrugah
               se je pa tudi treba malo pogledati v ogledalo. Na drugi strani pa tudi sami moramo
               čim prej opraviti to tretje branje zakona o zadrugah, da bomo tisto, kar smo v drugem
               branju rekli, da bodo tudi zadruge obravnavane enako kot ostali gospodarski subjekti,
               da bodo lahko deležni sredstev za morebitno sanacijo. Toliko. Hvala lepa.</p>
            </sp>
            <sp xml:id="SDT4-OZKGIP-Nujna-015-2006-10-17.sp72">

               <speaker>PREDSEDNIK ALOJZ SOK:</speaker>

               <p>Hvala. Želite odgovoriti? Izvolite. Potem pa kolega Džuban.</p>
            </sp>
            <sp xml:id="SDT4-OZKGIP-Nujna-015-2006-10-17.sp73">

               <speaker>MARIJA LUKAČIČ:</speaker>

               <p>Odgovorila bi na to vprašanje, ker se je že večkrat pojavilo tudi v časopisih, zakaj
               Ljubljanske mlekarne niso bile uvrščene med <stage type="mag"/><stage>(Nadaljevanje)</stage> naložbe v nacionalnem interesu. Pravzaprav zato ne, ker
               so to lahko samo tiste naložbe, kjer ima država večinski delež in večinsko odločanje.
               V konkretnem primeru je mlekarstvo nacionalni interes, ne more pa država tu odločilno
               vplivati z 11% kapitalskega deleža. In zato ni bilo uvrščeno na to listo podjetij z
               nacionalnim interesom.</p>
            </sp>
            <sp xml:id="SDT4-OZKGIP-Nujna-015-2006-10-17.sp74">

               <speaker>PREDSEDNIK ALOJZ SOK:</speaker>

               <p>No, saj kolegi poslanci to vedo. Prosim, kolega Džuban.</p>
            </sp>
            <sp xml:id="SDT4-OZKGIP-Nujna-015-2006-10-17.sp75">

               <speaker>GEZA DŽUBAN:</speaker>

               <p>Hvala lepa, gospod predsednik. Na začetku bi želel reči, da je dobro, da ste
               vztrajali, da ste to točko uvrstili na dnevni red oziroma da ste razširili dnevni red
               seje, kljub temu, da so poslovniški pogoji komaj bili izpolnjeni. Sem tudi med
               tistimi, ki so prepričani, da to, kar smo danes rekli in kar bom danes rekel, ne bo
               nič koristilo na lokalnih volitvah, in v tej smeri je razmišljanje je nesmiselno in
               iracionalno.</p>
               <p>Nekateri smo bili prejšnji teden na Finskem, kjer ima pri kmetu s 50 glavami krava v
               laktaciji 9.300 kilogramov mleka. In da finski kmet ne razume, da Slovenija prodaja
               edino tovarno sladkorja. Tovarna sladkorja se je zgodila in očitno tudi ni poti več,
               ker stekla zadeva po hribu navzdol in se ne bo ustavila. Teh 9.300 kilogramov sem
               omenil zaradi tega, ker smo mi kljub vsemu v evropskem merilu v hudi konkurenci
               proizvodnje mleka. In trenutna situacija, razmišljanje, da pri Ljubljanskim mlekarnah
               dosežemo nižjo ceno, ali lahko prodamo v Italijo mnogo dražje ali pomembno dražje,
               mislim, da je kratkoročno izredno nevarno. Da se zgodijo Ljubljanske mlekarne po
               poti, kot je bilo danes rečeno, zgodba še ni zaključena. Potem se lahko zgodi poseg v
               druge mlekarne, ki še ostanejo, manjše in šibkejše, in bomo ostali brez slovenskega
               mlekarstva.</p>
               <p>Mene danes mnogo stvari preseneča - pri prejšnji točki sem bil tiho, pa bom morda na
               koncu vse skupaj povezal -, da ugotavljamo, da je naš zadružni sistem tako zanič, kar
               smo mi, naš zadružni sistem smo mi, to je naše kmetijstvo, to so naši kmetje, to so
               naši vodje zadrug, da moramo iskati partnerja izven. To pomeni, da je pri nas nekaj
               hudo narobe ali pa je v razmišljanju nekaj narobe. In potem ta zapis državnega sveta,
               "slovenski kmetje in proizvajalci mleka z zaskrbljenostjo spremljajo dogajanja" in
               tako dalje. Imam občutek, da to ni res, da si je to državni svet izmislil, in potem,
               kar tu poslušam, seveda z vsem spoštovanjem do tistih, ki razmišljajo tako, kot je
               državni svet zapisal, da bo pač zadeva šla svojo pot.</p>
               <p>Morda nisem sproti spremljal dogajanja, ampak me preseneča ta informacija, mislim,
               da je gospa ministrica rekla, da je Mlekodel spodbujal tudi KAD in SOD, da bi
               prodajali Ljubljanske mlekarne, če sem dobro razumel. Morda nisem dobro razumel,
               lahko me popravite, ker je potem zadeva še toliko slabša in so bile špekulacije na
               eni in drugi strani. In to, da bi nekdo pomembno vlagal v slovensko mlekarstvo in
               bolje plačeval mleko, takrat ko bo novi lastnik, bog daj, da se bo to zgodilo. Ampak
               vsi smo v skrbeh, da se to ne bo zgodilo. In okoliščine, ki so v Evropi, kažejo na
               to, da se to ne bo zgodilo. In očitno imate nekateri še v rokah pristojnosti, da
               lahko storite nekaj, pa še enkrat temeljito razmislite. In mislim, da je temu
               namenjena današnja seja. Mi tu nimamo karkoli sklepati, odločati, tudi vlade ne
               moremo zavezati. Je pa morda še enkrat razmisliti na nivoju vlade - to, kar je kolega
               Kramberger rekel -, kaj bosta počela KAD in SOD. Minister mag. Vizjak je rekel, da
               jih to ne zanima. Tista druga varianta - zdaj bi lahko zganjal demagogijo, pa rekel,
               država je tista, ki mora odkupiti, ampak tega ne bom rekel, ker vem, da se to ne bo
               zgodilo <stage type="mag"/> <stage>(nadaljevanje)</stage> in bi bilo to
               nesmiselno, da se to zgodi, ker so poti v drugi smeri, ki se še lahko zgodijo in
               predlagam, da temeljito razmislite tisti, ki imate pristojnosti, da še lahko kaj
               pomembnega storite, da se tista najslabša varianta ne zgodi. Hvala lepa.</p>
            </sp>
            <sp xml:id="SDT4-OZKGIP-Nujna-015-2006-10-17.sp76">

               <speaker>PREDSEDNIK ALOJZ SOK:</speaker>

               <p>Hvala. Kolegica Uhan, potem kolega Sušnik.</p>
            </sp>
            <sp xml:id="SDT4-OZKGIP-Nujna-015-2006-10-17.sp77">

               <speaker>MARJETKA UHAN:</speaker>

               <p>Hvala še enkrat. Gospa Valjevčeva je rekla, da so bili presenečeni, da so se zadruge
               odločile, da se proda večinski delež Ljubljanskih mlekarn tujcem. Pa me zanima kakšen
               je odnos Ljubljanskih mlekarn do tistih zadrug, ki že sedaj poslujejo z Italijo, kot
               recimo največja ali med največjimi zadrugami kot je recimo Kmetijska zadruga Trebnje?
               Verjetno je tudi zaradi tega takšen brezbrižen odnos te zadruge oziroma se je tako
               odločila, da ji je vseeno, da se ta delež večinski odproda tujcem. Kot pa je dejal
               predstavnik Mlekodela, da bodo v glavnem to na tapeti mali proizvajalci in da bodo ti
               odpadli. Celotna Dolenjska so mali proizvajalci, so oddaljeni kmetje, so odročni
               kraji in tu so tista območja z omejenimi dejavniki o katerih sem prej govorila in ko
               bodo ti kmetje odpadli tudi Kmetijske zadruge Trebnje več ne bo, ker nima druge
               proizvodnje kot proizvodnja mleka praktično in pa trgovine. Zato se mi zdi, da bi
               bilo še enkrat za razmisliti ali je res za odprodat oziroma ali se ne bi rajši
               zadruge pobrigale skupaj z državo našli eno rešitev, da bi to ostalo v slovenskih
               rokah.</p>
            </sp>
            <sp xml:id="SDT4-OZKGIP-Nujna-015-2006-10-17.sp78">

               <speaker>PREDSEDNIK ALOJZ SOK:</speaker>

               <p>Hvala. Še kolega Sušnik.</p>
            </sp>
            <sp xml:id="SDT4-OZKGIP-Nujna-015-2006-10-17.sp79">

               <speaker>FRANC SUŠNIK:</speaker>

               <p>Hvala lepa. Saj sam ne vem kako bi začel, vse skupaj je zelo, zelo čudno, meji na
               meje mogočega. Tukaj sklicevati se na nacionalni interes, pri tem pa vsi skupaj
               pozabite, da je država nacionalni interes že izrazila s tem, ko je na zadruge
               prenesla 45% družbenega premoženja v takratnih družbenih podjetjih pa še nekaj
               zaposleni, to se pravi večino, ampak, očitno je bilo to družbeno premoženje oziroma
               ta lastnina prenešena na slabe lastnike. To me ne more nobeden prepričati, da ni temu
               tako, ker se je to pokazalo skozi obdobje desetih let pri tovarni sladkorja, kjer
               zdaj tudi vsi tisti, ki so prej nekaj prodali, bom rekel, bijejo plat zvona, "dajte,
               pomagajte, ko nam voda teče v grlo". In neka pogodba zgodba se nakazuje pri vsej tej
               mlekarski zgodbi. Pozorno sem poslušal tisto v začetku izvajanje gospe ministrice, ko
               je rekla, da sta se KAD in SOD odločila svoj 11% oziroma tisti državni delež
               odprodati šele po pogovorih z Mlekodelom, da bo to kupil. To se pravi, da je takrat
               nekdo držal figo v žepu, danes pa ta isti, bom rekel, vsi skupaj, ki tvorijo ta
               Mlekodel pa vse te zadruge nas prepričujete kako je nemogoče, da bi se to zgodilo,
               kako je nemogoče, da bi ohranili lastništvo za katerega trdite, da je ključno,
               poudarjate, da 85% proizvodnje na teh območjih predstavlja mleko in istočasno delate
               vse, da bi se ta proizvodnja mleka tudi po vaših navedbah, tudi vi trdite, da je s
               tujim lastništvom proizvodnja mleka na dolgi rok ogrožena in v bistvu sami sebe
               ukinjate. Jaz moram reči, da sem presenečen oziroma bi bil zelo vesel, če bi znal
               odgovoriti na vprašanje kaj delajo upravljavske strukture, upravni in nadzorni
               odbori. In drugo kar mislim, da bi kazalo reči kaj dela zadružna <stage type="mag"/> <stage>(nadaljevanje)</stage> zveza. Kaj dela zadružna zveza oziroma
               kakšno vlogo bi lahko pri tem imela pa nima Zadružna zveza Slovenije? Sreča pri vsem
               skupaj je najbrž ta, da je ta prodajna ponudba neobvezna in da se najbrž še da kaj
               narediti. Potrebna bo pa streznitev oziroma sami se boste mogli odločiti ali hočete
               imeti svojo mlekarno oziroma ali boste udejanjali nacionalni interes v Ljubljanski
               mlekarni ali ga ne boste. Sami si boste mogli na to vprašanje odgovoriti. Mislim, da
               ni druge poti. Če pa ves ta manever lahko razumem kot en način kako priti do državne
               pomoči ga tudi lahko razumem, potem sem na nek način pomirjen. Če pa temu ni tako je
               pa zadeva zelo kritična.</p>
            </sp>
            <sp xml:id="SDT4-OZKGIP-Nujna-015-2006-10-17.sp80">

               <speaker>PREDSEDNIK ALOJZ SOK:</speaker>

               <p>Repliko?</p>
            </sp>
            <sp xml:id="SDT4-OZKGIP-Nujna-015-2006-10-17.sp81">

               <speaker>GOSPOD_______:</speaker>

               <p>...Mlekodel. Zdaj je bilo že dvakrat povedano, da je Mlekodel spodbujal k prodaji
               KAD in SOD. Jaz ne vem, jaz to prvič slišim, pa ne vem od kje je ta informacija
               prišla. Če bi kdo lahko to pojasnil kaj to je? Ker glede na to, da sem predsednik
               Mlekodela nadzornega sveta bi najbrž moral to vedeti že prej.</p>
            </sp>
            <sp xml:id="SDT4-OZKGIP-Nujna-015-2006-10-17.sp82">

               <speaker>PREDSEDNIK ALOJZ SOK:</speaker>

               <p>Hvala lepa. Želite...</p>
            </sp>
            <sp xml:id="SDT4-OZKGIP-Nujna-015-2006-10-17.sp83">

               <speaker>MARIJA LUKAČIČ:</speaker>

               <p>Jaz sem govorila s predstavniki KAD-a, ki so mi to pojasnili na način kot sem ga
               tukaj predstavila.</p>
            </sp>
            <sp xml:id="SDT4-OZKGIP-Nujna-015-2006-10-17.sp84">

               <speaker>PREDSEDNIK ALOJZ SOK:</speaker>

               <p>Hvala lepa. Kolega Veber, pa potem še kolegica Uhan.</p>
            </sp>
            <sp xml:id="SDT4-OZKGIP-Nujna-015-2006-10-17.sp85">

               <speaker>JANKO VEBER:</speaker>

               <p>Hvala. No, mislim, da je treba tudi to točko povezati s prejšnjima dvema točkama
               oziroma z eno, ko smo govorili o proračunu. Namreč, v Sloveniji se očitno srečujemo s
               tem, da ni problem za področje kmetijstva zagotoviti iz proračuna denar in gre za
               sistem deli in vladaj. Problem pa je očitno, da nimamo kmetijske politike. Če bi
               imeli kmetijsko politiko potem najbrž da država ne bi gledala na tisti svoj 11% delež
               v Ljubljanskih mlekarnah, ampak bi uveljavljala politiko razvoja kmetijstva, tako se
               pa danes pogovarjamo zgolj in samo kot vse kaže o kapitalskih deležih, o lastništvih,
               o kmetijski politiki pa pravzaprav ni nobenega govora. In to, da dajemo za kmetijstvo
               kot vse kaže dovolj in preveč sredstev pa ne razmišljamo o kmetijski politiki je
               izjemno nevarna zgodba. Tako, da sam sem na tem stališču, da nekako ponovim tudi
               pomisleke, ko smo se pred leti pogovarjali o tem kakšno vlogo ministrstvo za
               kmetijstvo sploh ima na področju kmetijstva. Ko se je ustanavljala
               kmetijsko-gozdarska zbornica so .... stroke in strokovnjakov odšli v to zbornico in
               zbornica je ne na zadnje močnejša kot ministrstvo po mojem mnenju še vedno. Znotraj
               zbornice obvladuje sistem zadruge in če pogledamo, da gre samo za en kapitalski odnos
               znotraj funkcioniranja tega, potem je kriza na področju kmetijstva resnično v
               Sloveniji izjemno, izjemno globoka. Tako, da ta današnja razprava naj bo mogoče
               nekako en uvod v nek trezen razmislek o tem kaj v Sloveniji sploh hočemo, kajti mene
               ne bi čisto nič presenetilo, če bi jutri prišel predlog, da bomo prodali tudi
               ministrstvo za obrambo, zakaj pa bi mi dejali iz našega proračuna sredstva za to
               področje, saj to lahko za nas opravljajo tudi drugi, popolnoma enaka logika. Kupec bi
               se zelo hitro našel, tako kot se je za to področje, če objavimo razpis, bi se tudi za
               obrambo. Govorim resno v tem smislu, da razmišljamo samo o tem deli in vladaj, nimamo
               pa neke konkretne politike, da bi se zavedali, da v Sloveniji potrebujemo, kot smo se
               prej pogovarjali, tudi takšna območja, ki so oddaljenejša in tudi sam sem pri
               proračunu opozarjal točno na to, <stage type="mag"/>
               <stage>(nadaljevanje)</stage> da razpisni pogoje pri delitvi teh sredstev morajo biti največji meri
               skoncentrirani ravno na ta območja kjer so te razmere za kmetovanje in za ohranjanje
               podeželja najslabše. V tem je največji problem. Pričakujem, da bomo v nadaljevanju
               tudi kot državni zbor in tudi kot odbor za kmetijstvo dobili resnično bolj jasna
               izhodišča za to razpravo in predlagam, da je ena od točk našega odbora kmetijska
               politika in znotraj tega tudi področje mlekarstva. Če bomo to razčistili, potem se
               bomo lahko tudi pogovarjali o tem ali bo država in na kakšen način vplivala na to. Če
               bomo pa to prepuščali zgolj in samo trgu potem pa tu pravzaprav državnega zbora kaj
               dosti ne potrebujemo, saj se bo tako ali tako o vseh zadevah odločalo od zunaj.
               Hvala.</p>
            </sp>
            <sp xml:id="SDT4-OZKGIP-Nujna-015-2006-10-17.sp86">

               <speaker>PREDSEDNIK ALOJZ SOK:</speaker>

               <p>No, sedaj pa moram na to v dveh stavkih odgovoriti. Slovenija je postala članica EU
               in del te EU je skupna kmetijska politika, ki pomeni tudi izvajanje vseh teh
               neposrednih plačil. Poleg Malte je Slovenija edina država, ki je pristopila k temu,
               da bomo naslednje leto imeli neposredna plačila na ravni 100% povprečja v EU
               petnajsterice. Lahko sicer razpravljamo o marsičem, lahko govorimo, ampak to so
               dejstva. Sedaj na tem mestu o tem govoriti, kolega podpredsednik, mislim, da ni
               najbolj primerno, kot tudi nekateri, ki ste ugotavljali, da so lokalne volitve razlog
               za to, da to obravnavamo ne. Razlog je, da se je ta zadeva sedaj v tem trenutku
               pojavila v medijih, da se je o tem začelo pisati in da se v tem trenutku morebiti še
               vedno da kaj narediti. To je. Drugače pa verjamem, da nihče ne more iz te razprave
               skovati kakršnekoli točke. Tudi smatram, da gre tukaj za en pogovor, sem že uvodoma
               povedal, da zadruge lahko pač s tem naredijo kar bodo njihovi upravni odbori oziroma
               kmetje odločili. Upanje je, da se bodo odločili še vedno pravilno, glede na to, da ni
               ta ponudba obvezujoča, da tudi večina direktorjev kmetijskih zadrug pravi, da pač
               niso za prodajo. Mi pa bomo seveda s to razpravo obvestili, brez da sprejemamo
               kakršnekoli sklepe obvestili vlado in oba paradržavna sklada tudi z enim pozivom, da
               naj se vendarle razmisli, ali je v tem trenutku obvezno ta 11% delež prodati, ker
               verjamem, da s tem situacije v kateri sta tako KAD in SOD, ne moreta reševati.</p>
               <p>Kolega Sušnik, če imate repliko ...</p>
            </sp>
            <sp xml:id="SDT4-OZKGIP-Nujna-015-2006-10-17.sp87">

               <speaker>FRANC SUŠNIK:</speaker>

               <p>Poglejte, marsikaj prenesemo, vsega pa tudi ne. To, kar si je gospod podpredsednik
               dovolil, ko je eno namero zadrug, da prodaja neke deleže v Ljubljanski mlekarni, bom
               rekel, povezal s tem, da Slovenija nima kmetijske politike je pa le malo preveč.
               Gospod podpredsednik glede na to, da zasedaš, bom rekel, kar dosti odgovorno funkcijo
               v tem odboru, prosim, da se drugič vzdržiš takšnih povezav.</p>
            </sp>
            <sp xml:id="SDT4-OZKGIP-Nujna-015-2006-10-17.sp88">

               <speaker>PREDSEDNIK ALOJZ SOK:</speaker>

               <p>Jaz bi predlagal, da ne nadaljujemo z repliko nas repliko, takšna so tudi pravila v
               tem našem poslovniku. Kolegica Uhanova je želela še besedo, potem če ni nekih novih
               ugotovitev bi s tem počasi zaključili.</p>
            </sp>
            <sp xml:id="SDT4-OZKGIP-Nujna-015-2006-10-17.sp89">

               <speaker>MARJETKA UHAN:</speaker>

               <p>Še enkrat se oglašam tudi kot svetnica kmetijske zbornice in se res sprašujem kakšno
               vlogo imajo kmetje kot člani kmetijske zbornice, pa tudi prek zadrug, kot zadružne
               zveze, ali pa kot zadrug. Se sploh zavedajo, da se o njih odloča. In glede na to, da
               se je tako kmetijska zbornica, kot zadružna zveza odločila, da se to ne proda tujcem,
               res sprašujem ali se zavedajo kdo odloča v imenu njih, ali so tudi rektorji, ali pa
               se je res to predstavilo na njihovih občnih zborih oziroma kot je bilo rečeno niso
               bili niti občni zbori sklicani, ampak samo upravni odbori. Ali so se res temeljito
               pogovorili in sprejeli odgovornost za svoja dejanja? Kot rečeno, za Dolenjsko,
               kolikor jo poznam, ko se ukine mlečna proizvodnja se ukine tudi kmetijstvo. In me
               zanima, če imajo direktorji zadrug pripravljene alternativne scenarije, če pride
                  <stage type="mag"/> <stage>(nadaljevanje)</stage> do tega, kot recimo s
               tovarno Ormož? Hvala.</p>
            </sp>
            <sp xml:id="SDT4-OZKGIP-Nujna-015-2006-10-17.sp90">

               <speaker>PREDSEDNIK ALOJZ SOK:</speaker>

               <p>Jaz verjamem, da bo tudi ta razprava deloma pripomogla k temu, da se lahko še kaj
               spremeni. Še podpredsednik zadružne zveze.</p>
            </sp>
            <sp xml:id="SDT4-OZKGIP-Nujna-015-2006-10-17.sp91">

               <speaker>JOŽE STRGAR:</speaker>

               <p>Jaz bi še enkrat glede na to, kar je bilo rečeno glede zadružne zveze in zbornice.
               Zbornica in zadružna zveza so na svojih organih zadeve obravnavali in v skladu s
               svojimi pristojnostmi, v skladu z zakonom in zadružnimi pravili in statut bo zbornica
               tudi ustrezno odločale in ukrepale. Dejstvo je, da neposredni lastniki delnic oziroma
               deležev so zadruge in te morajo na svojih organih odločitev sprejeti in za njo
               odgovarjati in nositi posledice. Zadružna zveza je apelirala in pripravila pobude,
               predloge, kot sem že prej pojasnil. Tu večjih pristojnosti pa v okviru zakona in v
               okviru pravil zadružne zveze nima.</p>
               <p>Rad bi pojasnil še eno zadevo. Prej je bilo govora o 45% v živilsko predelovalni
               industriji. Na žalost iz tistega 10. poglavja zakona o zadrugah je 45% zadružnega
               lastništva predvsem izjema, kajti tu je razpon o 0,8% do 45. Vendar 45% so samo v
               nekaterih primerih živilske industrije dobile zadruge, večine pa bistveno manj, kajti
               to je bilo prepuščeno tistim, ki so izvajale lastninski program. Hvala.</p>
            </sp>
            <sp xml:id="SDT4-OZKGIP-Nujna-015-2006-10-17.sp92">

               <speaker>PREDSEDNIK ALOJZ SOK:</speaker>

               <p>Hvala lepa. To je povedano v splošnem toliko premoženja, da pa ni bilo v vsaki
               predelovalni panogi toliko, v eni več, v drugi manj, to je pa dejstvo. Želi še kdo
               besedo? Izvolite.</p>
            </sp>
            <sp xml:id="SDT4-OZKGIP-Nujna-015-2006-10-17.sp93">

               <speaker>ANTON BREZOVAR:</speaker>

               <p>... kmetijska zadruga Domžale. Jaz bi rekel samo eno zadevo, da je res čudno, da smo
               Slovenci pogruntali da Lipicanca hočemo ohraniti. Kolikor se jaz na to statiko
               razumem, Lipicanec ne bo nikoli prvi, ne v preskakovanju zaprek, niti v kasaških
               dirkah, zaradi tega, ker pač ni bil za to vzrejen. Ampak hvala bogu smo pogruntali da
               ga potrebujemo. Nismo pa mi dejansko v slovenski strategiji pogrunatali, da mi
               potrebujemo slovenskega kmeta. Jaz se popolnoma strinjam z gospo ministrico, ki je
               rekla, da bo lahko dobil, ker kaj pa lahko dobi, pa lahko tisti, ki so na razne razne
               razpise kandidirali povedo kaj se lahko od ministrstva oziroma od Bruslja dobi za
               raznorazne naložbe, ker te zadeve sploh niso lahke, ampak so hudičevo težke, tudi do
               sedem kilogramov papirja je treba za to dati in verjetno, da bo treba za eno delovno
               mesto avtomehanika na vasi dati več kot sedem kilogramov papirja, to je ena zadeva.
               Druga zadeva pa, če bo potem ta gospod ali gospodič popravljal avtomobile očetu
               penzionistu, kdo mu bo pa mrvo kosil. Ker Slovenci mislijo, da potrebujemo kmetijstvo
               zaradi tega, da je slovenska krajina ostala takšna kot je in mislim, da Slovenci
               potrebujemo svoje mlekarne, ki so v lasti zadrug, ki naj bi bile v lasti zadrug, ker
               mislim, da zadružniki, mi sploh nismo gospod, kot je tamle nekdo rekel, da smo
               "hudičevo slabi gospodarji". Imamo pač to smolo,razumete, da se držimo vil in gnoja,
               in da kar primemo nam več ali manj gnoj nastane in nobena reč denar, kar pri drugih
               poslih je. Slovenske mlekarne, če hočejo ostati, razumete, pri tej razdrobljeni
               proizvodnji kakor jo imamo, mi menimo, da so dražje. In če bi kmeta in slovenske
               mlekarne potrebujemo moramo pač mi za to, gospodje, malo "colati". Vsaka red stane,
               tudi dirkalni konj. In je treba res na te slovenske mlekarne gledati veliko drugače
               kakor gledamo, je pa sigurno, da zadruge v situaciji v kakršni smo, ker v vsej
               zgodovini smo tudi mlekarne in kmetje se gledali kot sovražniki in smo se bili med
               seboj za ceno dokler ni prišel "najboljši sosed", pri nas je oboje, da ne bom rekel
               kaj, jaz se opravičujem, še eno zadevo, verjetno bom uporabil kakšen tak izraz, ki
               marsikakšnemu ne paše. To je ena zadeva. Druga zadeva, nisem vas pozdravil, ker smo
               se že tako veliko pozdravljali, da mislim, da smo čisto pozdravljeni. Mislim, da bi
               dejansko potrebujemo te mlekarne in te mlekarne kot take in take da ostanejo in da
               ostanejo v slovenski lasti. Jaz sem tudi na področju zadruge, na katerem se je rodilo
               govedorjesko poslovno združenje <stage type="mag"/>
               <stage>(nadaljevanje)</stage> in bi ... 17 kmetov za 87% količine mleka iz zadrug. Zadruga zaradi
               tega ni propadla, je pa sigurno, da je veliko šibkejša in zadruge in ta zadružen
               sistem je neka neprofitabilna zadeva, ki jo je treba in zadruge smo prodajale in bomo
               še prodajale zadružni deleže ..., jih imamo žal za preživetje, čeprav to sigurno da
               ni perspektiva, da seveda to ni perspektiva in to je v bistvu zadružen pogreb. Samo
               je pa druga zadeva, biti lastnik nečesa, ki ti pa ne prenaša tistega kapitala, ki bi
               ga moral prenašati, pa nič ni s tega. Zaradi tega smo zadruge bile prisiljene te
               zadeve prodajati. Je pa, dobili smo 45 družbenega kapitala, ta družben kapital je bil
               pa zmanjšati, prej je gospod govoril, pa ... čisto na jasnem koliko smo zadruge
               dobile, v različnih predelovalnih obratih smo različno dobili, glede na to koliko je
               bilo z denacionalizacijo vrnjeno, ker tisti delež se je všteval v teh... Ne bova
               sedaj tole.</p>
               <p>Jaz se opravičujem in zahvaljujem, da ste me poslušali. Imam pa še veliko na to
               temo, še več.</p>
            </sp>
            <sp xml:id="SDT4-OZKGIP-Nujna-015-2006-10-17.sp94">

               <speaker>PREDSEDNIK ALOJZ SOK:</speaker>

               <p>Ja, ampak poglejte, skozi vso to razpravo, se pa meni oblikuje pravzaprav eno
               vprašanje. Zakaj bi se recimo tej družbi Salford splačalo nekaj, kar se očitno
               zadrugam in Mlekodelu ne splača. Ali mi zna kdo na to odgovoriti? Zakaj bi se njim to
               splačalo, zakaj oni kupujejo, nam pa se ne splača in prodamo. To je osnovno to
               vprašanje v vsej tej zgodbi. Se pravi, če gre za ekonomijo, če gre za to, da se tukaj
               ustvarja neki manjko itn., zakaj se njim splača, zadrugam ali pa Mlekodelu pa ne.
               Izvolite.</p>
               <p>AVGUST VRŠČAJ: Se opravičujem, da se bova midva takole pogovarjala. Poglejte, jaz
               mislim, da to splača ali nesplača, je dejansko, mi gledamo vse na kratek rok. Prej je
               nekdo rekel, ne vem kdo je rekel, mislim, da podpredsednik, da v desetih letih je
               hudič cuker fabriko prodal, pa za moje pojme, ... čisto dobro ohranilo, še celo
               sladko je. Ker mleko te lahko tudi kaj drugega, ne samo posladka, če ga preveč
               zaužiješ. Je le minovno, to so zadeve, ki se delajo na dolgi rok, mi pa ne delamo
               nobene reči na dolgi rok, ampak delamo vse na kratki rok. Tudi slovenski kmetije, ki
               so začeli mleko v Italijo voziti, hvala bogu, da so ga, ker drugače bi se doma še
               bolj skregali in bi nam cena mleka padla, ker poslušajte, mi gremo tudi vse
               kalkulacije na rikverc. Kmetje smo lansko leto, gospodje, za manj denarja ko smo
               silirali silažo, za manj denarja kupovali nafto, ki je uradno sredstvo za pogon dizel
               motorjev, cenej kupovali kakor je letos kurilno olje, mleko je pa cenej. Kje so drugi
               stroški, ki so in te zadeve se v bistvu ne splačajo in poglejmo mi, kakšen je
               slovenski povprečen kmet v prejšnjem stoletju bil ali pa še v predprejšnjem, ko je
               bil gospod Tretušnik ali kaj je bil, ko so ga gor na Triglav spravljali. Bil je, tri
               mesta je imel, telesno težo in za tri mesece je imel obseg trebuha. Poglejmo
               današnjega slovenskega kmeta, pretrgan je, sam je, star je čez 40 let, ponavadi še
               gospodar ni, brez žene, brez otrok, utrujen, zmolzen do amena. Tukaj je tista in ...
               mi temu kmetu rečemo, da naj iz svoje mlečne proizvodnje za katero se trga dan in
               noč, še prispeva za to, da bomo mlekarne mu kupili oziroma, da mu bomo zagarantirali.
               Splača, gospodje, splača, zakaj on to dela. On je pač to preračunal. To je ena
               zadeva, druga zadeva mora imeti vsak toliko denarja, da se nekaj časa to igro lahko
               greš. Ker če pa nimaš nič denarja, se pa nimaš nobene igre kaj iti. Jaz nimam kaj v
               kazino hoditi.</p>
            </sp>
            <sp xml:id="SDT4-OZKGIP-Nujna-015-2006-10-17.sp95">

               <speaker>PREDSEDNIK ALOJZ SOK:</speaker>

               <p>Dobro. Hvala lepa. Še, ali si želel kolega Kramberger.</p>
            </sp>
            <sp xml:id="SDT4-OZKGIP-Nujna-015-2006-10-17.sp96">

               <speaker>MAG. JANEZ KRAMBERGER:</speaker>

               <p>Ja, jaz bom poskušal odgovoriti na tvoje vprašanje. Preprosto zato, zelo črni
               scenarij, zato da se kupi konkurenca, da ni več konkurence na tistem področju. To je
               lahko najbolj črn scenarij nakupa nekoga. Ko si vprašal, zakaj se bi pa to njim
               splačalo?</p>
            </sp>
            <sp xml:id="SDT4-OZKGIP-Nujna-015-2006-10-17.sp97">

               <speaker>PREDSEDNIK ALOJZ SOK:</speaker>

               <p>Hvala lepa. Še kdo je želel? Kolega Džuban.</p>
            </sp>
            <sp xml:id="SDT4-OZKGIP-Nujna-015-2006-10-17.sp98">

               <speaker>GEZA DŽUBAN:</speaker>

               <p>Hvala lepa, gospod predsednik. Ti črni scenariji so se na Madžarskem zgodili.
               Nešteto primerov, ko so pokupili tujci, za njih tujci, za Madžare, velik del
               živilsko-pridelovalnih kapacitet in jih zaprli. Sladkorne tovarne itd. In sedaj pač
               prodajajo po cenah, ki jih oni določajo. <stage type="mag"/>
               <stage>(Nadaljevanje)</stage> Mi tukaj, ki smo nekaj vam poskušali sugerirati je, da še enkrat
               razmislite. Mi smo rekli nakupiti, ker velika je razlika ali obdržite deleže, ki jih
               imate, ki vam je država dala ne zaradi denacionalizacije. Tisto je druga zgodba, pa
               se rešuje razlika do večinskega deleža ali pa, da se proda vaš delež, pa potem nimate
               več nič. In na koncu bi rekel tisto, kar sem v začetku napovedal, da me presenečajo
               tukaj danes neke stvari, ki se običajno na tem odboru niso dogajale. Sindikat kmetov
               zelo podpira proračun, ki je nekoliko manjši kot v prejšnjem letu. To se še nikoli v
               14. letih ni zgodilo kar sem v tej hiši, da bi sindikat podpiral. Realno. In da danes
               iščete zadružnike rešitev izven zadružnega sistema in je to nekaj nenavadnega kaj se
               z našim kmetijstvom dogaja oziroma z razmišljanjem v kmetijstvu. Hval lepa.</p>
            </sp>
            <sp xml:id="SDT4-OZKGIP-Nujna-015-2006-10-17.sp99">

               <speaker>PREDSEDNIK ALOJZ SOK:</speaker>

               <p>Hvala lepa. No, če bi mogoče s tistim drugim, se lahko strinjali s tistim prvim pa
               se ni mogoče, če iste dokumente gledamo. Izvolite. Še gospa ministrica besedo, potem
               pa bi počasi zaključili to razpravo.</p>
            </sp>
            <sp xml:id="SDT4-OZKGIP-Nujna-015-2006-10-17.sp100">

               <speaker>MARIJA LUKAČIČ:</speaker>

               <p>Proračun se bistveno povečuje za 1,7% glede na sprejeti proračun in sedaj na
               rebalans. Moram pa povedati, da smo v letu 2005 povečali proračun napram letu 2004 za
               20 milijard. Neminovno se proračun v kmetijstvu povečuje. To pa predvsem zaradi tega,
               ker smo izpogajali veliko sredstev, evropskih sredstev, in ker je skoraj na vseh
               ukrepih tudi lastna udeležba, je proračun dolžen zagotoviti tisti del lastne
               udeležbe, da sploh lahko koristi evropska sredstva. In veste, tukaj ni veliko
               pomislekov ali bomo zagotovili ta sredstva ali ne, če hočemo pri nekem ukrepu
               izkoristiti 80% pa 20% moramo zagotoviti v svojem proračunu Republike...</p>
            </sp>
            <sp xml:id="SDT4-OZKGIP-Nujna-015-2006-10-17.sp101">

               <speaker>PREDSEDNIK ALOJZ SOK:</speaker>

               <p>Dobro, hvala lepa. Jaz bi to razpravo zaključil. Vsem bi se vam zahvalil za to
               informacijo. Lahko rečem, da je večina predstavnikov, direktorjev, zadruga, tukaj
               povedala, da pravzaprav jim ne gre za to, in da bi ta del, svoj delež obdržali, če bo
               prišlo do drugačne odločitve Mlekodela. Do te odločitve še vedno lahko pride, ker ta
               ponudba ni obvezujoča. Mislim, če drugega ne, da bo ta razprava pripomogla k temu, da
               se o nameravanih potezah še razmisli. Mi bomo s tem magnetogramom te razprave
               seznanili slovensko oziroma našo vlado, da tako rečem, tudi oba državna sklada in
               tudi po svojih močeh poskušali vplivati na tok teh naslednjih korakov. Seveda ne
               želeli bi si še ene zgodbe s katero sem jaz uvodoma tudi začel. Leta 1996 je bila
               prodana naša edina tovarna sladkorja v Ormožu. Dobili smo potem v pogajanju
               zadovoljivo kvoto za predelavo sladkorne pese oziroma proizvodnjo sladkorja. Danes pa
               seveda kot država, nemočni lahko opazujemo to, kar bo nesporni lastnik s to tovarno
               storil, če se bo tako odločil kot je sprejel junija na svoji skupščini. Upamo sicer,
               da ne, ampak vse možnosti pa so še vedno odprte. Torej še enkrat hvala lepa in bi s
               tem to drugo točko zaključil.</p>
               <p>In prehajamo na <title>3. TOČKO - POBUDE IN VPRAŠANJA POSLANCEV IN POSLANK.</title> Če
               imate kakšno vprašanje za gospo ministrico, izvolite. V kolikor ni nobenega
               vprašanja. Kolega Džuban si je premislil. Jaz hitro zaključujem točke. Izvoli.</p>
            </sp>
            <sp xml:id="SDT4-OZKGIP-Nujna-015-2006-10-17.sp102">

               <speaker>GEZA DŽUBAN:</speaker>

               <p>Jaz sem pričakoval, da bodo še kateri drugi. Hvala lepa.</p>
               <p>Najprej ste vi, gospod predsednik, na vlado naslovil vprašanja v zvezi z mariborskim
               zavodom, na zadnji seji kolega Sajovic, ponovno postavil vprašanje. Jaz danes še
               enkrat sprašujem: Kakšna bo usoda mariborskega zavoda oziroma objekta v katerem
               domuje? Namreč izgleda, da je situacija tako daleč, da jih lahko, mislim da 90
               članski kolektiv od danes na jutri deložirajo. <stage type="mag"/> <stage>(Nadaljevanje)</stage> Hvala lepa.</p>
            </sp>
            <sp xml:id="SDT4-OZKGIP-Nujna-015-2006-10-17.sp103">

               <speaker>PREDSEDNIK ALOJZ SOK:</speaker>

               <p>Torej to vprašanje smo mi tudi v pisni obliki na vlado naslovili. Še vedno nimamo
               odgovora. Ne vem. Nam lahko danes tukaj kaj poveste.</p>
            </sp>
            <sp xml:id="SDT4-OZKGIP-Nujna-015-2006-10-17.sp104">

               <speaker>MARIJA LUKAČIČ:</speaker>

               <p>Odgovora nimate zato, ker je objekt v katerem trenutno domuje kmetijsko-gozdarska
               zbornica, v lasti ministrstva za šolstvo in šport, zato oni vodijo vse aktivnosti za
               preselitev zavoda oziroma zbornice, jim ..., slišala sem no, vsaj pet lokacij,
               različnih lokacij, za preselitev, ministrstvo za šolstvo in šport pa vztraja, da bo
               tukaj nadaljeval, preselil srednjo kmetijsko šolo. Tako, da to je v domeni zbornice
               in pa ministrstva, sem pa apelirala na ministrstvu za šolstvo, da se ta lokacija
               najde sporazumno, da bo ustrezna glede na to ker je tukaj 90 ljudi zaposlenih, da je
               referenčni laboratorij, ki ga je država že vložila določena sredstva v njega, ki je
               registriran tudi v Bruslju. Ministrstvo za šolstvo je obljubilo, da bo vse vložke, ki
               jih je zbornica v tem času vložila, tudi izplačalo, da si bo lahko to spremljajočo
               infrastrukturo vzpostavila drugje. Sedaj kje so te lokacije, ki jim je ministrstvo
               ponudilo, natančno ne vem, niti nisem vključena v te pogovore, sem pa apelirala na
               ministra za šolstvo, da se to čim prej uredi.</p>
            </sp>
            <sp xml:id="SDT4-OZKGIP-Nujna-015-2006-10-17.sp105">

               <speaker>PREDSEDNIK ALOJZ SOK:</speaker>

               <p>Hvala lepa. Očitno bo tudi tukaj sporazum težaven, kar se tega tiče. Torej gre za
               elitno lokacijo, gre za elitno zgradbo. Tudi sam sem seznanjen s tem problemom, ki pa
               je dejansko v lasti ministrstva za šolstvo. In bili bi najbolj veseli, če bi prišlo
               do enega sporazuma in bi na tak način ta zadeva bila rešena. Da pa je treba rešiti
               problem denacionalizacije, da je treba rešiti problem kmetijske fakultete in da se v
               okviru proračuna, ki je pred nami, tudi to vprašanje rešuje, je pa, to je dejstvo. In
               mislim, da zadeva gre v pravi smeri. Upati je, da bo prišlo do nekega dogovora med
               ministrstvom za šolstvo in pa tem zavodom, kajti v nasprotnem primeru bo to zadevo
               verjetno reševalo se v sodnem postopku.</p>
               <p>Še kdo? Če ni več, bi se vam vsem lepo zahvalil in s tem zaključil 15. nujno sejo
               odbora za kmetijstvo. Hvala lepa.</p>
               <p><stage>(Seja je bila končana 17. oktober 2006 ob 15.42 uri.)</stage></p>
            </sp>
         </div>
      </body>
   </text>
</TEI>

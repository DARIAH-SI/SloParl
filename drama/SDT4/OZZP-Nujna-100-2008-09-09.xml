<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT4-OZZP-Nujna-100-2008-09-09">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">80918B6C88E954ACC12574BB0041B0B1</idno>
               <idno type="custom" subtype="day">3E003F5BEC4140D0C12574C0002F6FFF</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=3E003F5BEC4140D0C12574C0002F6FFF</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZZP-Nujna-100-2008-09-09.OZZP" n="100">
               <name>Nujna</name>
               <date when="2008-09-09"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZZP-Nujna-100-2008-09-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZZP-Nujna-100-2008-09-09.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZUNANJO POLITIKO</stage>
            <stage type="session">100. nujna seja</stage>
            <stage type="date">(9. september 2008)</stage>
            <stage type="chairman">Sejo je vodil Jožef Jerovšek, predsednik odbora.</stage>
            <stage type="time">Seja se je pričela ob 9.03.</stage>


            <sp xml:id="SDT4-OZZP-Nujna-100-2008-09-09.sp1">

               <speaker>PREDSEDNIK JOŽEF JEROVŠEK:</speaker>

               <p>Pričenjam 100. nujno sejo Odbora za zunanjo politiko.</p>
               <p>Obveščam vas, da so danes zadržani in se seje ne morejo udeležiti naslednje članice
               in člani: Maria Pozsonec. Imamo pa tudi nadomeščanje, in sicer Stanislava Brenčiča
               nadomešča poslanec Drofenik.</p>
               <p>Na sejo sem v skladu s poslovnikom in dosedanjo prakso k 1. točki povabil tudi
               slovenske poslance v Evropskem parlamentu in predstavnike Državnega sveta. Posebej
               pozdravljam dva državna sekretarja, predstavnike Vlade in predstavnike medijev.</p>
               <p>Prehajamo na določitev dnevnega reda seje odbora.</p>
               <p>S sklicem seje ste prejeli predlog dnevnega reda. Včeraj ste prejeli predlog
               Poslanske skupine Zares za razširitev dnevnega reda današnje seje s točko 3, zloraba
               slovenske diplomacije v osebne in strankarske namene. Želi predstavnik predlagateljev
               besedo? Imate pet minut, izvolite, gospod Lahovnik.</p>
            </sp>
            <sp xml:id="SDT4-OZZP-Nujna-100-2008-09-09.sp2">

               <speaker>DR. MATEJ LAHOVNIK:</speaker>

               <p>Hvala lepa. V Poslanski skupini Zares smo se odločili, da zahtevamo širitev dnevnega
               reda seje Odbora za zunanjo politiko s točko "zloraba slovenske diplomacije v osebne
               in strankarske namene". Menimo namreč, da je minister za zunanje zadeve dr. Dimitrij
               Rupel na srečanju Zbora za republiko v Cankarjevem domu v politične namene zlorabil
               zasebni pogovor, ki ga je imel s finsko veleposlanico, kjer je v nasprotju z običajno
               diplomatsko prakso razkrival vsebino pogovora, ki ga kasneje ni želela komentirati
               niti sama finska veleposlanica. Še huje je minister Rupel zlorabil diplomacijo v
               strankarske namene, ko je v želji, da bi zaščitil svojega strankarskega kolega,
               gospoda Janšo, zlorabil svojo funkcijo in sprožil diplomatski spor z Republiko
               Finsko, pri čemer je po svoji stari navadi napovedal vojno tudi medijem, a tokrat ne
               slovenskim, pač pa finskim. Hladen tuš za ministra in lekcija iz finske demokracije
               sta sledili kmalu v odgovoru predsednika finske vlade in vodje finske diplomacije, ki
               se je za razliko od našega ministra svoji funkciji primerno odzval z navedbo, da
               Finska nima državne, ampak javno televizijo in da finska vlada spoštuje svobodo
               medijev. V Poslanski skupini Zares menimo, da je šel minister Rupel predaleč z
               vključevanjem diplomatske službe v težave točno določene konkretne osebe, ki je bila
               na finski televiziji<stage type="mag"/><stage>(Nadaljevanje)</stage> osumljena
               in obtožena koruptivnega ravnanja, pri čemer očitno ima minister Rupel težave, kot
               očitno tudi sam predsednik Vlade, z vlogo medijev, z razumevanjem medijev in javne
               televizije nasploh. Za razliko od Slovenije finski predsednik vlade namreč očitno ne
               more vplivati na poročanje javne televizije in seveda povzdigovanje zadeve na
               meddržavno raven zaradi tega, ker je pač bil nek prispevek na finski televiziji
               objavljen, je neodgovorno in nedopustno.</p>
               <p>V Poslanski skupini Zares od ministra pričakujemo, da se bo v prihodnje vzdržal
               takšnih neodgovornih ravnanj in prepustil razčiščevanje domnevnega koruptivnega
               ravnanja predsednika Vlade organom pregona, tako finskim kot tudi slovenskim. Želim
               izrecno izpostaviti, da to ni prvi ali zadnji, bojim se tudi, da ne zadnji, poskus
               zlorabe diplomacije v strankarske politične namene. Pred časom smo v medijih lahko
               zasledili, da minister Rupel vabi v okraj, kjer kandidira, kar tuje diplomate in jih
               na ta način dobesedno vpleta v slovenski predvolilni boj. Minister Rupel pošilja
               diplomatske note na tuje televizije zaradi tega, kar je pač televizija poročala v
               oddaji in kar pravzaprav nima nobene zveze s samo finsko državo. In minister Rupel na
               Zboru za republiko kar tako lahkotno razkriva svoje pogovore s finsko ambasadorko,
               pri čemer jo spravlja v zadrego, saj je to v nasprotju s siceršnjo prakso.</p>
               <p>Zato je predlog sklepa za odločanje na seji Odbora za zunanjo politiko, ki ga
               predlagamo v Poslanski skupini Zares, naslednji: Odbor Državnega zbora Republike
               Slovenije za zunanjo politiko poziva ministra za zunanje zadeve Dimitrija Rupla, da
               preneha zlorabljati diplomacijo Republike Slovenije za osebne in strankarske namene,
               da preneha izsiljevati posege v razmerja med svobodnimi mediji in državo na Finskem
               in da se vzdrži kakršnihkoli drugih dejanj, ki bi poslabšala dvostranske odnose med
               dvema državama članicama Evropske unije. Odbor predlaga, da Ministrstvo za zunanje
               zadeve takoj umakne diplomatske note, s katerimi sramoti svojo državo, saj na ta
               način kaže, kako v Sloveniji razumemo vlogo medijev, ki naj bi bili očitno po mnenju
               zunanjega ministra Rupla samo podaljšana roka oblasti.</p>
               <p>Mislimo, da takšne izjave in takšne note niso v korist dobremu imenu Republike
               Slovenije, zato tudi predlagamo takšen sklep. Hvala lepa.</p>
            </sp>
            <sp xml:id="SDT4-OZZP-Nujna-100-2008-09-09.sp3">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Se želi še katera poslanska skupina o tem predlogu izjasniti? Kolega
               Jelinčič, Slovenska nacionalna stranka.</p>
            </sp>
            <sp xml:id="SDT4-OZZP-Nujna-100-2008-09-09.sp4">

               <speaker>ZMAGO JELINČIČ PLEMENITI:</speaker>

               <p>Hvala lepa, gospod predsednik. Slovenska nacionalna stranka bo proti razširitvi in
               proti sprejetju takega sklepa. Zdaj mi ne mislimo tule braniti ministra Rupla, ker je
               slab minister. Konec koncev, tudi ta sklep je neumen, kajti ne bo več dolgo minister,
               še tistih trinajst dni, potem je pa zadeva končana.</p>
               <p>Gre pa za drugo stvar. Ne vem, kako je mogoče, da kar na lepem vsi hvalite Finsko,
               vsi hvalite ne vem kakšno demokracijo, kot da v Sloveniji živimo pa v kameni dobi.
               Predstavljajte si to, kaj če bi slovenska radiotelevizija obdolžila, recimo,
               angleškega oziroma britanskega premierja Browna ali pa Angelo Merkel, da je
               ponarejala, goljufala, prejemala podkupnine. Mislim, da bi v 24 urah tu mrgolelo
               agentov <stage type="mag"/><stage>(Nadaljevanje)</stage> MI-6 in BND-ja, ki bi
               razpravljali in za ušesa vlačili naše novinarje. Mi pa, ko na Finskem nekaj rečejo,
               takoj klonemo in se ponižno podamo in predamo. Že v sami obrazložitvi sklica nujne
               seje piše, da je Rupel razgalil vsebino pogovora, iz katerega domnevno izhaja, da naj
               bi bila oddaja finske javne televizije z namenom, da vpliva na slovenske volitve. Saj
               v sami oddaji so bile same domneve in nič drugega. In bila je narejena z namenom
               škoditi slovenski državi. Finci nas bodo zdaj učili, kaj vem, demokracije, njih so pa
               Rusi učili demokracije - kaj pa je zdaj to? Mislim, lepo vas prosim, mene je sram, da
               Zares daje tak predlog. Kajti človek bi pričakoval, da Zares kljub vsemu preferira
               slovenske interese, ne pa kakršnihkoli interesov oziroma samo interesov njihove nove
               stranke z zelo dolgo brado. Hvala lepa.</p>
            </sp>
            <sp xml:id="SDT4-OZZP-Nujna-100-2008-09-09.sp5">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Bom tudi sam obrazložil stališče Slovenske demokratske stranke.</p>
               <p>Tudi mi ne bomo podprli tega predloga za širitev dnevnega reda, ker je povsem
               neosnovan in skuša dodatno pravzaprav diskreditirati slovensko državo. Tudi mi se
               čudimo takšnemu predlogu stranke Zares, ki pa na nek način zrcali dejstvo, da imajo
               na kandidatnih listah dva bivša zunanja ministra in da očitno nimajo druge možnosti
               promocije oziroma svežih idej in se potem podajajo v takšne zadeve.</p>
               <p>Dejansko je šlo pri vsej zadevi za poskus diskreditacije slovenske države, ki je
               prišla s strani finske televizije, ne samo za poskus, to se je dejansko zgodilo. In
               popolnoma normalno je, da se pri zadevah, ki škodijo državi, diplomacija sleherne
               države odzove. Tako je vedno doslej bilo in bodo vedno tudi države reagirale na tak
               način, zato so ti očitki, ki so v tem predlogu in teh obrazložitvah, povsem
               neutemeljeni. Sklicevati se na to, da dotična tuja država ni potrdila tega, ali se
               sploh zavedamo, da je 90% diplomatskih depeš v tistem trenutku vedno zavrnjenih, zato
               ker vsaka država brani svoje ljudi, svoje interese in ne vem kaj. Tu se pa sklicujete
               na neke odgovore, ki so v diplomatski službi seveda nekaj normalnega. In še to,
               zadnjič sem slišal, da se je ta ista finska televizija pred 20 leti opravičila neki
               tuji državi za svoje poročanje, ker je nerealno, neprofesionalno in neresnično
               poročala. In ob lažeh, ki so se pojavile, je takšna reakcija tudi slovenske
               diplomacije absolutno potrebna in koristna in ne vidim tu nobenega problema. Zato
               bomo seveda proti temu, da bi takšno zadevo za nadaljnje blatenje slovenske države tu
               izkoriščali Odbor za zunanjo politiko. Hvala lepa.</p>
               <p>Kolega Juri ima besedo.</p>
            </sp>
            <sp xml:id="SDT4-OZZP-Nujna-100-2008-09-09.sp6">

               <speaker>AURELIO JURI:</speaker>

               <p>Hvala. <stage type="mag"/><stage>(Nadaljevanje)</stage> Spomnim se pred leti,
               ko je bilo neko srečanje na najvišji ravni slovenske in finske diplomacije in je bilo
               ugotovljeno, da med državama ni odprtih vprašanj, in sem rekel, hvala bogu, nimamo
               vsaj s Finsko odprtih vprašanj, ker je dokaj daleč. Ampak mi smo začarali danes v tej
               zgodbi s finsko televizijo tudi zaplet s Finsko, in to s finsko državo, z notami, s
               katerimi se v skrajni konsekvenci še bolj zaplete in bo privedlo do nadaljnjih težav.</p>
               <p>Včeraj sem bil na nekem sprejemu ob dnevu državnosti Brazilije. Na novo je
               Brazilija, kot veste, pred meseci odprla veleposlaništvo pri nas in bila je
               priložnost, da smo se in so se diplomati, ki so bili prisotni, pogovorili tudi o tej
               zgodbi. Glejte, posmehovanje in začudenje, da se to dogaja s strani naše diplomacije
               - to je bilo slišati, videti in opaziti, seveda vse diskretno, na štiri oči ti to
               povedo, ampak se nam posmehujejo in obenem izražajo skrb za tak trend.</p>
               <p>Mi bomo podprli razširitev dnevnega reda, ker gre za nespodobno uporabo diplomatskih
               inštrumentov ob neki zadevi, ki z državo finsko nima nič. Tako da o sami zgodbi s to
               oddajo bo govora danes čez dan, ampak bi morali vsaj tukaj spregovoriti o tem, ali se
               spodobi, da romajo tovrstne note na nek subjekt, ki je tvoj partner znotraj Evropske
               unije, ki je država, zaradi nekega početja nekega medija. Tako da z naše strani bo
               podpora tej točki. Hvala.</p>
            </sp>
            <sp xml:id="SDT4-OZZP-Nujna-100-2008-09-09.sp7">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Kolega Anderlič.</p>
            </sp>
            <sp xml:id="SDT4-OZZP-Nujna-100-2008-09-09.sp8">

               <speaker>ANTON ANDERLIČ:</speaker>

               <p>Saj je vprašanje, ali bomo dosegli kakšen namen, če to točko uvrstimo danes na dnevni
               red. Jaz vem, da je ne bomo, ker je razpored sil tak, da je rezultat jasen. Ampak
               vendar, prav zanimivo je, ko finski organi, recimo, pred letom in pol sprožijo
               nekatere postopke, se obrnejo na določene organe v Sloveniji, leto in pol nobene
               reakcije. In torej se tu postavlja vprašanje, kako pravzaprav znotraj te Vlade
               usklajeno vse skupaj funkcionira. Predsednik Vlade večkrat pravi, da koordinira vse
               politike te Vlade in vse odločitve in je odgovoren za celotno delo. Tam, ko bi
               pravzaprav morala biti reakcija, je ni. Potem sledi epizoda nekega drugega ministra,
               ko komentira odstop ali pa izsiljen odstop, kakorkoli zdaj že komentirajo, direktorja
               Patrie in pravi: "Finci imajo visoke etične standarde in zato je direktor odstopil."
               Pri nas seveda, ker je zapletena naša stran globoko s to drugo stranjo, pa imamo -
               kaj? - nizke standarde, nizke etične standarde, tudi ko gre za vprašanje države,
               odgovornosti ministrov in podobno. Potem se pa znajdemo <stage type="mag"/><stage>(Nadaljevanje)</stage> v tretji situaciji, kjer se pa pohiti z reakcijami, in
               to na način, ki je običajen ali ni, to me niti ne zanima, in to kot reakcija na
               nekaj, kar sem sam mislil, da tudi doma, tudi v Sloveniji ne bomo več razpravljali o
               teh stvareh v Državnem zboru, torej o tem, kako mediji, novinarji, javne ali zasebne
               in ne vem katere hiše poročajo o določenih stvareh. Namesto da bi se vprašali, kaj pa
               je s to stvarjo, zakaj pa se v Sloveniji ni zgodilo nič, ko je to bilo. Konec koncev,
               zakaj, če sem prav razumel, zakaj pa so iz kabineta predsednika Vlade zavrnili
               pogovor s tem novinarjem takrat, ko je bil tukaj? Ampak, kot rečeno, mene ti različni
               standardi in ti različni pristopi v tej Vladi pravzaprav motijo. Enkrat, ko bi morali
               odreagirati po uradni dolžnosti, kot bi temu človek rekel, se ne zgodi, potem pa, ko
               se pojavi nek članek, nek prispevek, pa takoj reakcije, zarota in tako naprej.
               Spomnim se v tej hiši besed, bo zdaj že nekih 16 let, o labodjem spevu; nanašalo se
               je na novinarje, na tiste, ki niso všečno poročali o določenih ljudeh ali določenih
               manirah določenih ljudi. Ali se to še kar nadaljuje, in to čez mejo te države?</p>
               <p>Podprl bom - vem, da nima nobenega smisla, pa tudi ne pričakujem ničesar in tudi
               seveda ne mislim razpravljati v tistem delu, če bo slučajno sprejeto, ker se mi zdi,
               da v tem trenutku to ni potrebno. Ne pa zaradi tega, da bi preganjal ministra, da bi
               ne vem kaj, ampak da opravimo razpravo o tem, ali so res lahko tako različni
               standardi, enkrat, ko imamo zahtevo, ta država ima zahtevo po uradni poti. Zdaj boste
               - upam, da ne boste rekli, da je finska policija ali kdor je že pač poslal našim
               organom depešo, da naj sodelujejo, da je to tudi zarota proti tej državi. In mi leto
               in pol nič ne odreagiramo in potem se čudimo, če kje pride kaj ven.</p>
            </sp>
            <sp xml:id="SDT4-OZZP-Nujna-100-2008-09-09.sp9">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Še kolegica Zupanova iz Nove Slovenije.</p>
            </sp>
            <sp xml:id="SDT4-OZZP-Nujna-100-2008-09-09.sp10">

               <speaker>MAJDA ZUPAN:</speaker>

               <p>Hvala lepa za besedo. Lepo pozdravljeni! Tudi v Novi Sloveniji ne bomo podprli
               predloga Zaresa za razširitev dnevnega reda seje. Menimo, da ni treba razpravljati o
               delovanju ministra. Napad oziroma izjava finskega novinarja je bila dejansko napad na
               funkcionarja na najvišjem mestu in obenem lahko razumemo tudi kot napad na državo. V
               bistvu je minister reagiral tako, kot se mu je zdelo najbolj primerno. Je dolgoletni
               izkušen minister, verjamem, da marsikomu ni všeč, da mu niso všeč vsa njegova
               dejanja, vendar menimo v Novi Sloveniji, da v tem primeru je bilo treba reagirati in
               da ni treba posebej o tem razpravljati <stage type="mag"/><stage>(Nadaljevanje)</stage> na današnji seji. Hvala lepa.</p>
            </sp>
            <sp xml:id="SDT4-OZZP-Nujna-100-2008-09-09.sp11">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. S tem smo izčrpali poslanske skupine, ki so želel diskutirati, zato
               prehajamo na glasovanje.</p>
               <p>Kdo je za širitev dnevnega reda? <stage>(4 člani.)</stage> Kdo je proti? <stage>(10 članov.)</stage></p>
               <p>Torej, predlog za širitev dnevnega reda ni sprejet. Tako je določen dnevni red seje,
               kot je bil predlagan s sklicem.</p>
               <p>Glede na to, da sedaj prehajamo na obravnavo gradiva, ki v skladu z zakonom o
               sodelovanju med Državnim zborom in Vlado v zadevah Evropske unije poteka na seji, ki
               ni odprta za javnost, gradivo pa ima tudi oznako stopnje tajnosti zaupno, zapiram
               sejo in prosim predstavnike medijev, da nas zapustijo.</p>
               <stage>(Odprti del seje je bil končan 9. septembra 2008 ob 9.23.)</stage>
            </sp>
         </div>
      </body>
   </text>
</TEI>

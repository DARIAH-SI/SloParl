<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZLSIRR-Nujna-001-2004-11-29">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za lokalno samoupravo in regionalni razvoj</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">D3E6513AD08DB6EDC1256F57002C808F</idno>
               <idno type="custom" subtype="day">49EF7D11F05ADD60C1256F5B0060A0DA</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=49EF7D11F05ADD60C1256F5B0060A0DA</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZLSIRR-Nujna-001-2004-11-29.OZLSIRR" n="001">
               <name>Nujna</name>
               <date when="2004-11-29"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZLSIRR-Nujna-001-2004-11-29.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZLSIRR-Nujna-001-2004-11-29.OZLSIRR">
                        <orgName key="OZLSIRR">Odbor za lokalno samoupravo in regionalni razvoj</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA LOKALNO SAMOUPRAVO IN REGIONALNI RAZVOJ</stage>
            <stage type="session">1. nujna seja</stage>
            <stage type="date">(29. november 2004)</stage>
            <stage type="chairman">Sejo je vodil Pavel Rupar, predsednik odbora.</stage>
            <stage type="time">Seja se je pričela ob 11.02 uri. </stage>


            <sp xml:id="SDT4-OZLSIRR-Nujna-001-2004-11-29.sp1">

               <speaker>PREDSEDNIK PAVEL RUPAR:</speaker>

               <p>Spoštovani! Pričenjam 1. nujno sejo odbora državnega zbora za lokalno samoupravo in
               regionalni razvoj.</p>
               <p>Na današnjo sejo smo vabili vse imenovane v ta odbor, pripravljavce gradiv,
               kandidatko za ministrico brez listnice, gospo Darinko Mravljak, in spoštovane medije.</p>
               <p>Imam podatek, da smo sklepčni in da sejo lahko opravimo.</p>
               <p>Za današnjo sejo ste prejeli tudi dnevni red s samo eno točko, in sicer predstavitev
               kandidatke, gospe Darinke Mravljak, za ministrico brez listnice, odgovorno za lokalno
               samoupravo in regionalni razvoj.</p>
               <p>Po pooblastilu Stane Pajk nadomešča Srečka Hvauca in Franca Pukšiča nadomešča kolega
               Jože Tanko.</p>
               <p>Z današnjim sklicem je bila napovedana samo ena točka dnevnega reda, zato dovolite,
               da kar preidemo na predstavitev gospe kandidatke.</p>
               <p>Predsednik vlade Janez Janša je v svojem dopisu ob predstavitvi državnemu zboru
               poslal naslednjo vsebino: "Gospa Darinka Mravljak, rojena 3. februarja 1965,
               stanujoča Partizanska 2, Radlje ob Dravi, je leta 1989 diplomirala na Biotehnični
               fakulteti, smer agronomijo. Leta 1990 je prevzela vodenje poslovne enote Vrtnarija
               Hmezad, Radlje. V letih 1992 do 1996 je bila samostojna podjetnica, leta 1996 pa
               izvoljena za poslanko v državni zbor Republike Slovenije. V začetku leta 2001 je bila
               imenovana za direktorico podjetja SGP Kograd, IGEM, Inženiring d.o.o., junija 2004 pa
               je ustanovila lastno podjetje, ki se ukvarja s svetovanjem oziroma pripravo in
               vodenjem investicij v gradbeništvu. V obdobju 1998 do 2002 je bila podžupanja občine
               Radlje ob Dravi, zadolžena za pripravo in izvrševanje proračuna. Je članica nadzornih
               odborov v skladu za regionalni razvoj in Holdinga Slovenskih elektrarn. Njeno
               kandidaturo za ministrico brez listnice, zadolženo za regionalni razvoj in lokalno
               samoupravo, utemeljujem z njenim strokovnim znanjem in ne njenimi delovnimi
               izkušnjami na tem področju."</p>
               <p>Med nami pozdravljam gospo Darinko Mravljak ter ji na podlagi 112. člena ustave in
               prvega in drugega odstavka 230. člena poslovnika državnega zbora dajem besedo kot
               predlagani kandidatki, da se predstavi odboru in da v nadaljevanju odgovarja na
               vprašanja članic in članov. Gospa Darinka Mravljak, beseda je vaša.</p>
            </sp>
            <sp xml:id="SDT4-OZLSIRR-Nujna-001-2004-11-29.sp2">

               <speaker>DARINKA MRAVLJAK:</speaker>

               <p>Hvala. Spoštovani predsednik, spoštovana podpredsednica, poslanci, spoštovani
               predstavniki medijev! Danes se vam predstavljam kot kandidatka za ministrico brez
               resorja za vodenje službe vlade za lokalno samoupravo in regionalni razvoj.</p>
               <p>Podlage za ustanovitev službe in smernice za njeno delovanje najdemo v ustavi
               Republike Slovenije, ki kot temeljni akt naše pravne ureditve v svojem 9. členu pravi
               "v Sloveniji je zagotovljena lokalna samouprava", podrobneje pa to opredeljuje 5. in
               6. poglavje ter 142. člen, ki govori o odgovornosti države do slabše gospodarsko
               razvitih občin, in sicer <stage>(navajam)</stage>: "Občina se financira iz lastnih virov. Občinam,
               ki zaradi slabše gospodarske razvitosti ne morejo v celoti zagotoviti opravljanja
               svojih nalog, država v skladu z zakonsko določenimi načeli in merili zagotovi dodatna
               sredstva." Nadalje je podlaga za ustanovitev te službe zakon o spremembah in
               dopolnitvah zakona o vladi Republike Slovenije z dne 10.11.2004, ki je v četrtem
               odstavku 1. člena definiral ministrstva brez resorja. Kot podlaga pri izvajanju
               dejavnosti službe je sprejeta vrsta zakonov in podzakonskih aktov. Pri čemer je s
               področja lokalne samouprave najpomembnejši zakon o lokalni samoupravi in zakon o
               financiranju občin, s področja regionalnega razvoja pa zakon o spodbujanju skladnega
               regionalnega razvoja. Kot polnopravni člani Evropske unije moramo upoštevati tudi
               zakonodajo s področja Evropske unije, kot so uredba sveta, in sicer 1260/1999, na
               podlagi katere so definirana pravila delovanja strukturnih skladov, vrsta evropskih
               predpisov ter programskih smernic evropske komisije.</p>
               <p>V svojem mandatu, če mi bo le-ta podeljen, se bom zavzemala za uresničevanje
               sprejetega enotnega programskega dokumenta kot akcijskega razvojnega načrta Republike
               Slovenije <stage type="mag">(Nadaljevanje)</stage> za obdobje 2004-2006
               in podpisane koalicijske pogodbe, ki postavlja temeljne cilje in neposredne ukrepe
               ter osnovo za pripravo enotnega programskega dokumenta za obdobje 2007-2013.</p>
               <p>Predvidena organiziranost, glede na to, da se združujeta tako sedanja služba za
               strukturno politiko in regionalni razvoj kot direktorat za lokalno samoupravo, ki je
               bil sedaj pri ministrstvu za notranje zadeve, kot taka organiziranost pa še ni
               fiksna, si predstavljam, da je minister brez listnice s svojim kabinetom ob podpori
               službe za splošne in finančne zadeve, informacijski sistem ter vodi področje lokalne
               samouprave in regionalnega razvoja. Regionalni razvoj pokriva dve področji, in sicer
               področje regionalnega razvoja in področje za strukturno politiko. V okviru delovnih
               področij bomo sledili naslednjim ciljem: skrbeli bomo za uresničitev sprejetega
               enotnega programskega dokumenta in usklajevali ter koordinirali pripravo novega
               enotnega programskega dokumenta, temelječega na temeljnih ciljih koalicijske pogodbe
               in neposrednih ukrepih le-te; pripravljali in uresničevali veljavne sporazume in
               usklajevali dejavnosti skupnih teles, ustanovljenih s temi sporazumi, na področju
               predpristopne pomoči, strukturnih skladov in kohezijskega sklada; zagotavljali
               delovanje informacijskega sistema za spremljanje in vrednotenje državnega razvojnega
               programa in enotnega programskega dokumenta; usklajevali, spremljali in vrednotili
               programe ministrstev, vladnih služb, javnih agencij ter drugih organov in služb in
               pripravljali strokovne podlage za določene politike vlade Republike Slovenije na
               področju spodbujanja skladnega regionalnega razvoja; pripravljali tudi strokovne
               podlage za odločanje svetu za strukturno politiko; spremljali uresničevanje sklepov
               sveta za strukturno politiko in o tem poročali vladi; še naprej pa tudi usmerjali in
               nadzorovali delo agencije Republike Slovenije za regionalni razvoj, delo javnega
               sklada Republike Slovenije za regionalni razvoj in sklada Triglavski narodni park.</p>
               <p>Na področju lokalne samouprave se bom zavzemala za uspešen razvoj lokalne
               samouprave, pripravo, urejanje in izvajanje predpisov in zakonodaje v zadevah lokalne
               samouprave, pomoč in svetovanje lokalnim skupnostim in občinam ob njihovem soočanju z
               aktualnimi problemi. Skrbela bom za koordinacijo z župani in koordinacijo z
               občinskimi tajniki. Zavzemala se bom tudi za povezovanje in izmenjavo izkušenj na
               odboru regij pri Evropski uniji in z drugimi sorodnimi institucijami. Nadzor nad
               zakonitostjo delovanja organov lokalnih skupnosti, predvsem pa za povečanje finančnih
               sredstev za financiranje občin v okviru proračunskih možnosti. Ta cilj povečanja
               sredstev za financiranje občin je eden mojih temeljnih ciljev. Zakaj? Ker je
               dokazano, da so sredstva, ki se plasirajo v različne projekte na nivo občine,
               praviloma bolje oplemenitena, in zato, ker je to tudi eden ključnih korakov za
               decentralizacijo Slovenije. Moje delo bo torej usmerjeno v uresničevanje naslednjih
               temeljnih ciljev: zmanjšanje razvojnih razlik med regijami, vsestransko izboljšanje
               statusa občin, tudi kot posledica ekonomske decentralizacije, povezovanje in
               koordiniranje vladnih resorjev in drugih služb za dosedanje sinergijskih učinkov. Za
               doseganje teh ciljev bom uporabila naslednja temeljna vodila in podpisano koalicijsko
               pogodbo: enotni program 2004-2006 in pa koalicijska pogodba. Zakon o javnih financah
               oziroma na njegovi podlagi sprejeta uredba o podlagah in postopkih za pripravo
               predloga državnega proračuna opredeljuje enotni programski dokument kot dokument
               države članice Evropske skupnosti, <stage type="mag">(Nadaljevanje)</stage> s katerim država članica predstavi strategijo razvoja
               države in je osnova za izvajanje dolgoročne razvojne politike ter dolgoročnega
               proračunskega načrtovanja.</p>
               <p>Republika Slovenija je skladno z zakonodajo Evropske unije za črpanje sredstev
               evropskih strukturnih skladov dolžna pripraviti enotni programski dokument. Enotni
               programski dokument je akcijski razvojni načrt Republike Slovenije, ki določa, kako
               bo Slovenija dosegla strateške razvojne smotre in cilje, je skupni programski
               dokument Slovenije in evropske komisije, saj obe kot partnerici sodelujeta pri
               njegovi izvedbi in financiranju. V skladu s svojo dolgoročno strategijo in cilji bo
               Slovenija osredotočila razpoložljiva sredstva iz strukturnih skladov, kohezijskega
               sklada in drugih finančnih virov ter ustreznega letnega financiranja dejavnosti, ki
               ovirajo hitrejši družbeni in ekonomski razvoj države. Koalicijske partnerice pa so v
               podpisani koalicijski pogodbi natančneje določile temeljne cilje in neposredne
               ukrepe, na osnovi katerih naj se uresničuje že sprejeti enotni programski dokument in
               na osnovi katerih naj se oblikuje nov evropski enotni programski dokument za
               naslednje obdobje, to je obdobje 2007-2013.</p>
               <p>Kot vidimo iz te računalniške predstavitve, je enotni programski dokument že v fazi
               izvedbe. To bo seveda tudi prioritetna naloga spremljanja uresničevanja prioritet za
               obdobje 2000-2006. Mislim, da je enotni programski dokument za to obdobje v osnovi
               dobro pripravljen in zastavljen, pomembno pa je, da se bo v takšni obliki tudi
               izvajal.</p>
               <p>Koalicijska pogodba je temelj za pripravo akcijskih načrtov za naslednje obdobje.
               Osnovne usmeritve daje koalicijska pogodba, dovolite pa mi, da v nadaljevanju
               predstavim elemente za pripravo programa na področju regionalnega razvoja.</p>
               <p>Enotni programski dokument izhaja iz državnega razvojnega programa Republike
               Slovenije, zajema obdobje 2001-2006, ki predstavlja izvedbeni dokument, strategije
               gospodarskega razvoja Slovenije kot glavnega strateškega dokumenta države. Prednostne
               naloge enotnega programskega dokumenta so: spodbujanje podjetniškega sektorja,
               znanje, razvoj človeških virov, prestrukturiranje in tehnična pomoč. In tu je
               ugotovljena vrsta kazalcev, ki kažejo na slabšo razvitost omenjenih področij in
               pomanjkljivosti, ki ovirajo družbeni in ekonomski razvoj države.</p>
               <p>Pri izvajanju in uresničevanju vseh teh prednostnih nalog in projektov na podlagi
               le-teh trdno sledimo že v začetku postavljenim trem temeljnim ciljem, to je
               zmanjšanje razvojnih razlik med regijami, vsestransko izboljšanje statusa občin,
               povezovanje in koordiniranje vladnih resorjev in drugih služb za doseganje
               sinergijskih učinkov. Na tem temelji tudi podpisana koalicijska pogodba, ki za
               izvajanje prej naštetega posebej navaja neposredne učinke in temeljne cilje. Temeljni
               cilji: višji življenjski standard in kakovost življenja prebivalcev v vseh slovenskih
               regijah; gospodarstvo, ki bo konkurenčno, in prednostna naloga koalicije je vlaganje
               v razvoj malih in srednjih podjetij, razvoj prostora, povečanje dodane vrednosti
               prostora. Mogoče bi tu navedla primer, kaj pomeni to povečanje dodane vrednosti
               prostora. Mi poznamo problematiko medvedov na območju jugovzhodnega dela,
               jugozahodnega dela od Ljubljane navzdol proti Hrvaški. In če se mi odločimo za visoko
               populacijo rjavega medveda, kar znižuje kvaliteto življenja in v nekaterih primerih
               tudi ogroža življenje ljudi v teh okoljih, si moram prizadevati, da se temu <stage type="mag">(Nadaljevanje)</stage> okolju zagotovi ustrezna renta in
               s tem zaustavi trende praznjenja podeželja.</p>
               <p>Prav tako je pomembna za zmanjšanje razlik v razvitosti med regijami tudi
               vzpostavitev enakomerne prometne, komunalne in informacije infrastrukture. Mogoče je
               tu en primer. Inženir projekta Tretja razvojna os, ki sega od Slovenije oziroma od
               avstrijske meje pa v Sloveniji od Holmca, Šaleške doline, Zidanega mostu do Bele
               krajine in naprej proti Hrvaški. Znano je, da je na avstrijski strani že dograjen
               oziroma gradijo most čez Dravo v Pliberku, ki bi povezal notranjost Avstrije in tako
               poveča potencial, evropski potencial premikanja. Ta razvojna os, za katere izvedbo bo
               nujno sodelovanje tako prometnega, okoljskega, gospodarskega, kmetijskega in drugih
               resorjev, bi vse regije, ki ležijo ob tej osi, naredile atraktivnejše za domača in
               tuja vlaganja, za razvoj turizma, in spet bi se presekala nevarnost negativnih
               trendov, demografskih trendov in izseljevanja iz tega prostora. Pomemben je tudi
               socialni razvoj, vlaganje v znanje, predvsem vlaganje v človeške vire. To je dvig
               izobrazbene ravni, vseživljenjsko izobraževanje in pa razvijanje sistema nenehnega
               spodbujanja osebnostne rasti in oblikovanje novih vedenjskih vzorcev, razvijanje
               podjetniškega duha, ki ga je treba gojiti v celotnem procesu socializacije
               posameznika.</p>
               <p>Treba je ustvariti temeljne pogoje za razmah podjetniške pobude. Nobena regija se ne
               more razvijati, če se ne razvija gospodarstvo. In brez ugodne prometne infrastrukture
               se niža dodana vrednost produkta, ki ga je treba distribuirati, in s tem tudi
               konkurenčnost. Po drugi strani pa slaba prometna povezava odvrača morebitne naložbe.
               Spodbuditi pa je treba tudi socialni potencial v regijah in ga pritegniti k
               sodelovanju pri kreiranju razvojnih usmeritev.</p>
               <p>Zmanjšanje razvojnih razlik med regijami mora postati temeljno vodilo državnih
               razvojnih nalog. To vodilo mora biti vtkano v vse resorne politike, koordinacijo pa
               izvaja minister brez resorja, zadolžen za lokalno samoupravo in regionalni razvoj.</p>
               <p>S stimulativnimi ukrepi je treba pritegniti vključevanje gospodarstva v razvojne
               projekte, predvsem z ugodnejšo davčno politiko, zmanjšanjem ravni davčnih obremenitev
               na prihodke dela. Izdelati je treba enotna merila in kriterije za dodeljevanje
               regionalnih spodbud in izdelava kontrolnih mehanizmov za ugotavljanje njihove
               učinkovitosti. Poudarek na odgovornosti za smotrno uporabo in porabo sredstev.
               Upoštevati je treba različno gospodarsko razvitost regij, specifičnost poselitvenih
               struktur in socialno stanje v regijah. Izdelati je treba oziroma dodelati kriterije
               za ugotavljanje razvitosti regij.</p>
               <p>Bruto domači proizvod na prebivalca ne vključuje segmenta specifičnosti nekega
               prostora po posameznih regijah. Prostor se namreč neprestano razvija in tako dosega
               dodano vrednost. Spodbujanje gospodarske in prostorsko konkurenčnosti med regijami,
               vlaganje v konkurenčno podjetništvo, človeške vire, inovacije, tehnološki razvoj in
               zemljišča. Za vsako regijo, prav vsako regijo pa je treba določiti realne prioritete.
               Njene prioritete so glede na njene zmožnosti človeški, finančni, zemljiški resursi in
               naravne danosti. Izredno važno je, da se regija razvija na podlagi svojih resursov.
                  <stage type="mag">(nadaljevanje)</stage> Pri tem je važno, da
               povečamo število višje in visokošolskih programov v manj razvitih regijah. Prav tako
               se bom zavzemala za krepitev regionalnih središč, podprla bom prizadevanja, da bi
               poleg prenosa nekaterih drugih ustanov iz sedežev državnih podjetij v različna
               slovenska središča prenesli vsaj eno ministrstvo v Maribor, seveda, na podlagi
               dogovora znotraj koalicije.</p>
               <p>Ohranitev ustrezne zadostne poseljenosti na celotnem ozemlju Republike Slovenije,
               vzpodbuditi je potrebno načrtovanje rabe prostora na podeželju, podeželje je sestavni
               del povezave z mestom, pospeševanje okolju prijaznega kmetovanja, prestrukturiranje
               majhnih kmetij, socialni programi, delovna mesta v kmetijstvu in zunaj njega,
               programi za vnovično poselitev in izgrajevanje tudi sistema ekologija, zdravje,
               turizem, in pa važna je povezava kmetijstva v vertikalnem sistemu. Se pravi
               pridelava, predeleva, trgovina. Za izvedbo teh temeljnih ciljev bomo sledili
               neposrednim ukrepom. Predvsem so ti neposredni ukrepi kohezijski učinek in sicer
               upoštevati je potrebno tako ponudbo prostora, trga, nepremičnin, kohezijski učinek
               upoštevanja temeljnega kriterija, to je zmanjšanje regionalnih razlik in regionalna
               politika mora delovati tako, da se ob vseh regijah zagotovijo približno enake razmere
               za delo in življenje pa je, moja naloga in naloga tudi resornih ministrstev z
               koordinacijo. Proučiti je potrebno možnost sprememb zakona o finansiranju občin, v
               smeri korekcij pri finančnih izravnavah, ekonomsko šibkejših občin in pa občin v manj
               razvitih regijah. In proučiti, da se del davkov od gospodarskih dejavnosti uvrsti med
               izvirne prihodke občin, tako bi bile občine neposredno zainteresirane za pospeševanje
               podjetniške infrastrukture. Povečati pa je potrebno tudi, kar je izredno pomembna
               naloga raven sodelovanja javnega in zasebnega kapitala, dodelati te normativne oblike
               projektnega financiranja, povečati spodbude za razvoj malega gospodarstva in
               srednjega podjetništva, ki lahko zmanjša brezposelnost, povečati število regionalnih
               izobraževalnih središč, omogočiti nastajanje učečih se regij in stimulirati
               povezovanje gospodarstva z izobraževalnimi središči. To pomeni hitrejše tudi
               strukturiranje gospodarstva, večjo konkurenčnost, več inovacij in zaposlovanja. Za
               vse te naštete prednostne naloge je pa za Slovenijo v obdobju 2004 do 2006 na voljo
               404 milijone evrov sredstev.</p>
               <p>Na področju lokalne samouprave se bom zavzemala za samostojno in neodvisno lokalno
               samoupravo v skladu z Ustavo Republike Slovenije in načeli evropske listine o lokalni
               samoupravi. Za decentralizacijo, ki je pomemben projekt v mandatu, pa moramo, to
               decentralizacijo pa morajo podpirati seveda, vse resorne politike. Za zagotovitev
               postopno izboljšanega finančnega položaja občin v okviru proračunskih zmožnosti.
               Ovrednotiti bomo morali tudi dodatne naloge, ki jih občine dobivajo od države, uvesti
               informacijski sistem, ki nam bo na zbiro podatkov o občinah pokazal sintezo in
               kazalce, ter trende. Moja naloga je tudi seznanitev s problemi vseh 193 občin. Z
               namenom decentralizacije države in nadgradnjo lokalne samouprave si bom prizadevala
               za regionalizacijo Slovenije. Temelj regionalizacije pa naj bo razvojna regija, ki se
               bo postopno razvila v pokrajino in v kateri se bo oblikoval neposredno izvoljen svet.
               Pri razvojnih regijah je bil eden ključnih kriterijev število prebivalcev, zaradi
               česar bi na primer izpadla Bela Krajina, ki je sicer teritorialno, kulturno in
               gospodarsko zaokrožena pokrajina. Pri oblikovanju pokrajin bomo za to morali
               tenkočutno in iz vseh vzornih kotov in s konsenzom, postaviti takšne kriterije, da bo
               dan poudarek stališčem, občinam in da bodo te pogoji...<stage type="mag">(nadaljevanje)</stage> Naj ob zaključku predstavim še nekaj stališč na
               izhodišča za pripravo dela na področju Službe Vlade Republike Slovenije za lokalno
               samoupravo in regionalni razvoj.</p>
               <p>Politična usmeritev v skladni regionalni razvoj s policentrično zasnovo poselitve in
               gospodarjenja v prostoru je v Sloveniji na preizkušnji in pred izjemnimi izzivi.
               Koalicijska pogodba poudarja usmeritev, hitro gospodarsko rast in razvojno
               dohitevanje razvitih evropskih držav v obdobju naslednje finančne perspektive, kar je
               tudi sicer široko postavljen družbeni cilj. Vprašanje je, kako bomo dosegli trajnost
               tako pospešenega razvoja in kot enega ključnih elementov trajnosti zmanjšanje
               razvojne regionalne razlike. Problematičnost slednjih ne gre ponazarjati zgolj s
               suhoparnim podatkom, na primer o 100% razliki med najmanj razvitim Pomurjem in
               najbolj razvito osrednjo slovensko regijo, ampak tudi s šokantnim dejstvom, da
               Pomurci, v povprečju umirajo tri leta prej, kot prebivalci v razvitih delih
               Slovenije, in z dejstvom, da ni treba, da je temu tako tudi v bodoče. Naša politična
               odgovornost je, da uresničimo strategijo regionalnega razvoja Slovenije iz leta 2001,
               ki si je zadala za cilj zaustavljanje naraščanje regionalnih razvojnih razlik, nato
               pa obrnemo ta trend in začnemo uresničevati novo strategijo pospešenih ... in
               prestrukturiranja tudi v bolj odmaknjenih slovenskih regijah, ki se soočajo z
               največjimi razvojnimi zaostanki. Ta cilj lahko doseže le celovita ekonomska in še
               posebej razvojna politika države, ki bo v regionalni kriterij vgradila vsa svoja
               prizadevanja kot merilo in vodilo, brez izdatne pomoči razvoja malih in srednje
               velikih podjetij, v Sloveniji brez pomoči podeželju za oblikovanje in razvoj
               podeželjskih razvojnih jeder, brez pomoči občin, tudi financiranje njihovih nalog in
               brez politike spodbujanja razvoja celovitih turističnih destinacij, tudi veliki
               hoteli ne bodo mogli zadržati svojih vodstev. Centralizirana država ne bo mogla
               financirati potreb po razvoju infrastrukture in tudi velika podjetja bodo še naprej
               selila proizvodnjo v dežele, ki pač ponujajo celovite kooperantske mreže in cenejšo
               delovno silo. Naša velika priložnost je tudi v razvojnem aktiviranju naravne in
               kulturne dediščine, ki sta danes največkrat zgolj razvojni oviri in slabi ogledali
               naše družbe.</p>
               <p>Regionalni razvojni programi, ki so nastajali v 12-ih regijah napovedujejo na tem
               področju precejšnje premike. Razvojna politika v Sloveniji potrebuje regionalno
               implementacijo, kajti Slovenija potrebuje razvoj po meri posameznih regij. Daleč
               preveč raznolika država smo, da bi bilo mogoče usmerjati razvoj iz enega samega
               centra. Decentralizacija, subsidiarnost in partnerstvo za razvoj so v Sloveniji
               ekonomske in ne zgolj politične kategorije. V svoji raznolikosti je Slovenija
               premajhna, da ne bi izkoristili prav slehernega kotička naše dežele za življenje in
               delo. Koncentracija v Ljubljani obeh razvojno ...<stage>/Nerazumljivo./</stage>... je neprimeren
               razvojni koncept, ki povzroča velike stroške. Nasprotno pa policentrični razvoj prav
               zaradi realne majhnosti Slovenije, relativno dobrih prometnih povezav in dostopnosti
               v bližnji prihodnosti, ter seveda zakonitosti razvoja, posindustrijske informacijske
               družbe ne povzroča velikih transakcijskih stroškov.<stage type="mag">(Nadaljevanje)</stage> Regionalna politika v Sloveniji si prizadeva
               uresničevati opisano usmeritev. Problem je v tem, da ni bila vselej razumljena in v
               zadostni meri podprta s strani politike razvoja človeških virov, politike razvoja
               konkurenčnosti in drugih razvojnih politiki. Neposredne regionalne spodbude v
               Sloveniji, ki jih regionalna politika usmerja v ciljna območja, ki najbolj zaostajajo
               v razvoju znašajo 9,5 milijarde tolarjev. To je podatek za leto 2003. Takoimenovane
               posredne regionalne spodbude, ki pa jih dodeljujejo različna ministrstva, po svojih
               kriterijih seveda in včasih tudi mimo prioritet regij, je pa 63 milijard. Naloga
               ekonomske politike v prihodnjih letih, da poenoti poglede posameznih ministrstev in
               regij glede tega kateri projekti so prioritetni. S tem bomo dvignili učinkovitost
               razvojnih sredstev, omogočili razvoj po meri slovenskih regij in obenem dosegli tudi
               legitimne cilje posameznih resornih politik. Javnofinančna sredstva v Sloveniji so
               preveč redka, da tega ne bi storili. Vlada je takšen razvojni koncept začela
               uresničevati v Zasavju in Posočju, kjer so na podlagi posebnih zakonov uresničujeta
               program prestrukturiranja Zasavja zaradi zapiranja rudnika Trbovlje-Hrastnik in
               program razvojne pomoči Posočju. Letos je bil prvič kot ...<stage>/Nerazumljivo./</stage>...
               pripravljen tudi izvedbeni program regionalnega razvoja programa Pomurje. In v
               naštetih pilotnih primerih gre za medresorsko usklajene pristope, ki dokazujejo, da
               je mogoče voditi razvoj tudi po meri razvojnih problemov posameznih regijah. V
               naslednjih letih bomo takšen pristop seveda, če mi boste podelili mandat,
               nadaljevanje razvojnih spodbud uveljavili tudi v drugih slovenskih regijah, ki se
               prav tako srečujejo z razvojnimi problemi.</p>
               <p>Pomembno je, da okrepimo regionalne razvojne agencije in zmanjšamo državno
               administracijo, ki upravlja z razvojem. Na ta način bomo odločanje o razvoju
               približali tako prebivalcem, kot podjetnikom, ki jih ta razvoj neposredno tudi
               prizadeva.</p>
               <p>Treba je dvigniti raven takoimenovanega socialnega kapitala v Sloveniji in
               aktivirati notranje razvojne potenciale, ki so danes še v veliki meri neizkoriščeni.
               S tem bo tudi regionalna politika prispevala h globalni konkurenčnosti Slovenije in
               skupni gospodarski rasti.</p>
               <p>In kaj ne sme postati regionalna politika? Regionalna politika ne sme biti socialna,
               ampak mora biti razvojna kategorija.</p>
               <p>Okrepili bomo regionalne razvojne instrumente. To so regijske podjetniške
               inkubatorje, pa regijske tehnološke centre, regijska ...<stage>/Nerazumljivo./</stage>... in
               visokošolska središča, regijske štipendijske sheme, regijske mikrokredite in
               garancijske sheme. Sočasno bomo s povezovanjem in s skupnimi razpisi nacionalnih
               razvojnih institucij dosegli racionalizacijo dodeljevanja spodbud s strani države. Na
               ta način bodo regije v večji meri in postopoma same prevzemale večji del odgovornosti
               za svoj razvoj. Važno je, da v razvoj pritegnemo tudi zasebna sredstva. In prav je
               tudi, da okrepimo aktivnosti Javnega sklada Republike Slovenije za regionalni razvoj,
               predvsem pri razvoju projektnega financiranja in uvajanja projektov javno zasebnega
               partnerstva na različnih področjih.</p>
               <p>Mreža teh razvojnih agencij v 12 statističnih regijah je vzpostavljena. V teh
               regionalnih institucijah je že sedaj velik potencial, treba ga je pa še bolj
               povezati. Programski odbori regij postajajo pomembne institucije odločanja v razvoju
               v regijah. Njihovo vlogo bo potrebno <stage type="mag">(Nadaljevanje)</stage> še okrepiti, tudi v fazi izvajanja regionalnih razvojnih programov.</p>
               <p>Posebna skrb regionalne politike bo namenjena pospešitvi prenosa nepotrebnega
               državnega premoženja na lokalni skupnosti, kadar ga bo seveda mogoče aktivirati v
               razvojne namene. To je na primer, če se aktivirajo opuščeni vojaški objekti.
               Regionalna politika bo podprla tudi razvojno aktiviranje objektov na mejah z Italijo,
               Avstrijo, Madžarsko, ki bodo morali po uveljavitvi shengenskega režima spremeniti
               svojo namembnost. Skrb posvečena tudi razvojnemu povezovanju na ...<stage>/Nerazumljivo./</stage>...
               pri čemer bo v ospredju programski vidik sodelovanja na področju čezmejnega
               gospodarskega sodelovanja, pospešen bo, tudi že začet projekt poslovnega in
               znanstveno-raziskovalnega povezovanja s Slovenci iz sveta. Razvojno-poslovni svet za
               Slovence iz sveta bo usmerjal aktivnosti preko delovanja pisarne za poslovne
               storitve, organiziral poslovna srečanja za Slovence iz sveta in domovine. Tudi na ta
               način si želi posredno prispevati k krepitvi virov za razvoj regij, ki zaostajajo v
               razvoju.</p>
               <p>Republika Slovenija finančno podpira uresničevanje ustavnih pravic pripadnikov
               avtonomnih narodnih skupnosti in gospodarski razvoj območij na katerih živijo
               pripadniki avtonomnih narodnih skupnosti. To je še posebej pomembno za narodnostno
               mešano območje ob slovensko madžarski meji, ki je gospodarsko izrazito nerazvito,
               demografsko ogroženo agrarno območje z nadpovprečno stopnjo brezposelnosti. Potrebno
               je zagotoviti celovit razvoj narodnostno mešanega območja. Položaj pripadnikov
               avtohtonih skupnosti namreč najbolj ogroža gospodarska brezperspektivnost in
               revščina. Posledica tega je seveda tudi izseljevanje iz območja in beg možganov in na
               koncu asimilacija pripadnikov avtohtonih narodnih skupnosti. Navedeno govori v prid
               zaključku, da je slovenska regionalna politika sicer na dobri poti, da pa že
               obstajajo možnosti in potreba za bistveno izboljšanje njenih rezultatov. Naloga je
               težka tako v Sloveniji, kot drugje v Evropski uniji, kajti delovanje tržnih sil in
               učinki globalizacije delujejo na skladni regionalni razvoj v obratni smeri. Pritisk
               na manj razvite regije se je z vstopom Slovenije v Evropsko unijo še povečal in se še
               posebej odraža v ponovno višji stopnji brezposelnosti v nekaterih obrobnih območjih,
               ki se nahajajo v intenzivnem prestrukturiranju. V takšnih razmerah je aktivna
               regionalna politika nujnost, saj v veliki meri olajša sproščanje proizvodnih
               dejavnikov, ki niso več produktivno zaposleni.</p>
               <p>Temeljni cilji delovanja Službe Vlade Republike Slovenije za lokalno samoupravo in
               regionalni razvoj so sledeči: zmanjševanje razvojnih razlik med regijami, vsestransko
               izboljšanje statusa občin, povezovanje v koordiniranju vladnih resorjev in drugih
               služb za doseganje sinergijskih učinkov. In če prikažemo to nekoliko bolj plastično.
               Posamezna občina je kot osamljen otok, razvojne razlike so kot morje, ki jih ločuje.
               Dve občini in regija sta vedno povezani še s kakšno občino. Več občin daje regije.
               Prav povezovanje pa pomeni zmanjšanje razlik. Le tako lahko stavimo celostno sliko
               regionalnega razvoja.</p>
               <p>Temeljna naloga ministrstva je torej krepitev statusa občin in njihovo
               pojasnjevanje, kar pomeni tudi koordiniranje in sinergijske učinke. <stage type="mag">(Nadaljevanje)</stage> Na koncu se opravičujem, če sem bila
               nekoliko daljša. Zdelo se mi je pomembno, glede na to, da gre za nov resor,
               celoviteje predstaviti svoj pogled.</p>
               <p>Na koncu bi, če mi, predsednik, dovoliš, rada izkoristila priložnost, da obrazložim
               zadeve, ki se dogajajo v javnosti.</p>
               <p>Leta 1992 sem postala najemnica prostorov vrtnarije v Radljah ob Dravi. Leta 1994 je
               bila javna licitacija teh prostorov <stage>(šlo je za rastlinjak, plastenjak, poslovni
               prostor, kurilnico)</stage>. Bila je javna licitacija, kar pomeni, da se je lahko vsakdo
               udeležil te javne licitacije in sprejel pogoje, ki jih je ponujal kupec. In ti pogoji
               so bili plačilo varščine in nato v štirih letih plačilo po obrokih, po tem, ko se
               vpišeš v zemljiško knjigo. Leta 1998 sem te vrtnarske objekte prodala Direkciji za
               ceste, kajti tukaj je šla čez obvoznica, in istega leta tudi poplačala kupnino v
               celoti, torej preden sem bila vpisana v zemljiško knjigo. Hvala lepa.</p>
            </sp>
            <sp xml:id="SDT4-OZLSIRR-Nujna-001-2004-11-29.sp3">

               <speaker>PREDSEDNIK PAVEL RUPAR:</speaker>

               <p>Hvala lepa, spoštovana kandidatka, za vašo predstavitev. Vsako zaslišanje je
               sestavljeno iz dveh delov, drugi del so vprašanja članic in članov tega odbora. V
               vmesnem času sta se nam pridružila še dva nadomestna člana, in sicer Miroslava Lucija
               nadomešča gospod Bojan Starman in Mirana Jeriča gospod Aleš Gulič.</p>
               <p>Spoštovane članice in člani, pričakujem vaša vprašanja. Predlagam, da kandidatka na
               vsako vprašanje odgovori sproti, od vas pa pričakujem korektna vprašanja v smislu
               teme, nekorektnih pa ne bom dopuščal. Tako da upam, da razumete. Časovno ne bomo
               omejevali, vsebinsko pa tudi ne. K besedi pa prosim, če se prijavite zdaj. V kolikor
               bi bilo kasneje še potreba po dodatnih vprašanjih, bomo opravili še drugi krog. Tako
               da predlagam, da gremo kar po vrsti. Najprej gospod Kontič, gospod Barovič, gospa
               Cveta Zalokar, gospod Vili Trofenik, gospod Petek, gospod Vili Rezman, gospod Aleš
               Gulič, gospod Prevc. Prvi krog bi s tem zaključili. Prosim, gospod Kontič.</p>
            </sp>
            <sp xml:id="SDT4-OZLSIRR-Nujna-001-2004-11-29.sp4">

               <speaker>BOJAN KONTIČ:</speaker>

               <p>Hvala lepa, gospod predsednik. Spoštovana kandidatka za ministrico! Kar nekaj besed
               je bilo izrečenih o financiranju občin. Pa me zanima, ko ste govorili o povečanju
               sredstev v skladu z možnostmi proračuna, ste na drugi strani oziroma kasneje omenjali
               tudi možnost na prihodkovnem delu proračuna v povezavi z davki od gospodarskih
               dejavnosti. Vsi vemo, da so bile na občine prenesene naloge oziroma določeni zakoni
               in mnogokrat niso bila zagotovljena sredstva v proračunu za izvajanje teh nalog, zato
               me zanima vaš odnos do tega vprašanja. Ali vi, ko razmišljate, da je treba spremeniti
               zakon o financiranju občin, razmišljate predvsem o tem, da okrepite finančno
               šibkejše, ali razmišljate o tem, da so vse občine <stage type="mag">(Nadaljevanje)</stage> v državi Sloveniji lokalne skupnosti, ki bi naj bile
               enakopravne, enakovredne in tudi tako deležne sredstev. Mi večkrat govorimo o
               sredstvih, ki jih daje država. To niso državna sredstva, ta sredstva so ustvarjena v
               lokalnih skupnostih; imamo pač tak sistem financiranja, kot ga imamo, drugje imajo
               nekoliko drugačnega. Zanima me resnično, ali mislite s financiranjem občin na način,
               da spremenite zakon o financiranju občin ali zgolj na načine, ki ste jih v uvodu
               povedali.</p>
               <p>Ko ste govorili o občinah, o novih občinah, naj povem, da sem pogledal koalicijsko
               pogodbo in na strani 36 v točki 7 je zapisana zanimiva trditev ali napoved:
               "Koalicija bo omogočila ustanovitev novih občin v skladu z interesi prebivalstva na
               eni strani in ob upoštevanju zakonskih pogojev na nediskriminatoren in nearbitraren
               način." To se včasih izključuje, ker interesi prebivalcev niso nujno povezani z
               določili zakona, ki predvideva ustanavljanje novih občin. In kako mislite dejansko
               izpolniti to 7. točko znotraj lokalne samouprave in regionalnega razvoja, ki jo imate
               zapisano v koalicijski pogodbi.</p>
               <p>Govorili ste o uvedbi pokrajin oziroma regij. Razvojne regije naj bi postopno prešle
               v pokrajine. Kljub temu mislim, da je treba pred tem spremeniti tudi ustavo, pa me
               zanima vaše mnenje o tem. Ali je treba spremeniti te tri člene ustave, ki v prejšnjem
               mandatu niso bili spremenjeni, oziroma ali vidite kako drugo pot do uvedbe pokrajin?
               In ko govorite o pokrajinah kot nadaljnjem razvoju razvojnih regij, me ravno zaradi
               te vaše napovedi oziroma trditve zanima, koliko regij vi vidite v Sloveniji v
               prihodnji dvostopenjski lokalni samoupravi.</p>
               <p>In še eno vprašanje glede novih občin. Ali razmišljate morda tudi o tem, da bi
               sedanje občine, ko hkrati govorimo o ustanavljanju novih občin, razmišljali tudi v
               zakonu o financiranju občin ali pa v zakonu o lokalni samoupravi, da bi na nek način
               spodbujali tiste občine, ki so finančno šibke, da bi morda razmišljale v obratni
               smeri, kot je bila sedaj prisotna v naši državi, torej v smeri združevanja lokalnih
               skupnosti oziroma občin v močnejše, večje lokalne skupnosti oziroma občine. Se
               zahvaljujem.</p>
            </sp>
            <sp xml:id="SDT4-OZLSIRR-Nujna-001-2004-11-29.sp5">

               <speaker>PREDSEDNIK PAVEL RUPAR:</speaker>

               <p>Hvala lepa. Prosim, gospa Mravljak.</p>
            </sp>
            <sp xml:id="SDT4-OZLSIRR-Nujna-001-2004-11-29.sp6">

               <speaker>DARINKA MRAVLJAK:</speaker>

               <p>Hvala, gospod Kontič. Natresli ste kar veliko vprašanj. Če se vseh ne bom spomnila,
               ker si nisem vsega zapisala, vas prosim, da mi postavite to vprašanje ponovno.</p>
               <p>No, zakon o financiranju občin. Glede tega je treba na podlagi dogovora med
               občinami, župani, ki se najbolj zavedajo tega problema, na drugi strani z inštitutom,
               ki bi recimo skozi primere ugotovil primerno financiranje občin, doreči pač tako
               financiranje, ki bo pravično. To financiranje občin je pravzaprav izredno občutljiva
               tema, ker takoj, ko se tega lotiš, je treba zagotoviti finančna sredstva. Seveda se
               pa v koaliciji zavedamo, da glede na naloge, ki jih je država naložila lokalnim
               skupnostim, te ne morejo normalno in samostojno več funkcionirati. Zato bo na tem
               področju sigurno treba nekaj narediti. Pri financiranju odpreti te vsebine, poskušati
               najti model<stage type="mag">(Nadaljevanje)</stage> novega
               financiranja občin. In tu mislim, da brez tega, da se najde širši konsenz, da se
               pogleda možnost proračunskih sredstev, enostavno ne bo šlo.</p>
               <p>Pokrajine kot nadaljevanje razvojnih regij. Pri nas je pač tak zanimiv fenomen, da v
               bistvu župani vsaj v enem obdobju zelo težko preraščajo okvire svoje občine, ampak to
               se je zdaj bistveno spremenilo. To se je spremenilo pravzaprav s tem, ko so se začele
               ustanavljati te razvojne regije, ki so se pač na določenem področju, ki je tako
               zgodovinsko, gospodarsko, kulturno povezan. Župani so enostavno začeli med sabo
               sodelovati, zaradi tega, ker se pač da na ta način pridobiti več finančnih sredstev.
               In tako kot ni prav, da določimo točno občine, tudi ni prav, da nekako na silo
               oblikujemo pokrajine, ampak to pustimo razvoju. In regionalne in te razvojne regije
               bi lahko bile na nek način bodoče regije, pri čemer seveda ni nujno, da se izključuje
               še mogoče nastanek kakšnih novih regij. Seveda je pa to vprašanje povezano s prenosom
               pristojnosti, s financiranjem, zato pač na tem področju koalicija ne more obljubljati
               ničesar pravzaprav v tem trenutku, ampak je prav, da razumemo decentralizacijo ne kot
               nastanek novih regij, ampak decentralizacijo kot ekonomski vidik. Se pravi, da
               razvojne agencije dobivajo več finančnih sredstev in tudi na takšen način krepijo to
               razvojnost regije.</p>
            </sp>
            <sp xml:id="SDT4-OZLSIRR-Nujna-001-2004-11-29.sp7">

               <speaker>PREDSEDNIK PAVEL RUPAR:</speaker>

               <p>Zadovoljni?</p>
            </sp>
            <sp xml:id="SDT4-OZLSIRR-Nujna-001-2004-11-29.sp8">

               <speaker>BOJAN KONTIČ:</speaker>

               <p>Nisem dobil odgovora na vprašanje, ali menite, da je treba spremeniti ustavo
               Republike Slovenije pri uvajanju dvonivojske lokalne samouprave.</p>
            </sp>
            <sp xml:id="SDT4-OZLSIRR-Nujna-001-2004-11-29.sp9">

               <speaker>DARINKA MRAVLJAK:</speaker>

               <p>Najprej moramo določiti, kakšne bodo pristojnosti regije, določiti finančna sredstva.
               In v tem trenutku tudi ni bilo nekega političnega konsenza, da bi se ustava
               spreminjala. Če se ta širok konsenz najde, potem je seveda o tem govora. Mislim pa,
               da je bolje, da pustimo oblikovanje regij naravni poti - povezovanje na podlagi
               programov, kot se že sedaj izvaja na nivoju razvojnih regij.</p>
            </sp>
            <sp xml:id="SDT4-OZLSIRR-Nujna-001-2004-11-29.sp10">

               <speaker>PREDSEDNIK PAVEL RUPAR:</speaker>

               <p>Hvala lepa. Gospod Barovič ima besedo.</p>
            </sp>
            <sp xml:id="SDT4-OZLSIRR-Nujna-001-2004-11-29.sp11">

               <speaker>BOGDAN BAROVIČ:</speaker>

               <p>Hvala lepa, gospod predsednik. Spoštovana kandidatka za ministrico brez listnice!
               Ministrico brez listnice sem poudaril, ker prvo vprašanje glasi: Ali ocenjujete, da
               je prav, da ste kandidatka za ministrico brez listnice za regionalni razvoj in
               lokalno samoupravo, ali je vaša ocena, ker to oceno boste slej ko prej morali dati,
               če boste izvoljeni, da bi moralo biti to ministrstvo samostojno in združeno z javno
               upravo? <stage type="mag"/>
               </p>
            </sp>
            <sp xml:id="SDT4-OZLSIRR-Nujna-001-2004-11-29.sp12">

               <speaker>PREDSEDNIK PAVEL RUPAR:</speaker>

               <p>Še kakšno vprašanje?</p>
            </sp>
            <sp xml:id="SDT4-OZLSIRR-Nujna-001-2004-11-29.sp13">

               <speaker>BOGDAN BAROVIČ:</speaker>

               <p>Še, seveda. Dopuščam kandidatki, da si zapiše. Zakaj to govorim? Zato, ker se mi zdi,
               da je to vse skupaj zelo povezano z vsebino, ki ste jo podali, in sicer vprašanje
               ustanavljanja novih občin po željah občanov ali pa ustanavljanje regij je vsekakor
               zadeva, pa tudi financiranje, vaši predlogi za korekcije pri finančnih izravnavah so
               absolutno povezani z javno upravo. Zanima me, na kakšni osnovi si predstavljate
               oblikovanje novih občin, ker, kot veste, imamo ne nazadnje le neka, če ne rečem že
               ustavna ali pa druga določila, ki pogojujejo s številom in še s čim oblikovanje novih
               občin.</p>
               <p>Tretje vprašanje. O regionalizaciji v Republiki Sloveniji po eni strani in o
               regionalizaciji Slovenije v okviru članic Evropske unije smo v preteklem obdobju
               ogromno govorili, najbrž ste vsebino spremljali. Ugotovili smo, da je regionalizacija
               ali pa, če želite, oblikovanje pokrajin, ali pa če želite, da bi imeli celo province,
               v zamudi, in nihče ne ve, kakšne regije naj bi v Sloveniji ustanovili, govorim na tem
               nivoju, kakšne regije. Koliko regij naj bi bilo v Sloveniji, kakšno obliko naj bi
               imele, ali naj bi ministrstvo za javno upravo razbremenili in del ljudi iz tega
               ministrstva preselili v tako imenovane pokrajine in prevzeli del nalog in opravil.
               Ali imate v načrtu oblikovanje ali pa ohranjanje statističnih regij?</p>
               <p>Naslednje vprašanje je vprašanje vašega stališča do oblikovanja regije na evropskem
               nivoju. Veste, da na političnem nivoju obstaja želja po oblikovanju neke
               srednjeevropske regije, ki naj bi zajemala ne samo Italijo, del Avstrije, Madžarske,
               in kjer naj bi bila središče Slovenija, ali vi gledate na oblikovanje regij tako, kot
               smo večina poslancev vztrajali in želeli, da se na evropskem nivoju oblikujejo tri
               regije, tudi zaradi finančne perspektive 2007-2013. Kakšno je vaše konkretno
               stališče?</p>
               <p>In da ne bom predolg, ker vem, da so še drugi kolegi tudi polni vprašanj, najprej se
               mi zdi zelo pošteno, da ste svoj nastop končali z razjasnitvijo tistega, kar je v
               javnost pač prišlo. V javnost je prišlo in je povezano z vašo kandidaturo, to so pač
               dejstva. Vi imate pravico seveda kot Darinka Mravljak biti stranka v tržnem razmerju,
               kupiti nekaj na dražbi ali kakorkoli že in to tudi prodati. To vsekakor vsebinsko,
               trdim, res nima zveze z vašo kandidaturo. Ker pa je zadeva javna in ker gre za učinek
               razmerja ena proti šest, mi dovolite samo eno zelo korektno vprašanje: Ali ste v
               času, ko ste se odločili za nakup zemljišča na dražbi, vedeli ali niste vedeli, da bo
               to zemljišče čez štiri leta potrebno državi za gradnjo avtoceste? Hvala lepa za
               odgovore.</p>
            </sp>
            <sp xml:id="SDT4-OZLSIRR-Nujna-001-2004-11-29.sp14">

               <speaker>PREDSEDNIK PAVEL RUPAR:</speaker>

               <p>Hvala lepa.</p>
            </sp>
            <sp xml:id="SDT4-OZLSIRR-Nujna-001-2004-11-29.sp15">

               <speaker>DARINKA MRAVLJAK:</speaker>

               <p>Mogoče prvo vprašanje, ministrica brez listnice. Jaz sem dejansko ministrica brez
               listnice, tolarske listnice, imam pa evropsko listnico; to je samo tako, za vmes.</p>
               <p>Glejte, zelo različno imajo države urejeno področje regionalnega razvoja in lokalne
               samouprave. <stage type="mag">(nadaljevanje)</stage> Če pogledamo je
               kar 15 držav, ki imajo urejena ministrstva, se pravi tako kot ste rekli listnico.
               Kljub temu se mi zdi, da tudi takšna rešitev, ki je sedaj je prava. Tako lokalna
               samouprava kot regionalni razvoj sta dejansko področji, ki se prepletata in spadata
               skupaj. Če pogledamo mogoče nazaj, občine so bile po tem ko so nastale edini
               generator razvoja in edino občine so bile tiste, ki so zmanjševale razlike preden smo
               začeli bolj natančno usmerjati regionalne spodbude. Mislim, da je to področje
               povezava lokalna samouprava in regionalni razvoj trenutno dobro urejeno, seveda je pa
               potrebno vložiti ogromno energije v koordinacijo med posameznimi resornimi
               ministrstvi za učinke, ki pa morajo biti pozitivni za regije za posamezne projekte,
               za združevanje sredstev, za to, da imamo pregled katera ministrstva kaj financirajo,
               da ne gre to mimo in da je to usmerjeno v področja, ki so regionalno slabše razvita.</p>
               <p>Oblikovanje novih občin. Vedno je oblikovanje novih občin občutljivo vprašanje.
               Vendar, če se izkaže na nek način volja ljudi, potem je treba s konsenzom to voljo
               ljudi in vseh kriterijev, ki so za ustanavljanje občin, podpreti.</p>
               <p>Regionalizacija v EU. Če pogledamo enotni programski dokument, ki velja sedaj, za
               obdobje 2002 do 2006 smo tu tretirani kot ena regija. Če pa pogledamo za perspektivo
               2007-2013 se pa pojavlja negativni statistični efekt in bi mi kot država, če bi imeli
               enotno regijo bili zelo težko opravičeni do Bruseljskih sredstev v naslednji finančni
               perspektivi. Zato je treba narediti vse, da napram Bruslju dokazujemo, da imamo tri
               regije. Seveda je tu kriterij 800.000 prebivalcev. Če bi to razdelili, potem bi bila
               Slovenija samo, recimo, opredeljena v tem enotnem programskem dokumentu za naslednjo
               perspektivo kot dvojna regija. Vendar Bruselj dopušča tudi korekcije v primeru, da
               lahko dokažemo, da smo kot država s posebnim statusom opredeljeni v teh treh
               regijah.</p>
               <p>Oblikovanje regij. Pri tem oblikovanju regij je pač treba odpreti širšo debato.
               Veste, da v prejšnjem štiriletnem obdobju se ta zadeva ni razrešila. Bila je pobuda
               za spremembo ustave, pa do tega ni prišlo. Ta zadeva ni taka, da bi jo kar
               administrativno uredil. Podpiram pobudo lokalnih skupnosti, ampak predvsem je važno,
               da vemo kaj bodo te bodoče regije imele kot pristojnosti <stage type="mag">(nadaljevanje)</stage> kakšna finančna sredstva bodo morala biti prenesena na
               nivo regij in potem vse to razrešujemo.</p>
               <p>Decentralizacija pa ni povezana samo s tem, da oblikujemo regije, ampak je povezana
               z decentralizacijo sredstev na podlagi projektov, ki se oblikujejo v eni taki
               razvojni regiji.</p>
               <p>Vprašanje 1:6. Dejansko sem kupila nepremičnino s 5, prodala za šestkrat več.
               Vprašali ste, če sem takrat vedela, da bo šla tam obvoznica. O tej Radeljski
               obvoznici se je govorilo 20 let in pač nisem vedela, da bo natančno v tistem obdobju
               dejansko realizirano. Po drugi strani pa, bila sem samostojni podjetnik, bila sem
               odvisna od te vrtnarije, nisem je kupila iz špekulativnih razlogov, ampak zato, ker
               sem enostavno morala tu preživeti. In tu sem imela tudi zaposlene delavke, ki so
               skupaj z vrtnarijo prišle na mene.</p>
            </sp>
            <sp xml:id="SDT4-OZLSIRR-Nujna-001-2004-11-29.sp16">

               <speaker>BOGDAN BAROVIČ:</speaker>

               <p>Hvala za odgovore. Vesel sem, ne bom zadnjega vprašanja, ste odgovorili, da
               vztrajate na tem, da bi se Slovenija oblikovala v okviru EU na tri regije. Samo z
               enim ali dvema stavkoma mi odgovorite. Pred uro sem bil na poslušanju ministra za
               zunanje zadeve, ki pa vztraja, da je politična in gospodarska usmeritev Slovenije na
               eni veliki mednarodni regiji. Očitno boste prišli tu v različnost interesov, ker ne
               moremo ločiti sedaj eno politično in drugo usmeritev, ki jo imate vi, ki jo boste
               imeli vi kot, če vas bodo izvolili, bodoča ministrica. Povejte mi, kako boste
               uskladili te interese.</p>
            </sp>
            <sp xml:id="SDT4-OZLSIRR-Nujna-001-2004-11-29.sp17">

               <speaker>DARINKA MRAVLJAK:</speaker>

               <p>Poglejte, enkrat gre za eno evroregijo, ko gre za združevanje tudi ostalih
               partnerskih držav. Drugo je, pa ko se pripravlja enotni programski dokument, takrat
               imamo pa dosti boljši položaj, če skušamo Bruselj prepričati, da imamo tri razvojne
               probleme in da s tem nastopimo. Tu gre zgolj za pridobitev finančnih sredstev pri
               oblikovanju treh regij in ne smemo povezovati s to širšo regijo, ki se povezuje na
               osnovi nekih gospodarskih, drugih interesov na osnovi tega, da pač lahko ta večja
               evroregija pridobiva tudi dodatna sredstva iz Bruslja. To je razlika. Evroregija in
               pa regija po enotnem programskem dokumentu in finančnih sredstvih.</p>
            </sp>
            <sp xml:id="SDT4-OZLSIRR-Nujna-001-2004-11-29.sp18">

               <speaker>PREDSEDNIK PAVEL RUPAR:</speaker>

               <p>Hvala lepa. Gospa Cveta Zalokar Oražem, prosim.</p>
            </sp>
            <sp xml:id="SDT4-OZLSIRR-Nujna-001-2004-11-29.sp19">

               <speaker>CVETA ZALOKAR ORAŽEM:</speaker>

               <p>Hvala lepa za besedo, gospod predsednik. Spoštovane kolegice in kolegi! Spoštovana
               kandidatka! Najprej bi izrazila nekaj pohval v zvezi s koalicijsko pogodbo, kar se mi
               zdi prav, da se neke stvari poudarijo. Zdi se mi zelo dobro, da je v koalicijski
               pogodbi eksplicitno poudarjeno zavzemanje za samostojno in neodvisno lokalno
               samoupravo, da je poudarjena decentralizacija države. Recimo, manjša zgodba, vendarle
               pomembna, da je poudarjeno sofinanciranje mednarodnega delovanja reprezentativnih
               združenj občin in seveda tudi njihovih skupnih projektov in pa tudi spodbujanje
               delovanja občin. Vendar se mi zdi izjemno nevarna teza, ki jo danes tu podpirate v
               zvezi z vprašanjem ustanavljanja občin in pokrajin. Pri obeh ste nekako izrazili
               mnenje, da se naj spoštuje volja ljudi. Zato vas sprašujem, ali menite, da je v tem
               trenutku v Sloveniji premalo, ravno prav ali pa preveč občin, kajti teza po
               spoštovanju volje ljudi lahko pomeni "newer ending story" pri ustanavljanju občin. In
               to bo seveda vaše stališče izjemno pomembno, kajti na prvem mestu <stage type="mag">(Nadaljevanje)</stage> je v koalicijski pogodbi postavljena ljudi
               in ne spoštovanje zakonskih obveznosti in omejitev, ki jih zakon pri tem daje. Zato
               me zanima, ali boste dosledno spoštovali omejitve, ki jih v zvezi s tem daje zakon,
               ali bo imelo prednost volja ljudi. V povezavi s tem je seveda nevarna druga teza pri
               pokrajinah in dovolite, da izrazim svoje mnenje. Teza, ki gradi na tem, da se
               spoštuje voljo ljudi, kar seveda ni nič napak, pomeni, da v naslednjih 4 letih v
               Sloveniji ne bo niti regij niti pokrajin. Kajti to je projekt, ki je v zraku že nekaj
               čas in kjer se kopja ravno na tem lomijo, zato se mi zdi, da je oboje zelo nevarno.
               Vendar druga raven je definitivno nujna in potrebna in treba bo najti in morali boste
               najti vzorec po katerem bo postavljena. Zato vas sprašujem, ker tu je nekaj nakazano,
               seveda zelo zelo previdno, tu je politična pogodba vsa v samo nekih približkih, ali
               bodo razvojne regije prerasle v bodoče regije ali pokrajine, tako kot tu piše, da bo
               preučena možnost, kakšno je vaše mnenje, pri čemer želim vprašati, da tudi razvojnih
               regij formalno mi še nismo uredili, zakon ni bil sprejet v parlamentu, teh regij ni.
               Izgleda niso še formalno definirane, kar pomeni in vas sprašujem, ali boste zakon, ki
               je bil pripravljen še pod ministrico Kovačevo dali naprej oziroma ga nekoliko
               dopolnili in dali v proceduro, takšnega kot je.</p>
               <p>V koalicijski pogodbi je tudi zanimiva teza, da občinam primanjkuje približno
               tretjina sredstev, da bi potrebovale približno tretjino več sredstev za primerno
               porabo. Potem je zapisano, da boste poskušali to zagotoviti, pa me zanimajo bolj
               točne zaveze, koliko od te tretjine boste zagotovili in koliko to približno pomeni v
               smislu javno-finančnih obvez in v kakšni dinamiki? Ali bo cilj doseči to tretjino,
               ali bo cilj nižji, manjši oziroma bi to tudi rada slišala konkretno v kakšnih
               obdobjih, kajti to je zelo zelo pereč problem.</p>
               <p>Potem me zanima tudi ali boste in če boste, kdaj bi podprli glede na to, da je sedaj
               dana zakonska možnost oziroma ustavna podlaga, ali bi podprli, da bi se uveljavilo
               enakomerno zastopanost žensk v lokalni samoupravi tudi z uvedbo kvot, kar je sedaj
               mogoče v sistemu lokalnih volitev. Kajti število žensk v občinskih svetih je izjemno
               majhno, da o županjah, ki imajo funkcijo, ne govorim. Pa me zanima, če boste to
               zastopali?</p>
               <p>Zanima me tudi, ker ste govorili, da občine imajo premajhna sredstva, čeprav moram
               reči, da v vaši predstavitvi so imele občine izjemno izjemno skromen delež vašega
               predstavitvenega nagovora, je bil poudarek izrazito dan regionalizaciji, zato se
               opravičujem in bo s tega področja več vprašanj. Kako občinam zagotoviti po vašem
               mnenju primerna sredstva za pokrivanje zakonskih obveznosti, ki jih daje država,
               predpisuje? V zadnjem času je nekaj tega bilo, pa me zanima, če veste kateri zakoni
               so bili v zadnjem obdobju sprejeti za katere niso bila občinam zagotovljena tudi
               finančna sredstva? To je predvsem zato pomembno, kajti v pripravi je, najbrž tudi
               sprememba proračuna in jaz pričakujem, da bo pri spremembi proračuna to upoštevano,
               kajti to so zakoni, ki so bili sprejeti v zadnjem obdobju. Torej, ali veste kateri
               zakoni so bili problematični s tega vidika in občinam naložili nove obveznosti?</p>
               <p>Zelo zanimiva je tudi teza v koalicijski pogodbi, ki se mi zdi nekako v koliziji, da
                  bo koalicija preučila možnost uvedbe <stage type="mag">(JJ) (Nadaljevanje)</stage> obveznega poklicnega opravljanja funkcije župana v
               večjih občinah. Torej, po eni strani naj bi bile občine samostojne, naj bi bile
               avtonomne, po drugi strani nekako boste proučevali možnost, da bi s strani države
               bilo zapovedano, kje mora župan svojo funkcijo opravljati poklicno in kje ne. Tako da
               mi zanima, kakšno je v zvezi s tem vaše osebno stališče in pa seveda kakšno je tudi
               vaše stališče o združljivosti županske in poslanske funkcije?</p>
               <p>In pa še eno vprašanje, kjer se je veliko govorilo predvsem o regionalnem razvoju in
               pa o sredstvih, ki naj bi jih vaše ministrstvo poskušalo občinam zagotavljati skozi
               različne strukturne sklade in razpise v zvezi z Evrope. Ali lahko poveste iz katerih
               virov in kako zagotoviti sredstva, ki jih občine potrebujejo za svoj delež pri
               pripravah na te razpise. Teh sredstev trenutno občine nimajo. In to se mi zdi eden
               ključnih problemov pri črpanju in vas sprašujem iz česa, kako in kje zagotoviti
               občinam ta sredstva s katerimi morajo, bom rekla, biti soudeležene, pravzaprav pri
               vseh projektih?</p>
               <p>Zdaj pa še mogoče v zvezi s tem, da tako rečem, delovno-moralnim-etičnim vprašanjem.
               Jaz seveda pozdravljam ravnanje predsednika vlade, ki je od kandidatk in kandidatov
               zahteval podpis etičnega kodeksa, s katerim bi se zavezali, da svoje funkcije,
               predvsem pa informacije, ki jih imajo ne bodo izrabili za osebne koristi in predvsem
               ne za to, da bodo koristili ponujene usluge.</p>
               <p>Nekaj odgovorov je danes vendarle bilo dano, čeprav jaz mislim, da ni dobro, da
               nekdo prihaja na tako pomembno funkcijo, kot je ministrska z nekim madežem, ki bo, po
               moji oceni ostal v zraku, predvsem zato, ker pravzaprav sodni postopki, ki so bili v
               zvezi s tem sproženi, še niso končani. Niso sicer sproženi po mojih informacijah
               proti vam, pač pa proti direktorju Hmezad kmetijstva, ki je ta posel sprovedel, češ,
               da je s tem povzročil in oškodoval podjetje in po meni znanih podatkih, pač ta
               postopek ni končan, niti ne vem v kakšni fazi je. Tako da se mi zdi precej sporno s
               takšno zadevo iti, še posebej glede na to, da naj bi bilo po stališčih predsednika
               vlade in pa predlagatelja tega kodeksa gospoda Viranta izjemno pomembno pri
               oblikovanju nove vlade. Jaz bi predvsem rada povedala, da je zelo zanimivo tudi to,
               da je v tej zadevi leta 2000 pisal tudi gospod Miro Petek v kolumnah, v Večeru in da
               je tudi on imel kar precej velike pomisleke v zvezi s temi zadevami, ki seveda, tako
               kot pravim, dokler ne bodo stvari zaključene, bodo ostale v zraku. On takole pravi:
               "Mravljakova je z nakupom za 5 milijonov tolarjev in nato s prodajo za 30 milijonov
               tolarjev Vrtnarije v Radljah naredila takšen posel, da bi si jo na tako odgovorno
               mesto - gre za takratno mislim, da oblikovanje, kdo bo generalni sekretar takratne
               združene stranke SKD, SLS - jo gotovo želela vsaka stranka, če je namreč znala tako
               dobro poskrbeti zase, bo tudi za druge.<stage type="mag">(nadaljevanje)</stage> In jaz sem kot županja vesela, če bo to res držalo, da če bo
               poskrbljeno predvsem tudi za tisti del, ki ga bo kot ministrica pokrivala, to je za
               občine.</p>
               <p>Še ena zanimiv petkov zapis. Na zapise v medijih, ki so izračunali donosnost
               naložbe, je gospa Mravljakova po njegovem mnenju cinično dodala, in je to tudi v
               navednicah: "Vsem, ki vam je sedaj žal, da tega koraka niste storili pa želim sreče v
               prihodnje."</p>
               <p>V zvezi s tem vas glede na to kar je že kolega Barovič vprašal, sprašujem kako vam
               je uspelo doseči tako visoko ceno, če ste vi dali za to zadevo 4 milijone, potem pa
               prodali državi za več kot 30 milijonov, kako ste uspeli, da ste državo pravzaprav
               prepričali, da vam je toliko plačala za to domnevno zemljišče, ki ima še tudi druge
               spornosti, ni bilo v zemljiški knjigi in podobno, ampak o tem mislim, da so stvari
               preveč v detajle. Hvala.</p>
            </sp>
            <sp xml:id="SDT4-OZLSIRR-Nujna-001-2004-11-29.sp20">

               <speaker>PREDSEDNIK PAVEL RUPAR:</speaker>

               <p>Prosim za odgovore. Razvojne regije in v zakonu o skladnem regionalnem razvoju, ki
               ga je predlagala ministrica Kovačeva res niso utemeljene, vendar je ta zakon
               pravzaprav dober zakon in bi ga bilo treba malo koregirati, zaradi tega, ker natančno
               določa postopke funkcioniranja regionalnih razvojnih agencij, odgovornosti
               opredeljuje javna in zasebna partnerstva in še sonadzorno funkcijo nad tem. Jaz sem
               bom zavzemala, da se ta zakon o skladnem regionalnem razvoju, ki bo nadomestil tega
               sedaj veljavnega čim prej sprejme oziroma se da čim v proceduro, ker je to tudi
               ogrodje delovanja teh sedanjih regionalnih razvojnih agencij.</p>
               <p>V koalicijsko pogodbo smo zapisali, da je tretjina sredstev premalo, približno, taka
               je ocena, za normalno funkcioniranje občin. Ne bi dajala nobene obveze trenutno
               koliko bo možno v kakšnem letu zagotoviti finančnih sredstev iz razloga, ker tudi ne
               vemo kakšno je stanje v proračunu. Zagotavljam vam, da se bom potrudila in da bom
               skušala prepričati tudi ostale resorne ministre, da poskušamo ta sredstva pridobiti s
               kakšno prerazporeditvijo. Kot pa sem že prej rekle, ne bom dajala nobenih obvezujočih
               izjav. Dejstvo je, da je takšno stanje, da je 30% očitno premalo sredstev, ampak da
               vam bom pa sedaj povedala kje natančno je seveda preuranjeno, ker je treba o tem
               odpreti debato in videti stanje v proračunu.</p>
               <p>To, če bi podprla kvote <stage type="mag">(nadaljevanje)</stage>
               žensk. Seveda bi podprla, saj gospod Rupar ve, da sem bila v komisiji za enake
               možnosti in sem se zavzemala za to, da se tudi v vodstvenih funkcijah, predvsem pa v
               politiki, odrazi to kar je pravzaprav med prebivalstvom. Toliko kot je žensk bi
               moralo biti pravzaprav tudi moških. To je moje mnenje. V primeru, da me boste podprli
               bo pač razmerje v vladi 2:14.</p>
               <p>Obveza poklicnega opravljanja županske funkcije v večjih občinah. Sem mnenja, da
               župan, ki je tudi poslanec pač uživa zaupanje ljudi in je treba do tega imeti zelo,
               bi rekla, občutljiv odnos, tako da kar na pamet, ne bi rekla, da to ni združljivo
               mogoče v največjih občinah. Vendar če je podpora ljudi in če nekdo oceni, da je
               sposoben mislim, da bi to moralo biti merilo. Predvsem v manjših občinah se je pa to
               izkazalo pravzaprav kot ene vrste prednost. Seveda pa tudi v koaliciji piše, če ste
               videli, samo proučili bomo. To naj ureja zakon o poslancih.</p>
               <p>Tudi to je zanimivo vprašanje s področja regionalne politike. Iz katerih virov
               dobiti sredstva za to, da bodo občine lahko pripravile kvalitetne programe za
               vsebine, ki jih odpirajo strukturni skladi. O tem sem razmišljala, kajti v proračunu
               navadno teh sredstev vedno zmanjka, jih ni. Nekaj se jih da pridobiti teh sredstev za
               tehnično pomoč, nekaj se da tudi tu planirati za občine in pa tud bi bilo potrebno
               vključiti javni sklad za razvoj podeželja. Tudi tam bi se dalo nekaj sredstev
               zagotoviti, pa morajo biti prej planirana v poslovnem načrtu. Ker to je največji
               problem. Tudi sedaj se vidi, ko se je začel izvrševati enotni programski dokument, da
               projektov manjka.</p>
               <p>Moram reči, da imam pri tem nakupu čisto vest in cenilec je bila Direkcija za ceste,
               tam je cenilni zapisnik.</p>
            </sp>
            <sp xml:id="SDT4-OZLSIRR-Nujna-001-2004-11-29.sp21">

               <speaker>PREDSEDNIK PAVEL RUPAR:</speaker>

               <p>Samo eno vprašanje imam, da niste odgovorili. <stage type="mag"/>
               </p>
            </sp>
            <sp xml:id="SDT4-OZLSIRR-Nujna-001-2004-11-29.sp22">

               <speaker>CVETA ZALOKAR ORAŽEM:</speaker>

               <p>Ja, na enega ni bilo odgovorjeno. Če poznate oziroma veste, kateri zakoni so v
               zadnjem obdobju obremenili občine, pa zanje ni bilo zagotovljenih sredstev. To bo
               pomembno pri vašem delu, če boste to skušali zagotoviti pri proračunu za leto 2005,
               ko se bo popravljal.</p>
               <p>In pa, če dovolite, še dopolnilna vprašanja oziroma nekaj stvari mi pač ni bilo
               popolnoma jasno pojasnjenih.</p>
               <p>V zvezi s to tretjino sredstev, za kolikor naj bi bila prenizka primerna poraba, me
               zanima, če veste, za kolikšna sredstva gre. Približno, koliko pomeni tretjina
               primerne porabe zneskovno. In pa, za kaj se bo treba približno boriti.</p>
               <p>Potem v zvezi z župani večjih občin, za kar pišete, da boste proučevali možnost
               obveznega poklicnega opravljanja. Mislim, da vsi župani večjih občin ni nujno, da so
               samo poslanci in da gre za izključno to kolizijo. Lahko gre tudi za opravljanje
               druge, lahko so ljudje še podjetniki zraven. Zato vas še enkrat sprašujem, ali je
               smiselno, da država ne samo v primeru poslanec-župan ali županja tu posega v to
               avtonomijo odločanja samega župana ali pa občinskega sveta in s statutom predpisanih
               stvari, ker to ponavadi predpisuje konkreten statut.</p>
               <p>Tretje, v zvezi s temi sredstvi, kjer se mi zdi, da je bil vaš odgovor zelo šibak,
               glede na to, da po moji oceni bo to eden ključnih problemov naslednjega mandata. Se
               pravi, kje so sredstva, s katerimi bomo pomagali občinam, da bodo in da bomo kot
               država počrpali različna strukturna sredstva ali sredstva v Evropi. Ali menite, da
               ima država ta sredstva? Kje so ta sredstva? Občine jih prav gotovo nimajo, to lahko z
               gotovostjo povem. Ni projekta, ampak zadeve pa že v tem trenutku tečejo, prijave na
               razpise tečejo. Treba je imeti 20, 30, 50% sredstev. Ali menite, da bi ta sredstva
               ali pa vsaj delež teh sredstev lahko našli v okviru države?</p>
               <p>In pa zanima me, na to zadnje vprašanje, da je bila pač to cenitev, ki jo je
               opravila direkcija, kdo je takrat vodil direkcijo, ki je takšno cenitev izdelala. In
               pa seveda potem se resnično vprašanje postavlja, kdo je pripravljal cenitev za
               Hmezad, ki je bila pa tako nizka. Hvala.</p>
            </sp>
            <sp xml:id="SDT4-OZLSIRR-Nujna-001-2004-11-29.sp23">

               <speaker>PREDSEDNIK PAVEL RUPAR:</speaker>

               <p>Hvala. Prosim za odgovore.</p>
            </sp>
            <sp xml:id="SDT4-OZLSIRR-Nujna-001-2004-11-29.sp24">

               <speaker>DARINKA MRAVLJAK:</speaker>

               <p>No, kateri so tisti zakoni, ki pravzaprav finančno bremenijo občine. Predvsem je to
               stanovanjski zakon, zaradi subvencije neprofitnih najemnin, pa seveda vedno znova
               naložene naloge za vzgojno-varstvene zavode. Potem plačevanje bivanja starostnikov in
               pa vedno več je tudi socialno ogroženih. Predvsem subvencije za dom starostnikov so
               zadeve, ki se drastično zneskovno tudi povečujejo, kakor tudi vedno višji normativi
               za vzgojno-varstvene zavode. Tako da bomo skušali v čim krajšem času pripraviti
               celoten spisek vseh teh novih bremenitev, ki bremenijo občine na podlagi teh zakonov.
               In na podlagi teh argumentov in ocenjenih vrednosti <stage type="mag">(Nadaljevanje)</stage> to predstaviti tudi ostalim resornim ministrstvom.</p>
               <p>Koliko je tretjina sredstev primerne porabe. Moram povedati, da mi je gospod Rupar
               namignil, tako da jaz v trenutku nisem mogla izračunati tega. Gre za 17 milijard
               tolarjev. Ampak... <stage>/Oglašanje iz ozadja./</stage></p>
            </sp>
            <sp xml:id="SDT4-OZLSIRR-Nujna-001-2004-11-29.sp25">

               <speaker>PREDSEDNIK PAVEL RUPAR:</speaker>

               <p>No, samo toliko, da pomagamo. V koalicijski pogodbi je to v dveh delih, in sicer 34
               milijard, od tega 17 naslednje leto, 17 potem tretje leto, vendar je stvar proučitve,
               gospa. Še kaj?</p>
            </sp>
            <sp xml:id="SDT4-OZLSIRR-Nujna-001-2004-11-29.sp26">

               <speaker>CVETA ZALOKAR ORAŽEM:</speaker>

               <p>Še za zadnji del malo bolj...</p>
            </sp>
            <sp xml:id="SDT4-OZLSIRR-Nujna-001-2004-11-29.sp27">

               <speaker>DARINKA MRAVLJAK:</speaker>

               <p>To v zvezi s cenitvijo? Tudi za javno licitacijo je bila narejena cenitev in sem
               povedala, da je bila javna licitacija in da je lahko kdorkoli prišel na to javno
               licitacijo. Vsi so imeli na licitaciji enake pogoje. Direkcija za ceste pa je z
               javnim razpisom določila svojega cenilca, ki je ocenil ne samo moje premoženje, ampak
               vse premoženje ob obvoznici <stage>(obvoznica ni dolga 300 metrov, ampak je dolga zdaj
               približno - skoraj kilometer in pol)</stage>. In zemljišča, ki so se tam odkupovala, in
               objekte je cenil eden in isti cenilec.</p>
            </sp>
            <sp xml:id="SDT4-OZLSIRR-Nujna-001-2004-11-29.sp28">

               <speaker>CVETA ZALOKAR ORAŽEM:</speaker>

               <p>Samo toliko bi rada rekla, da pri cenitvi, kadar teče cenitev in ki jo je izvajal
               Hmezad, prav gotovo obstaja vprašanje tiste najnižje cene, ki je postavljena, iz
               katere se licitacija začne. In očitno je bila ta cena zelo nizka, če je v roku štirih
               let bilo mogoče potem pri cenitvi, ki jo opravlja nekdo drug za ministrstvo, doseči
               6- oziroma skoraj 7-krat višjo vrednost. Sem pa vprašala, kdo je takrat vodil
               ministrstvo oziroma direkcijo za ceste, če morda veste, oziroma kdo je podpisan pod
               to pogodbo, ki ste jo podpisali z direkcijo?</p>
            </sp>
            <sp xml:id="SDT4-OZLSIRR-Nujna-001-2004-11-29.sp29">

               <speaker>DARINKA MRAVLJAK:</speaker>

               <p>No, s temi cenami je pač tako, če opravljaš dejavnost, in jaz sem opravljala
               dejavnost vrtnarstva, ti objekti v tistem trenutku so bili pač na tak način ocenjeni.
               Potem so pa ti objekti zaradi trase obvoznice seveda dosegli tržno ceno. In ta tržna
               cena je bila ta cena 30 milijonov. Podpisnik, mislim, da je bil gospod Žavrlan, ampak
               nisem čisto prepričana, mislim pa, da je bil gospod Žavrlan. Poudarjam pa, da je bila
               cenitev za celotno traso.</p>
            </sp>
            <sp xml:id="SDT4-OZLSIRR-Nujna-001-2004-11-29.sp30">

               <speaker>PREDSEDNIK PAVEL RUPAR:</speaker>

               <p>Hvala lepa. Besedo ima Vili Trofenik. Prosim.</p>
            </sp>
            <sp xml:id="SDT4-OZLSIRR-Nujna-001-2004-11-29.sp31">

               <speaker>VILI TROFENIK:</speaker>

               <p>Hvala lepa za besedo. Najprej čestitke kandidatki za nominacijo. Drugič pa bi rad
               izrazil tudi zadovoljstvo, da je koalicija se odločila ustanoviti ministrstvo oziroma
               ministra v vladi za obe področji, lokalno samoupravo in regionalizem oziroma
               regionalni razvoj; pri tem drugem delu imena sem že malo v zadregi, ker danes
               ugotavljam, da gre za totalno pojmovno zmedo, pa ne samo pri predstavitvi kandidatke
               in koalicijske pogodbe, ampak na žalost tudi pri vprašanjih. Za to se opravičujem.
               Vprašanja se ponavljajo o istih temah, iz različnih zornih kotov. Jaz se opravičujem,
               je pač tako, da bi mogoče bilo bolje voditi to zasliševanje ali pa spraševanje po
               sklopih, po vsebinah, bi lahko bili bolj učinkoviti. Ampak za to je zdaj že prepozno.</p>
               <p>Dva sklopa sta, dve področji dejavnosti ali odgovornosti, ki bi jo naj ta nova
               ministrica imela. To je lokalna samouprava in pa drugi del. Poanta koalicijske
               pogodbe <stage type="mag">(Nadaljevanje)</stage> in vaše predstavitve
               na področju lokalne samouprave je decentralizacija pa sprememba ali dopolnitev
               problematike financiranja občin. Vendar o decentralizaciji niti v koalicijski pogodbi
               niti v predstavitvi ni konkretnih instrumentov. Mislim pa, da govoriti o
               decentralizaciji in ne napisati in ne povedati, kaj je s pristojnostmi,
               decentralizacija pomeni prenos odločanja in vzporedno prenos sredstev. O tem ni
               govora. To ni decentralizacija, tisto, kar je bilo povedano v smislu financiranja
               nekih projektov, kar se zamenjuje, ampak gre zlasti, ko neuspešno že nekaj let
               poskušamo govoriti, udejanjiti pa ne uspemo seveda drugega nivoja lokalne samouprave.
               Ravno v tistem trenutku ali v tem trenutku je to pomembno, ker je treba razdvojiti
               tisto, kar bo iz države še šlo morebiti na občine, in take stvari so še odprte, kaj
               bo šlo iz države na drugi nivo lokalne samouprave in kaj eventualno z najnižjega
               nivoja, z občin, na drugi nivo, na regije. O tem v koalicijski pogodbi na žalost
               ničesar. Pa bi vprašal, če lahko dodatno pojasnite vsaj nekaj takih stvari. Bom
               pomagal. Ista stranka bo vodila tudi ministrstvo za okolje. Ali je vsaj znotraj
               stranke možno najti pa pozneje seveda v vladi eno sozvočje ali razumevanje, pa
               najbolj enostavni upravni postopki pri gradnji objektov - to, kar je evropski običaj.
               Po domače povedano, da bi normalno usposobljena občina lahko izdajala gradbena
               dovoljenja, zlasti v kombinaciji, ko je pred to predstavitvijo bodoči minister za
               upravo razlagal, tudi v koalicijski pogodbi piše, sprememba organiziranosti države v
               upravnem smislu na tem nivoju.</p>
               <p>Kar se financiranja tiče, seveda najprej sploh pogrešam analizo stanja na področju
               lokalne samouprave. Koalicijska pogodba in pa drug dokument, ki ste ga podali kot
               temelj, sta lahko instrumenta za operacionalizacijo nekega programa, ki mora izhajati
               iz stanja. Mi smo v desetih letih lokalne samouprave dosegli nek nivo. V zadnjih
               štirih letih so bili zastavljeni neki negativni trendi in zdaj je treba oceniti
               situacijo. In velika pomoč pri oceni te situacije je poročilo Sveta Evrope o stanju
               demokracije na področju lokalne samouprave izpred štirih let. In seveda, če bi ta
               dokument upoštevali, potem verjetno v koalicijsko pogodbo nekaterih stvari ne bi bilo
               možno napisati, tudi takih stvari o volji ljudstva, pod narekovaji, kot edini volji
               pri ustanavljanju novih občin. V Evropi je to že davno preživelo in v Evropi so
               trendi drugačni, še zlasti, ker vse tri velike koalicijske stranke spadate v skupino
               ljudskih strank. In tudi tam, kjer so ljudske stranke v Evropi odgovorne za to, že
               teče drugi, tretji nivo združevanja, ne pa drobljenja, kamor izgleda, da bomo ponovno
               zašli v Republiki Sloveniji. Naj spomnim samo na Bavarsko, kjer vedno ljudske stranke
               vladajo in je že tretji krog združevanja in so se občine z nekaj tisoč zmanjšale.
               Seveda, če bi izhajali iz tega poročila, bi morali prisluhniti pri poročilu ali
               oceni, da se naj že enkrat zavemo, da imamo dve vrsti občin, ene, ki so opravilno
               sposobne, in druge, ki so opravilno nesposobne. In sprašujem, kaj boste v naslednjih
               letih napravili na tem področju, da bodo vse občine opravilno sposobne, ker brez tega
               in zavedanja tega ni decentralizacije. <stage type="mag">(Nadaljevanje)</stage> Ne samo, da ni bilo politične volje za decentralizacijo,
               eden temeljnih razlogov je nesposobnost vseh lokalnih skupnosti, da sprejmejo nove
               obveznosti v smislu izvajanja.</p>
               <p>Pri financah je podobna zadeva. Naj pomagam - ta vsota je bistveno večja. Tretjina
               pomeni približno 1,7 GDP-ja in to je bistveno več milijard, kot je bilo govora za to
               mizo, ne glede, kdo je to povedal. Seveda običajno je, da se merijo deleži v
               odstotkih GDP-ja, ne pa v odstotkih javne porabe, kot je v koalicijski pogodbi
               napisano, ker javne porabe so od države do države sila različne. Kar se pa tiče
               GDP-ja, se pa ve, za kaj gre.</p>
               <p>Ne vem, od kod, če lahko odgovorite, na podlagi česa je ocena, da je zakon o
               financiranju občin krivec za neavtonomnost občin. To nobena pametna ocena, mislim,
               analiza te ocene ne more dati. Neavtonomnost pomeni preveliko odvisnost od državnih
               jasli. Temu se pa lahko izognemo samo tako, da država prepusti čim več izvornih
               virov, finančnih, lokalnim skupnostim. To je načelo "lahko reči", pa bi prosil za
               odgovor, s katerimi dodatnimi finančnimi viri želite ali boste povečali avtonomnost
               ali zmanjšali odvisnost lokalnih skupnosti od državnega proračuna, glede na
               porazdelitev teh virov, ker to je sila zapletena situacija.</p>
               <p>Drugič, ali so moje ocene točne, da gre za notranjo neusklajenost koalicijske
               pogodbe ravno na področju financ. Minister za finance trdi oziroma v koalicijski
               pogodbi piše, da se bo v mandatu zmanjšala javna poraba za 2% GDP-ja in da bo prišlo
               do prerazporeditve v nadaljnjih 2,5% GDP-ja. Tričetrt te prerazporeditve boste
               potrebovali za sanacijo ali izboljšanje finančnega stanja občin, tako kot ste
               zapisali v koalicijsko pogodbo. In ker koncem tega mandata v Republiki Sloveniji,
               recimo, samo enoletni strošek gostiteljstva bo presegel za celotno mandatno obdobje
               sredstva državnega proračuna, ki so namenjena sofinanciranju investicij v lokalnih
               skupnostih, bo to sila trd oreh, in bi želel odgovor, kako si to predstavljate, na
               kakšen način bo to možno izvesti. Toliko s področja lokalne samouprave.</p>
               <p>Seveda, kot sem že uvodoma povedal, sem v zadregi, kako nasloviti drugi del. <stage type="mag">(Nadaljevanje)</stage> Eno je regionalni razvoj, eno je
               regionalizacija. Piše se, govori pomešano o teh dveh pojmih in sprašujem, ali je moja
               ocena točna, da nova vlada ne računa na ragionalizacijo, ker v dokumentu konkretno
               ustavne spremembe, koliko regij. Vprašanja niso niti načeta, kaj šele, da bi bili
               odgovori na ta vprašanja. Osebno moram povedati, da jaz za tem ne bi jokal, ker
               razvoj, kvalitetnejši se da tudi brez upravne regionalizacije uvesti in celo trdim,
               da mogoče za Slovenijo v danem trenutku boljše, da ne bi silili za vsako ceno. Vendar
               pa želim odgovor. Iz te predstavitve in koalicijske pogodbe sledi, saj tako jaz
               berem, da se nova vlada ne bo ubadala z regionalizacijo. Če je to točno, potem
               pridemo takoj v zadrego, ko se govori o regionalnih središčih in ne vem, katera
               regionalna središča imate pred očmi ali v mislih, ko govorite in pišete o regionalnih
               središčih? In seveda, ker ste pohvalili zakon, ki je bil vložen, pa ni prišel na
               vrsto oziroma dvakrat umaknjen z dnevnega reda, vas sprašujem, če poznate vse njegove
               šibke točke? Saj je to v prvi vrsti zakon za čeft<stage>(?)</stage> podomače povedano, se
               opravičujem neslovenskemu izrazu, regionalnih agencij, novih centrov moči, zelo malo
               pa po meri razvoja Slovenije in pa prvenstveno zagotavlja delo za Agencije v
               negativnem smislu, tako kot amandma, ki je priletel v veljavni zakon pred leti. In
               seveda, če boste ponovili napako, kot je bila narejena pri pripravi trenutno
               veljavnega enotnega programskega dokumenta, ki je nastajal brez vednosti in brez
               sodelovanja lokalnih skupnosti? Zato ne moremo trditi, da je obstoječi enotni
               programski dokument ustrezen program in inštrument za regionalni razvoj. In seveda,
               ko se postavljajo vprašanja in se ne zna odgovor, se v principu odkod potrebna
               sredstva za lastno udeležbo lokalni skupnosti, ki ji je bilo usojeno milostno, da so
               lahko deležne, da so njihovi programi uvrščeni v enotni programski dokument. Zelo
               enostavna računica je. Več ko je potrebnih sredstev, imajo nekatere lokalne skupnosti
               presežkov sredstev. Ocena, da vsem manjka lokalnim skupnostim, ni točna. Nekatere
               tudi na povečane potrebe, ki so padle tako ali drugače več s podzakonskimi akti, kot
               z zakonskimi. In vas sprašujem, kaj boste storili, da odpravite to anomalijo, da
               najprej v proračunski stiski, ki je vedno prisotna, opravite prvi korak, ki ga je
               možno z odločno politično voljo in zavedanjem resnosti, napraviti, da se zgodi
               prerazporeditev sredstev na lokalnem nivoju. O tem so izdelane analize. Te analize so
               delali inštituti, ki so zagotovo usposobljeni in za to ni potrebno denarja, samo
               politična volja. Hvala. <stage type="mag"/>
               </p>
            </sp>
            <sp xml:id="SDT4-OZLSIRR-Nujna-001-2004-11-29.sp32">

               <speaker>PREDSEDNIK VAEL RUPAR:</speaker>

               <p>Hvala gospod Trofenik za predstavitev kupa vprašanj. Prosim za odgovore.</p>
            </sp>
            <sp xml:id="SDT4-OZLSIRR-Nujna-001-2004-11-29.sp33">

               <speaker>DARINKA MRAVLJAK:</speaker>

               <p>Hvala. To, da je decentralizacija prenos odločanja in pristojnosti. Zdaj, kaj se
               lahko prenaša? Prenašajo se lahko naloge s področja okolja, problematika odpadkov.
               Omenili ste tudi upravne postopke pri gradnji objektov. To seveda imajo tudi nekatere
               druge države. Zdaj, mi smo v koalicijski pogodbe namenjali, seveda tudi določilo o
               regionalizaciji Slovenije, ker se v bistvu koalicija zaveda velikih javno-finančnih
               bremen, smo tudi napisali, da ne sprejemamo časovnih zavez. V bistvu lokalne
               samouprave so avtonomne občine. Zdaj, kateri so dodatni viri? To je seveda stvar
               dohodnine, davek od podjetij.</p>
               <p>Pri regionalnem razvoju, pa seveda sledimo ostalim ciljem, to je enakomernemu
               razvoju na podlagi konkurenčnosti, sodelovanja in seveda tudi solidarnosti. In na
               takšen način seveda lahko gradi regionalni razvoj.</p>
               <p>Zakon o skladnem regionalnem razvoju, ki je bil pripravljen, sem tudi sama rekla, da
               ga je treba sprejeti, ampak da je treba seveda odpreti širšo debato in na takšen
               način to področje pokriti, ker vsi se strinjamo, da zakon o skladnem regionalnem
               razvoju ni primerna osnova za delovanje regionalnih razvojnih agencij.</p>
               <p>Enotni programski dokument je pripravljala prejšnja vlada in verjetno v časovni
               stiski ni utegnila pozvati lokalne skupnosti za večje sodelovanja. Za obdobje 2007 do
               2013, pa glede na to, da je časa več pričakujem sodelovanje lokalnih skupnosti, ki že
               sedaj tudi sodelujejo na nivoju regionalnih razvojnih agencij, ker so se te , kot
               pravim, pripravljali.</p>
            </sp>
            <sp xml:id="SDT4-OZLSIRR-Nujna-001-2004-11-29.sp34">

               <speaker>PREDSEDNIK PAVEL RUPAR:</speaker>

               <p>Hvala lepa. Besedo dajem gospodu, še eno podvprašanje.</p>
            </sp>
            <sp xml:id="SDT4-OZLSIRR-Nujna-001-2004-11-29.sp35">

               <speaker>VILI TROFENIK:</speaker>

               <p>Ne bom vztrajal z ozirom na pozno uro pri odgovorih, ki jih nisem dobil, vendar bi
               si pa vseeno privoščil eno podvprašanje. Na podlagi česa ocenjujete v koaliciji, ker
               to piše v koalicijski pogodbi, da bi decentralizacija pomenila tako veliki strošek,
               da si ga ne upate prevzeti, in zaradi tega ne upati garantirati neke dinamike izvedbe
                  <stage type="mag">(nadaljevanje)</stage> decentralizacije.
               Teoretično decentralizacija ne zahteva nobenih dodatnih sredstev, nič več, mogoče
               ustanavljanje novih občin bo sigurno dražje. Če so bilance ustrezno napravljene,
               bilance prenosov pristojnosti in celo financ. Ob vsem spoštovanju, da če je kje
               birokracije preveč se jo težko prenaša ali ukine, to je ena izmed nevarnosti. Drugače
               pa, da bi bil to tako velik finančni zalogaj ali pa strošek, da iz stroškovnega
               vidika ali iz te zadrege ne upate prevzeti v koaliciji odgovornosti za urnik kako
               izvesti decentralizacijo, tu bi pa prosil pojasnilo.</p>
            </sp>
            <sp xml:id="SDT4-OZLSIRR-Nujna-001-2004-11-29.sp36">

               <speaker>DARINKA MRAVLJAK:</speaker>

               <p>Seveda bomo ta vprašanja glede financiranja prenosa teh državnih nalog na regionalni
               nivo proučili.</p>
               <p>Glede regij je pač potrebno doseči širši konsenz in če se debata začne na tem
               temelju finančnem lahko gremo potem tudi naprej v smeri ustanavljanja pokrajin. Sedaj
               mislim, da v tem trenutku ni smiselno, da je bolj smiselno financirati projekte
               združenja občin, kot pa da gremo zopet v eno širšo debato o tem katere pristojnosti
               prenesti na občine, koliko finančnih sredstev se za to porabi. Sigurno pa pričakujem,
               da bodo pri tem sodelovali in združenja in vsi župani in tudi ekonomski inštitut, ki
               je to pripravljal.</p>
            </sp>
            <sp xml:id="SDT4-OZLSIRR-Nujna-001-2004-11-29.sp37">

               <speaker>PREDSEDNIK PAVEL RUPAR:</speaker>

               <p>Hvala lepa. Gospod Vili Rezman.</p>
            </sp>
            <sp xml:id="SDT4-OZLSIRR-Nujna-001-2004-11-29.sp38">

               <speaker>VILI REZMAN:</speaker>

               <p>Hvala. Z ozirom na to, da je ena izmed nalog centralnih tega ministrstva
               pospeševanje hitrejšega razvoja regij in zmanjševanje razvojnih zaostankov, je seveda
               res da je eno izmed vprašanj kako bo to počelo ministrstvo, ki nima ustrezne moči in
               ustreznih finančnih sredstev, ker je pač brez listnice. Zdi se, da je nekaj predlogov
               možno dati. Seveda nas pa pri tem zanima ali bo ministrica to podprla. Sedaj bom
               skušal preiti iz neke občosti, ki jo koalicijska pogodba še dopušča, tam smo lahko
               ohlapnejši, ker gre za načela in podobno, sedaj ko gremo pa v fazo operacionalizacije
               je pa najbrž ta širokost nekoliko odveč. Poskušal bom postaviti zelo konkretna
               vprašanja. Prvič, ali bi ministrica podprla, da bi se vrnil status nadomestila za
               uporabo stavbnega zemljišča, kakršnega je na primer imel pred petimi, šestimi leti,
               ko država vanj ni posegala s kalkulativnimi osnovami, ki danes pomenijo ponekod do
               polovice tega kar občine zberejo, pa ostane na osnovi teh kalkulativnih osnov v
               državnem proračunu. In ali je kaj pripravljena storiti za to, da se bo absurdna
               situacija spremenila, ker to je sedaj obstoječe že, za tiste bogatejše, močnejše
               občine, lahko zadržijo v svoji blagajni vso nadomestilo za uporabo stavbnega
               zemljišča, ker imajo presežke nad primerno uporabo in nimajo finančne izravnave.
               Šibkejšim občinam, ki imajo finančno izravnavo, gre del doma pobranih sredstev skozi
               kalkulativno osnovo v državni proračun. To je eden izmed pomembnih virov za hitrejši
               razvoj lokalnih skupnosti, kar seveda sodi k hitrejšemu razvoju regij. In zato ni
               potrebnih resda nekih posebnih novih virov iskati, za to je potrebna volja za
               tovrstno odločitev. <stage type="mag">(nadaljevanje)</stage> Drugo
               vprašanje. Danes je bilo že omenjeno, da imajo občine zakonsko nalogo graditi prej
               socialna, sedaj se jim po novi zakonodaji reče zgolj neprofitna stanovanja, kar
               pomeni velike obremenitve za investicijski potencial občin. Nova zakonodaja pa je
               povzročila neko zadrego, kajti tiste občine, ki vlagajo v razvoj stanovanj so takoj z
               negativnimi ...<stage>/Nerazumljivo./</stage> prizadete, ker morajo v velikih zneskih
               subvencionirati ta stanovanja, najemnine, kar ni nič ni napak, ampak naj za to
               poskrbi država. Občina je že vlagala v investicije, potem pa mora dodatno, ko bi se
               morala vračati najemnina s katero bi se gradila nova stanovanja subvencionirati to
               kar je državni zbor sprejel.</p>
               <p>Naslednje vprašanje je ali bi bila pripravljena podpreti idejo o tem, da bi se, tudi
               to pomeni veliko obremenitev vseh občin, da bi se uredil status vrtcev in njihovega
               plačila tako, kot je to v srednjih in osnovnih šolah. Da bi torej plače tistih, ki so
               zaposlenih v vrtcu prevzela država. Tako je nekaj zadnjih let v osnovnem šolstvu, pa
               tudi prej ni bilo tako. Mislim, da bi to pomenil velik potencial, ki bi ga potem
               lahko lokalne skupnosti namenjale za investicije in s tem za razvoj.</p>
               <p>In še eno maksimalno morebiti operativno vprašanje. Ali bi ministrica bila
               pripravljena podpreti idejo, da se v Maribor vrne sedež Slovenskega
               elektrogospodarstva, da se podpre hitrejši razvoj kopenskega logističnega centra in
               drugega tira železniškega tira iz Maribora proti Gradcu.</p>
            </sp>
            <sp xml:id="SDT4-OZLSIRR-Nujna-001-2004-11-29.sp39">

               <speaker>PREDSEDNIK PAVEL RUPAR:</speaker>

               <p>Malo smo pomešali resorje, ampak mislim, da ne bo problema. Prosim.</p>
            </sp>
            <sp xml:id="SDT4-OZLSIRR-Nujna-001-2004-11-29.sp40">

               <speaker>DARINKA MRAVLJAK:</speaker>

               <p>Podpora, da se to nadomestilo stavbnega zemljišča vrne, to je ena izmed variant,
               seveda je treba proučiti kaj to pomeni finančno.</p>
               <p>Pri neprofitni stanovanjih, to je tudi pravzaprav z zakonom določeno in občina mora
               k tem neprofitnim stanovanjem prispevati in tudi tu je treba razmisliti, če je možno
               urediti te subvencije na drugačen način. Po drugi strani je neprofitna najemnina
               tista, ki ohranja vrednost nepremičnine. Občina ima tudi še dodatne obremenitve. Zato
               sem že prej na začetku povedala, da bomo šli skozi vse obremenitve, ki jih občine
               imajo ali posredno zaradi zakonodaje oziroma zaradi normativov, ki jih je država
               občinam naložila. In da naredimo potem temu primerne kalkulacije. Seveda je status
               vrtcev tudi kategorija, ki bremeni občine v veliki meri. In jaz bi se zavzemala, da
               se to uredi na podoben način, kot je to za šolstvo. Kajti, s strani države povečevati
               normative, po drugi strani pa vidimo, da je otrok vedno manj je vprašljivo in tu bi
               moral biti konsenz lokalnih skupnosti in države.</p>
               <p>Že prej v predstavitvi sem tudi poudarila, da si bom prizadevala za to, da se skuša
               prenesti kakšen sedež kakšne javne inštitucije v Maribor. Ne bi pa obljubljala kaj
               naj bi to bilo, ker moramo o tem uskladiti mnenja v koaliciji.</p>
            </sp>
            <sp xml:id="SDT4-OZLSIRR-Nujna-001-2004-11-29.sp41">

               <speaker>PREDSEDNIK PAVEL RUPAR:</speaker>

               <p>Še dodatno vprašanje.</p>
            </sp>
            <sp xml:id="SDT4-OZLSIRR-Nujna-001-2004-11-29.sp42">

               <speaker>VILI REZMAN:</speaker>

               <p>Imam še dodatno vprašanje, ki ga <stage type="mag">(Nadaljevanje)</stage> je sicer kolega Rupar...</p>
               <p>Sprašujem ministrico, ali tudi ona misli, da je to mešanje resorjev. Ker če misli
               tako, potem zagotovo ne dobi mojega glasu, kajti če kdo razume regionalni razvoj tako
               sektorsko, je to mogoče delati na ministrstvu, ki niti nima listnice in ne tako,
               najprej iniciacija projektov pri posamičnih ministrstvih in potem koordinacija in
               implementacija potem seveda regionalnega razvoja ne bo.</p>
            </sp>
            <sp xml:id="SDT4-OZLSIRR-Nujna-001-2004-11-29.sp43">

               <speaker>PREDSEDNIK PAVEL RUPAR:</speaker>

               <p>Saj, jaz se opravičujem, mogoče me niste pravilno razumel. To je stvar medresorskega
               dogovarjanja. Sama ministrica za lokalno samoupravo pravgotovo ne more odločati o tem
               ali bo kakšna stvar prenešena ali pa ne vem kakšna cesta.... <stage>/Vmesno govorjenje, se
               ne sliši./</stage>...</p>
            </sp>
            <sp xml:id="SDT4-OZLSIRR-Nujna-001-2004-11-29.sp44">

               <speaker>DARINKA MRAVLJKA:</speaker>

               <p>No, če ste videli prej, ko je šla predstavitev skozi, ko so šli slajdi, je
               pravzaprav temeljna naloga tega resorja zmanjšanje regionalnih razlik, seveda utrditi
               status občin in pa koordinacija. To je tisto, kar je pri vodenju tega resorja
               bistveno. In tu se seveda takoj pojavlja kopica vprašanj in kopica snovi, ki so
               povezane z neštetimi resornimi ministrstvi.</p>
            </sp>
            <sp xml:id="SDT4-OZLSIRR-Nujna-001-2004-11-29.sp45">

               <speaker>PREDSEDNIK PAVEL RUPAR:</speaker>

               <p>Hvala lepa. Besedo dajem gospodu Milanu Pektu. prosim</p>
            </sp>
            <sp xml:id="SDT4-OZLSIRR-Nujna-001-2004-11-29.sp46">

               <speaker>MILAN PETEK:</speaker>

               <p>Lep pozdrav tudi z moje strani. Jaz sem bolan, zato je ta moj glas nekoliko nižji,
               sem pa pripravljen vseeno, kljub bolezni na ta vprašanja.</p>
               <p>Torej, večji del vprašanj, ki smo si jih verjetno vsi zastavljali se je skozi to
               pogovarjanje, če temu lahko tako rečem že izčrpal. Saj meni se ustvarja vtis, da je
               gospa kandidatka zelo na trnih. In je seveda zelo težko priti med nas, tako bi rekel,
               vsaj po moji presoji zaenkrat nepripravljen, kot ste to dokazali z vprašanji oziroma
               odgovori vi, ampak to je vaš problem, ne naš.</p>
               <p>Predvsem mi manjka z vaše strani zelo konkretnih odgovorov. Torej, našteli ste
               ogromno nalog, obveznosti, področij itd., žal vsaj mene niste zadovoljili s
               konkretizacijo, zato vas bom poskušal sedaj v nadaljevanju bolj konkretno vprašati in
               vas lepo prosim, bodite konkretni.</p>
               <p>Lokalna samouprava. Ali mi lahko odgovorite, katere oblike nadzora nad poslovanjem
               občin so že sedaj v veljavi in katere bi bilo morebiti potrebno še sprejeti? To je
               eno vprašanje.</p>
               <p>Ste seznanjeni z zakonom o lokalni samoupravi, ki je v drugem branju končal zaenkrat
               pot in me zanima ali boste podprli tista določila, ki govorijo v skladu s sklepi
               Ustavnega sodišča in podrobneje določajo nadzor nad lokalnimi skupnostmi in ali boste
               odprli tisto določilo s katerim se ustanovitev občin z zakonom, torej zakon o
               ustanovitvi ukinja? To so vse stališča oziroma mnenja Ustavnega sodišča.</p>
               <p>Na področju lokalne samouprave, mislim, da smo premalo pozorni na pojav korupcije.
               Torej, zanima me, kakšno je vaše mnenje o tem, ali boste ministrica pristojna za to
               področje ob organih, ki že obstajajo in ki jih ustanavljamo, tisti, ki boste z
               lokalnimi skupnostmi vodili aktivnosti za osveščanje, za obveščaje in za pripravo.
               Torej takih ukrepov, da bo tega na lokalni skupnosti čim manj?</p>
               <p>Naslednje vprašanje. Če se je v vladnih in upravnih enotah začel proces
               samoocenjevanja, je opaziti, da se v občinah pomena tega še ne zavedamo. Ali torej
               nameravate, kot pristojna ministrica z ukrepi, predlogi ukrepov, z zakoni, s
               čimerkoli pač začeti postopek samoocenjevanja v lokalni skupnosti, mislim, da je
               večina slovenskih občin tega potrebna?</p>
               <p>Na področju lokalne samouprave oziroma druge stopnje uprave, torej enostavno se
               izogibate odgovoru, ali, v kakšni časovni dinamiki menite, da bi bilo uvesti
               pokrajine v slovensko ureditev? Pa mi poskusite odgovoriti vsaj, ali ocenjujete po
               vaši presoji, <stage type="mag">(Nadaljevanje)</stage> da more biti
               tri pokrajine, osem pokrajin, dvanajst pokrajin, štirinajst pokrajin, karkoli. Torej,
               jaz bi rad slišal vaše osebno mnenje. To vežem tudi na volilno kampanjo v kateri je
               sodeloval vaš kolega Kangler na področju kjer sem sodeloval tudi jaz, kjer je jasno
               in glasno povedal, da bo SLS podpirala uvedbo treh pokrajin, ki bi naj bile istočasno
               tudi evropske regije, ki bi kandidirale ne sredstva na način kot je bilo že prej
               povedano.</p>
               <p>Torej, želim slišati, kako boste v stranki uskladili tako različna gledanje, ko vi
               na eni strani govorite, da časovne dinamike predvidevati si ne upate iz razlogov
               finančne narave, po drugi strani pa vam kolegi pravzaprav pred javnostjo
               zagotavljajo, da se bo to zgodilo?</p>
               <p>Če bo do pokrajin prišlo, me zanima, ali podpirate enotirni tip ali pa način
               ustanavljanja in dela pokrajine, to je da se tudi upravne naloge iz državne
               pristojnosti izvajajo v tako oblikovanih pokrajinah, ali pa zagovarjate dvotirni
               sistem, torej, da se poleg pokrajin o katerih sem prej govoril, opravljanje upravnih
               nalog iz pristojnosti države ustanovijo še upravni okraji. O tem je v poglavju
               koalicijske pogodbe govora pri tistem delu, ko minister za javno upravo načrtuje
               ustanovitev 12 do 14 upravnih okrajev.</p>
               <p>Pri tem, ko sem vam prej očital, pa ne me grdo gledati to nekonkretnost odgovorov,
               bi vas vseeno vprašal. Blizu Maribora ste, ali mi lahko naštejete, ali pa povesti,
               koliko - to govorim zaradi tega, ker mislim, da minister za lokalno samoupravo vsaj
               približno mora poznati število občanov, vsaj če že ne, v najmanjših, pa vsaj v
               srednje in velikih občinah. Koliko občanov in koliko je Mariborčanov v Mestni občini
               Maribor?</p>
               <p>Pa še eno vprašanje, bolj za razvedritev. Katero predstavo ali kaj ste gledali v
               Slovenskem narodnem gledališču v Mariboru nazadnje? Hvala lepa.</p>
            </sp>
            <sp xml:id="SDT4-OZLSIRR-Nujna-001-2004-11-29.sp47">

               <speaker>PREDSEDNIK PAVEL RUPAR:</speaker>

               <p>V redu je, izvolite.</p>
            </sp>
            <sp xml:id="SDT4-OZLSIRR-Nujna-001-2004-11-29.sp48">

               <speaker>DARINKA MRAVLJAK:</speaker>

               <p>Nadzorni organi občine, to je notranji nadzor, Nadzorni svet, Računsko sodišče,
               eksterni revizor. Zdaj glede treh pokrajin o katerih je govoril gospod Kangler, ne
               vem kaj je s tem mislil, verjetno je mislil te evropske pokrajine, pokrajine za
               pridobitev sredstev s strani strukturnih skladov.</p>
               <p>Drugače, kot sem že na začetku povedala, se zavzemam za take pokrajine, ki bi nekako
               izhajale iz teh razvojnih pokrajin oziroma razvojnih regij in pa da imajo te tudi na
               teh mestih svoje uprave funkcije.</p>
            </sp>
            <sp xml:id="SDT4-OZLSIRR-Nujna-001-2004-11-29.sp49">

               <speaker>MILAN PETEK:</speaker>

               <p>Torej, mi nočete vaše osebno mnenje povedati, koliko mislite, da bi bilo pokrajin
               primernih, pa na zadnje vprašanje, ki je bilo - bi rekel - bolj za sprostitev, mi
               tudi nočete odgovoriti, ali mi ne morete?</p>
            </sp>
            <sp xml:id="SDT4-OZLSIRR-Nujna-001-2004-11-29.sp50">

               <speaker>DARINKA MRAVLJAK:</speaker>

               <p>Ne bom govorila o številu pokrajin, zaradi tega, ker mislim, da je zelo neprimerno,
               da se po tem ne vpraša lokalnih skupnosti, ki se povezujejo v določeno regijsko
               tvorba in ne bi se omejila tudi ne na število prebivalcev v tej regiji, kajti morajo
               se povezovati take regije in se povezuje take regije, ki imajo skupno zgodovinski,
               kulturni, gospodarski prostor. In to ni nujno, da jih je 12, lahko jih je 14 ali več.
               So pa nekako na podlagi teh razvojnih programov zdaj na nek način formirane te
               razvojne regije, ki pa lahko prerastejo potem tudi naprej v upravne regije.</p>
            </sp>
            <sp xml:id="SDT4-OZLSIRR-Nujna-001-2004-11-29.sp51">

               <speaker>MILAN PETEK:</speaker>

               <p>Korupcija, samoocenjevanje?</p>
            </sp>
            <sp xml:id="SDT4-OZLSIRR-Nujna-001-2004-11-29.sp52">

               <speaker>DARINKA MRAVLJAK:</speaker>

               <p>Tudi to bomo spremljali in naredili. Jaz sem bila v Operi. <stage type="mag"/>
               </p>
            </sp>
            <sp xml:id="SDT4-OZLSIRR-Nujna-001-2004-11-29.sp53">

               <speaker>PREDSEDNIK PAVEL RUPAR:</speaker>

               <p>Besedo predajam Mihaelu Prevcu, kot zadnjemu prijavljenemu.</p>
            </sp>
            <sp xml:id="SDT4-OZLSIRR-Nujna-001-2004-11-29.sp54">

               <speaker>MIHAEL PREVEC:</speaker>

               <p>Hvala lepa, gospod predsednik. Spoštovane kolegice in kolegi! Spoštovana kandidatka
               za ministrico! Verjetno gre tale zadeva h koncu. Bom kratek. V tem zboru sedi kar
               precej županov, tudi sam sem župan manjše občine. Tako, da skupaj z ostalimi župani
               pravzaprav delim veselje in nenazadnje optimizem, da smo vendarle tako, kot je bilo
               to že nekje izraženo, ustanovili ministrstvo, sicer ministrstvo brez listnice, seveda
               tudi sam bi rajši videl, da bi bilo to samostojno ministrstvo, vendar v tem
               ministrstvu brez listnice se seveda na prvem mestu pojavi tudi izraz lokalna
               samouprava, kar, še enkrat poudarjam, da nas seveda to navdaja z veseljem in
               optimizmom.</p>
               <p>Dejstvo je, da se bodo zadeve vendarle začele premikati na bolje. Ko so nastale
               številne nove občine leta 1994, tudi po volji ljudi, da so te občine oziroma te
               regije oziroma ta območja veliko pridobila. To lahko ugotavljajo tako manjše, kot
               večje občine. Seveda se je pa potem v naslednjih letih dogajalo to, da so bile tem
               občinam naložene samo dodatne naloge, ki pa seveda niso bile s finančno podlago in
               tako je nastala v občinskih proračunih velika luknja o kateri smo seveda danes
               govorili. Težko je sedaj ugotoviti kakšna je ta luknja, ali je to 30 milijard, ali je
               50 milijard ali še več, tako kot nekateri pravijo. Strinjam se, da bo treba narediti
               v nadaljevanju zelo natančno analizo, tako kot je rekel gospod Trofenik. Zato v bran
               kandidatki za ministrico, predvsem tisti, ki ste ji očitali pač premalo konkretne
               odgovore. Mislim, da prav na področju izboljšanju finančnega stanja občin dajati v
               tem trenutku neke konkretne odgovore je pravzaprav težko iz preprostih razlogov, ki
               ste jih že sami ugotovili. Treba bo resnično narediti natančno analizo, to se pravi
               koliko je tega primanjkljaja po občinah. To je prvo. Drugo pa seveda kakšna je
               finančna situacija države in na kakšen način bo to država lahko pokrila. <stage type="mag">(nadaljevanje)</stage> Sam smatram, da ta sredstva bo
               država na vsak način na nek način morala pridobiti, ker nekatere občine se pravzaprav
               že sedaj v tem trenutku nahajajo v zelo težkem likvidnem položaju. Mogoče danes ni
               bila omenjena tudi neka problematika, čeprav smo se pogovarjali o davku nadomestil za
               stavbno zemljišče. Kar 40 občinam v Sloveniji se je zgodilo to, da zaradi neskladja
               svojih odlokov z ustavnim sodiščem morajo vrniti kar precejšnja sredstva tem javnim
               podjetjem, kot je Elektro, kot je Telekom, kot so hidroelektrarne. In to za občine
               pomeni pravzaprav finančno razsulo, za nekatere predvsem s Štajerske in Prekmurske
               občine. Župani teh občin smo ustanovili nek konzorcij. Prosili smo prejšnjo vlado,
               predsednika vlade za neko rešitev, vendar kakšnega posebnega posluha ni bilo. Kot sem
               že na začetku rekel, vse to kar se dogaja, to se pravi najprej z ustanovitvijo tega
               resorja in pa s potrditvijo tega resorja, potem pa ta predstavitev, ki se mi je zdela
               zelo dobra, izhaja iz koalicijske pogodbe, seveda, težko je tu operirati z nekimi
               konkretnimi zadevami. Prepričan sem, da v nadaljevanju bo, vidim predvsem nek posluh
               in neke možnosti, in organ, ki bo pripravljen poslušati težave občin. Predvsem to smo
               pogrešali. Jasno, da sem prej imel v žepu kar nekaj vprašanj, ki pa ste jih župani
               več ali manj nekje zastavili. In moram reči, da je kandidatka za ministrico brez
               listnice na ta vprašanja, bom rekel, zelo konkretno oziroma dobro odgovorila na
               nekatera zelo konkretno, na nekatera pa nekoliko manj.</p>
               <p>Prepričan sem, da se s tistim kar je opredeljeno, kar piše v koalicijski pogodbi o
               lokalni samoupravi in pa tudi z našo predstavitvijo in nenazadnje tudi s kandidatko
               za ministrico za lokalno samoupravo in regionalni razvoj občinam pišejo boljši časi.
           </p>
            </sp>
            <sp xml:id="SDT4-OZLSIRR-Nujna-001-2004-11-29.sp55">

               <speaker>PREDSEDNIK PAVEL RUPAR:</speaker>

               <p>Hvala lepa. Besedo predajam še gospodu Guliču, kot zadnjemu, ki se je prijavil,
               potem bomo šli pa v drugi krog.</p>
            </sp>
            <sp xml:id="SDT4-OZLSIRR-Nujna-001-2004-11-29.sp56">

               <speaker>ALEŠ GULIČ:</speaker>

               <p>Spoštovani gospod predsednik! Cenjeni kolegi! Kandidatka! Eno vprašanje se mi je
               vseskozi postavljalo, mnogi ste ga tudi povedali, ampak vseeno. V napovedi piše, da
               je kandidatka oziroma da bo ministrica brez listnice odgovorna za regionalni razvoj.
               O vsem tem kar sem sedaj slišal imam občutek, da se postavlja v znanstveno pozo, se
               pravi, da bo opazovala kako se bodo regije razvijale, kako se bodo kraji razvijali in
               konsekvenca bo potem nekaj takega, da lahko napiše na koncu: "Nastanek regij po
               naravnem izboru." Se pravi, ne gre za to, da bo odgovorna za to, da bo vplivala na
               to, ampak se postavi v pozo opazovalca in čaka. Zanima me, pravi regije pustimo
               razvoju. Zanima me do kdaj, se pravi do kakšne faze kritične se morajo pripeljati med
               posameznimi deli teh regij, da se bodo lahko vzpostavile kot regije in seveda katere
               zadeve bodo na to vplivale. Ali tiste čemur rečemo danes statistične regije, ali
               stopnja razvoja, ne vem procentov, razlikovanja od povprečka, ali gre za zgodovinske
               zadeve in kakšen ponder bo katerikoli od teh elementov imel. Ne zanima me čas čez tri
               mesece, čez pet, deset let, ampak zanima me kdaj bo zadeva tako zrela, da se bo lahko
               povedala. Obenem pa vidim, da se že predlaga zakonodaja in vse tisto, ker bo na nek
               način prejudiciralo, da regije obstajajo. Samo toliko.</p>
            </sp>
            <sp xml:id="SDT4-OZLSIRR-Nujna-001-2004-11-29.sp57">

               <speaker>DARINKA MRAVLJAK:</speaker>

               <p>Še vedno sem mnenja, da je treba prepustiti regije razvoju in ko se bo ustvaril
               širši politični konsenz tako na nivoju lokalnih skupnosti v regiji, kot na državnem
               nivoju, potem mislim, da je smiselno postaviti institucionalno te regije. Če se bo
               ugotovilo, da je potrebna debata v tem mandatu, se bo pač v tem mandatu odprl način
               za to, da ugotovimo katere pristojnosti na regije in ugotovimo kakšna so ta finančna
               sredstva, ki jih ta ponos pomeni.</p>
               <p>To, da bom samo pasivno opazovala razvoj regij, to seveda ni res. V primeru, da me
               potrdite se bom takoj seznanila z vsemi občinami, z vsemi njihovimi problemi, kot
               tudi z vsemi regionalnimi razvojnimi agencijami in z njihovimi programi. <stage type="mag"/>
               </p>
            </sp>
            <sp xml:id="SDT4-OZLSIRR-Nujna-001-2004-11-29.sp58">

               <speaker>PREDSEDNIK PAVEL RUPAR:</speaker>

               <p>Hvala lepa. Če smo se že odločili, da gremo v drugi krog, potem dajmo še vsak po eno
               vprašanje, če ima še kdo kakšno zadevo za vprašati. Mislim, da je prav, da se
               detajlno pogovorimo, mislim, da je to v interesu tudi kandidatke. Prijavila se je že
               gospa Cvetka Zalokar Oražem. Tako da prosim, če ima še kdo kakšno voljo, željo,
               povejte, sicer bomo potem zaslišanje zaključili. Prosim.</p>
            </sp>
            <sp xml:id="SDT4-OZLSIRR-Nujna-001-2004-11-29.sp59">

               <speaker>CVETKA ZALOKAR ORAŽEM:</speaker>

               <p>Hvala lepa. Upam, kolega Pavel, da ni tu zdaj omejeno eno vprašanje, lahko tudi več.
               Mislim, da glede na to, kako na načelni ravni je napisana koalicijska pogodba, ni
               pravzaprav nič narobe, če človek želi, da ob taki zadevi, kot je predstavitev
               kandidatke za to ministrstvo, želi več konkretnih odgovorov. In moram reči, da sem
               malo razočarana, ker se mi zdi, da kandidatka nima teh odgovorov in se vse prelaga,
               da "se bo proučilo in ugotovilo".</p>
               <p>Recimo, konkretno samo komentar v zvezi z regijami. Mislim, da je prav vaša koroška
               regija že zdavnaj vložila predlog za ustanovitev pokrajine. Kdaj bodo potem po vašem
               dani ti pogoji? Saj ta predlog je že v parlamentu, mislim, da že iz predprejšnjega
               mandata. Ampak če vi na ministrstvu ne boste pripravili temeljev in podlag, ki jih
               predstavljajo pristojnosti, finančni okviri, viri in tako naprej, potem se na
               Koroškem lahko ne vem kaj dogovorijo, ampak do te pokrajine nikoli recimo konkretno
               ne bo prišlo. Toliko, samo en komentar.</p>
               <p>Prav tako sem se zdaj spomnila, pa ker se mi zdi izjemno pomembno in smo pravzaprav
               mnogi to temo odprli, pa ponavljam samo vprašanje še enkrat: Ali se boste pri
               ustanavljanju novih občin držali zakonskih obveznosti? Mislim, da prej tu nisem
               dobila točnega odgovora. Se pravi, 5.000 prebivalcev in pa ustrezne zadeve - boste
               pri tem trdno na tem stališču ali bo lahko tu prihajalo tako, kot je mnogokrat že v
               preteklosti in so te izkušnje slabe, še zlasti, kadar je kaj tudi povezano z SLS, do
               kakšnih kupčij in podobnih zadev.</p>
               <p>In seveda zdaj pa vprašanje postavljam konkretno, novo, tisto je še mene malo spomin
               zapustil, da mi ni bilo odgovorjeno. Tu v vaši predstavitvi piše, da ste junija 2004
               ustanovili lastno podjetje, ki se ukvarja s pripravo in vodenjem investicij v
               gradbeništvu. Sprašujem vas, ali ste pri tem delu tudi sodelovali z občinami, in ali
               je pri tem šlo tudi za kupčije z zemljišči in pa za spremembe prostorskih aktov za ta
               zemljišča, ki so bila namenjena gradnji tuje trgovske družbe. Hvala.</p>
            </sp>
            <sp xml:id="SDT4-OZLSIRR-Nujna-001-2004-11-29.sp60">

               <speaker>DARINKA MRAVLJAK:</speaker>

               <p>V zvezi z zakonom o koroški regiji, tudi tu sem bila sama podpisnik tega zakona.
               Vložen je, ne vem, ali je še v proceduri, mislim, da nima podpisnika. Ampak ta zakon
               bi lahko bil sprejet tudi na podlagi sedanje ustave, sploh nobenih ovir ne bi bilo,
               če bi bila politična volja.</p>
               <p>To glede regij. V primeru, da ugotovimo, da je politična volja, da je konsenz,
               seveda lahko skupaj pospešimo postopek regionalizma. Ugotovimo pristojnosti, ki se
               prenašajo, in finančne vire, ki so za to potrebni.</p>
               <p>V zvezi s tem, ali pridobivam zemljišča, to je samo ena faza moje dejavnosti.
               Sodelujem seveda tudi z župani. Gradimo za znanega investitorja ali pa lokacije
               obdelujemo. Tako da ti investitorji so pa seveda različni. Projekti so vezani tudi na
               stanovanjsko gradnjo in na ostalo, širši inženiring.</p>
            </sp>
            <sp xml:id="SDT4-OZLSIRR-Nujna-001-2004-11-29.sp61">

               <speaker>CVETKA ZALOKAR ORAŽEM:</speaker>

               <p>Še enkrat, zdaj pa tretjič sprašujem, pa sem malo zaskrbljena, <stage type="mag">(Nadaljevanje)</stage> ali se boste držali zakona pri ustanavljanju
               novih občin?</p>
            </sp>
            <sp xml:id="SDT4-OZLSIRR-Nujna-001-2004-11-29.sp62">

               <speaker>DARINKA MRAVLJAK:</speaker>

               <p>Ja, pri ustanavljanju novih občin se bomo seveda držali zakona.</p>
            </sp>
            <sp xml:id="SDT4-OZLSIRR-Nujna-001-2004-11-29.sp63">

               <speaker>PREDSEDNIK PAVEL RUPAR:</speaker>

               <p>Zelo težko bi pričakovali od ministrice, da se ga ne bi. Je pa druga stvar, ali ga
               spreminjati ali ne.</p>
               <p>Torej glede na to, da ocenjujem, da ni več dodatnih oziroma podvprašanj, bi
               zaključil s hearingom oziroma s postavljanjem vprašanj ali zasliševanjem, če hočete.</p>
               <p>Prav gotovo se strinjamo, da je skupni imenovalec dobra volja in pa veselje, da smo
               se odločili ustanoviti ministrstvo za lokalno samoupravo in regionalni razvoj, ravno
               tako tudi odbor. In prepričan sem, da nas vse skupaj v prihodnosti čaka zelo, zelo
               težko delo. Dolga leta je bila država brez tega resorja, brez odbora. Napake, ki so
               danes bile izražene tudi v obliki vprašanj, so bile hude za občine, pa tudi za
               pokrajine ali na koncu za celotno državo. Zatorej vse, kar je bilo zastavljeno kot
               vprašanje, je tudi obveza za realizacijo, ker so to problemi, ki tarejo to državo
               oziroma občine, pa tudi regije. In želim si seveda dobrega sodelovanja z ministrstvom
               in tudi z ministrom ali ministrico.</p>
               <p>Naša vprašanja oziroma zaslišanje je s tem končano. Članica in člani bomo prešli na
               glasovanje, vas, gospa Darinka Mravljak, pa prosim, če za čas glasovanja zapustite
               naš prostor...</p>
            </sp>
            <sp xml:id="SDT4-OZLSIRR-Nujna-001-2004-11-29.sp64">

               <speaker>CVETKA ZALOKAR ORAŽEM:</speaker>

               <p>Ali je obrazložitev glasu še možna?</p>
            </sp>
            <sp xml:id="SDT4-OZLSIRR-Nujna-001-2004-11-29.sp65">

               <speaker>PREDSEDNIK PAVEL RUPAR:</speaker>

               <p>Ne, obrazložitev glasu ne sprejemam več. To bomo naredili, tik preden bomo prešli na
               odločanje po prebranem sklepu. Ko bomo odločili, vas ponovno pokličemo, da vam povemo
               rezultat glasovanja. Zaenkrat pa hvala lepa.</p>
               <p>Spoštovana članica in člani, prebral bom sklep, o katerem bomo glasovali. Ta se
               glasi: "Odbor za lokalno samoupravo in regionalni razvoj meni, da je bila
               predstavitev pogledov in stališč gospe Darinke Mravljak, kandidatke za ministrico
               brez listnice, odgovorno za regionalni razvoj in lokalno samoupravo, ustrezna."</p>
               <p>Mislim, da lahko preidemo na glasovanje. Obrazložitev glasu, prosim, gospa Cvetka
               Zalokar Oražem.</p>
            </sp>
            <sp xml:id="SDT4-OZLSIRR-Nujna-001-2004-11-29.sp66">

               <speaker>CVETKA ZALOKAR ORAŽEM:</speaker>

               <p>Želela bi spregovoriti v imenu kolegov poslancev Liberalne demokracije Slovenije in
               moram reči, da mi kandidatke ne bomo podprli za prevzem tega resorja, kajti moram
               reči, da smo razočarani nad odločitvijo predsednika vlade, da državnemu zboru v
               izvolitev za ministrico brez listnice za resor lokalne samouprave in regionalni
               razvoj predlaga pravzaprav kandidatko, ki se nam zdi, da se tudi na današnjem
               zaslišanju ni izkazala kot strokovno podkovana in kompetentna, glede na to, kar vsi
               skupaj ugotavljamo, kaj vse ta resor čaka. Še posebej smo tudi razočarani nad tem, da
               menimo, da druga stopnja, druga raven lokalne samouprave zahteva bistveno večjo
               pozornost in tudi ukrepanje v naslednjem mandatnem obdobju in da pravzaprav od nje
               nismo slišali prav nobenega odgovora, ki bi konkretno dal usmeritev, kaj in kako sama
               meni, da bo lahko pri tem aktivno sodelovala.</p>
               <p>Prav tako tudi menimo, da poleg kompentenc vendar obstajajo tudi moralno-etični
               pomisleki, ki niso bili danes v celoti anulirani ali kakorkoli zavrženi, predvsem
               zato, ker pač samo verbalno odgovarjanje stvari ne more rešiti, glede na to, da v
               zvezi s tem dogodkom vendar še teče postopek tako v okviru sodišča in da pravzaprav
               stvari niso bile dokončane. Zato se nam zdi, da že na prvem koraku lahko to pomeni
               neko moralno integriteto, ki je narušena in ki bi najbrž v končni fazi lahko
               škodovala tudi resorju, ki ga pokriva, in tistemu, kar bi za ta resor morala v okviru
               vlade tudi na nek način urediti, to se pravi, položaj občin, položaj regionalnega
               razvoja in tudi sredstev.</p>
               <p>Zato poslanci poslanskega kluba oziroma v tem trenutku poslanci Liberalne
               demokracije, ki smo člani tega odbora, kandidatke <stage type="mag">(Nadaljevanje)</stage> ne bomo podprli.</p>
            </sp>
            <sp xml:id="SDT4-OZLSIRR-Nujna-001-2004-11-29.sp67">

               <speaker>PREDSEDNIK PAVEL RUPAR:</speaker>

               <p>Hvala lepa. Gospod Prevc? Ne. Še kdo obrazložitev glasu? Ne.</p>
               <p>Prehajamo na odločanje.</p>
               <p>Kdo je za sklep? <stage>(7 članov.)</stage> Kdo je proti? <stage>(6 članov.)</stage></p>
               <p>Ugotavljam, da je sklep sprejet in da je kandidatka ustrezna.</p>
               <p>Prosim, če jo pokličete.</p>
               <p>Gospa Darinka Mravljak, odbor je s 7 glasovi za in 6 proti sprejel sklep, da ste
               ustrezna kandidatka za ministrico za lokalno samoupravo in regionalni razvoj. Iskreno
               čestitam!</p>
               <p>S tem zaključujem 1. sejo odbora. Vse lepo pozdravljam in vam želim vse dobro!
               Hvala.</p>
               <stage type="time">(Seja je bila končana 29. novembra 2004 ob 13.31 uri.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-KZNJF-Nujna-019-2008-09-17">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor javnih financ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">9C1379B6DD5F1406C12574B8002B5053</idno>
               <idno type="custom" subtype="day">94CFE278391C1D65C12574C7004100BA</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=pmagdt&amp;uid=94CFE278391C1D65C12574C7004100BA</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-KZNJF-Nujna-019-2008-09-17.KZNJF" n="019">
               <name>Nujna</name>
               <date when="2008-09-17"/>
            </setting>
         </settingDesc>
         <particDesc>
            <listOrg>
               <org xml:id="SDT4-KZNJF-Nujna-019-2008-09-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-KZNJF-Nujna-019-2008-09-17.KZNJF">
                        <orgName key="KZNJF">Komisija za nadzor javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA NADZOR JAVNIH FINANC</stage>
            <stage type="session">19. nujna seja</stage>
            <stage type="date">(17. september 2008)</stage>
            <stage type="chairman">Sejo je vodil Milan Petek, predsednik komisije.</stage>
            <stage type="time">Seja se je pričela ob 9.02.</stage>


            <sp xml:id="SDT4-KZNJF-Nujna-019-2008-09-17.sp1">

               <speaker>PREDSEDNIK MILAN PETEK:</speaker>

               <p>Pričenjam 1. nadaljevanje 19. nujne seje komisije.</p>
               <p>Obveščam vas, da nisem dobil nikakršnega opravičila za neudeležbo na seji, tako
               ugotavljam, da so na seji prisotni vsi člani komisije, s tem da gospoda Rudija
               Veršnika s pooblastilom nadomešča gospod Robert Hrovat iz SDS.</p>
               <p>Prehajamo na nadaljevanje obravnave točke dnevnega reda, ki je imela naziv in ima še
               vedno naziv "financiranje spornih menedžerskih odkupov s strani bank, pretežno v
               državni lasti". Gradivo za to točko je bilo posredovano že za prvi sklic prvega dela
               seje. Naknadno ste prejeli dopis po končani seji, s katerim smo zaprosili Banko
               Slovenije, Novo Ljubljansko banko in Novo kreditno banko Maribor za dodatna gradiva
               oziroma pojasnila k točki oziroma temam, ki jih obravnavamo. Posebej sem v dopisu
               izrazil tudi pričakovanje in upanje, da se bo današnje seje udeležil minister za
               finance dr. Andrej Bajuk, na katerega je na prejšnji seji tudi letelo nekaj kritik,
               zaradi tega, ker smo menili, da bi s svojo prisotnostjo izboljšal možnost sprejemanja
               odločitev in pokazal tudi, da pri tem ne gre za podcenjevanje in nevrednotenje dela
               te komisije, ki je eden izmed organov parlamenta. Vendar danes ugotavljamo, da ga na
               seji ni in da ga zamenjuje državni sekretar, gospod Andrej Šircelj. Med nami je tudi
               gospa Katja Božič z Ministrstva za finance, ki je bila tudi zadnjič med nami v družbi
               z gospodom Lavričem.</p>
               <p>Torej, na ta način ugotavljamo, da so na seji prisotni: Poslanska skupina Zares, ki
               jo zastopa gospod Vili Trofenik, Vlado, kot sem rekel, predstavlja gospod Šircelj,
               Banka Slovenije se je za sejo opravičila - ne vem, ali ste dobili opravičilo, če
               niste člani komisije dobili opravičila, sporočam, da je gospod Božo Jašovič napisal,
               da se zaradi prej dogovorjenih obveznosti nadaljevanja nujne seje ne more udeležiti;
               gospod mag. Žiga Lavrič na seji prisoten, verjetno je zadnjič ugotovil, da je bolj
               prisoten kot državljan Žiga Lavrič vplival na to, da ga danes ni; Ministrstvo za
               finance, kot sem rekel, zastopa gospa Katja Božič; Uprava Nove Ljubljanske banke je
               tako kot zadnjič ugotovila, da je vabilo prejela 15.9.2008 in da se uprava zaradi že
               vnaprej dogovorjenih poslovnih obveznosti seje ne more udeležiti. Sam osebno menim,
               da je s tem izkazala ponovno podcenjevanje in neustrezen odnos do komisije. Mislim,
               da je bližina te hiše in veččlanska uprava izgovor, ki ga danes, vsaj po moji
               presoji, ni možno akceptirati, vendar nikogar ne moremo prisiliti, da bi bil na seji;
               Uprava Nove kreditne banke Maribor, ki je bila zadnjič prisotna na seji, je tudi
               poslala opravičilo, ob tem da je poslala še razlago za določena vprašanja, ki so bila
               postavljena v tem spremnem dopisu <stage>(to razlago ste dobili)</stage>. Naj pa samo zaradi
               ugotavljanja prisotnosti ugotovim, da je uprava banke napisala, da se zaradi
               neodložljivih obveznosti seje ne more udeležiti.</p>
               <p>Tako smo izčrpali vse tisto, kar je v uvodu seje treba povedati.</p>
               <p>Najprej dajem besedo kar gospodu Trofeniku, ki ga pozivam, ali je od prejšnje seje
               pa do danes pri njih nastala okoliščina, ki bi jo radi predstavili prisotnim članom
               komisije in javnosti, seveda če smatra, da je to potrebno. Gospod Trofenik, je z vaše
               strani potreben uvod? Izvolite.</p>
            </sp>
            <sp xml:id="SDT4-KZNJF-Nujna-019-2008-09-17.sp2">

               <speaker>VILI TROFENIK:</speaker>

               <p>Hvala za besedo. Lep pozdrav vsem prisotnim! Mi smo pozvali edino dodatno še javno
               ministra za finance, da se udeleži oziroma se odzove povabilu na današnjo sejo in nam
               posreduje ustrezne podatke, zaradi katerih smo zadnjič prekinili to sejo. Zato bi se
               vzdržal kakršnegakoli komentarja, ker mogoče bomo le dobili kake podatke, ker je to
               temeljni problem in razlog, zaradi katerega smo sejo prekinili. Če pa dovolite,
               predsednik, pa samo še to: dobili smo res dva papirja, enega od Banke Slovenije in
               enega od NKB Maribor. <stage type="mag"/><stage>(Nadaljevanje)</stage> Jaz
               osebno in naša poslanska skupina od bank ni pričakovala, glede na njihovo vlogo,
               kakih dodatnih podatkov, čeprav so vsi dobrodošli. In enako razumemo tudi odsotnost
               uprave Nove Ljubljanske banke, ki se ni odzvala niti na prvi del seje niti danes;
               pričakovali bi, da bi bili pri svojih izgovorih kaj bolj inovativni, ker "zaradi
               obveznosti" ali ta, jaz temu pravim ignoranca komisije, smo vajeni v tem mandatu od
               vodstva Kada, Soda pa še koga, vedno ko pridejo v zadrego in bi morali poročati, si
               pač najdejo izgovor, po domače povedano, ne upajo priti. Bi pa počakal, da vidimo,
               ali nas je Ministrstvo za finance v skladu z našimi pričakovanji pozitivno
               presenetilo ali ne.</p>
            </sp>
            <sp xml:id="SDT4-KZNJF-Nujna-019-2008-09-17.sp3">

               <speaker>PREDSEDNIK MILAN PETEK:</speaker>

               <p>Hvala lepa. Najprej samo še, ker smo pri uvodu v sejo, gospod Trofenik je napovedal,
               sam sem pa želel ravno tako dati besedo Ministrstvu za finance oziroma predstavniku
               Vlade, gospodu Širclju. Izhajam iz tega, gospod Šircelj, ne vem, koliko ste
               spremljali in bili obveščeni o prejšnji seji, pogrešali smo ministra, pogrešali smo
               njegove informacije, pogrešali smo njegov pogled na financiranje prevzemov, torej,
               pogrešali smo njegov pogled in razmišljanja o vlogi bank, o izpostavljenosti bank, o
               tem, kako je Vlada sodelovala preko svojih predstavnikov pri delovanju v nadzornih
               svetih pretežno v državnih bankah. Tega takrat ni bilo možno dobiti. Danes, ko je ta
               kriza na finančnem trgu še večja, ko vemo, da se na področju nepremičnin dogajajo
               usodni koraki, ko vemo, da padajo vrednosti delnic, tistih, ki so na borzi, in da se
               povečuje izpostavljenost bank, zaradi tega je vaš pogled na to situacijo in na to
               kreditiranje oziroma financiranje prevzemov zelo pomemben. Zato pričakujemo, da boste
               to vlogo namesto Bajuka prevzeli vi. Izvolite, gospod Šircelj.</p>
               <p><stage>/Oglašanje v ozadju./</stage> Samo malo, da vidim, za kaj gre - imaš proceduralno ali kaj?
               Če je proceduralno, mora imeti prednost, tako da vas prosim samo malo potrpljenja.
               Izvoli, gospod Cvikl.</p>
            </sp>
            <sp xml:id="SDT4-KZNJF-Nujna-019-2008-09-17.sp4">

               <speaker>MAG. MILAN M. CVIKL:</speaker>

               <p>Hvala lepa, gospod predsednik. Lep pozdrav vsem! Zadnjič smo protestirali proti temu,
               da je bil sem poslan gospod državni sekretar, ki je seveda zavezan molčečnosti, zato
               ker je bivši predsednik nadzornega sveta ene od pomembnih finančnih institucij. Zato
               smo pričakovali, da bo prišel minister za finance ali nekdo, ki tega konflikta
               interesov nima. Hkrati pa je bilo zadnjič na sami seji s strani predstavnikov
               vladajoče koalicije, gospoda Starmana, ki ga danes ni - ne gospoda Starmana, se
               opravičujem, gospoda Veršnika, ki ga danes ni, se opravičujem, gospod Starman bi si
               to celo upal narediti - predlagano, da sejo, če to zahteva tajnost podatkov, zapremo
               za javnost.</p>
               <p>Mislim, da je v interesu predvsem Državnega zbora, da pozna vse detajle potencialno
               problematičnih prevzemov. To je nenazadnje koalicija na seji 3. junija 2008 s
               sklepom, ki ga je sprejela, celo ugotovila. Koalicija je ugotovila, da je treba
               preveriti vlogo poslovnih bank pri prevzemih večinskega deleža in tako naprej, in ali
               so se upoštevali predpisi. Najmanj, kar je bilo s tem političnim sklepom sprejeto, je
               bil izražen sum, da je bilo vse v redu.</p>
               <p>Zato, gospod predsednik, predlagam, zato da bo lahko gospod Šircelj govoril o vsem,
               kar Vlada ve, predpostavljam pa, da je Vlada predlagala takšen sklep, sejo zapremo za
               javnost, zato da ne bo dvomov o tem, ali lahko poslanci izvemo vse. <stage type="mag"/> <stage>(nadaljevanje)</stage> Potem pa, če ne, ko bomo izvedeli kar bomo
               izvedeli, potem pa bomo lahko bolj suvereno odločali tako o tem ali so tisti sklepi,
               v narekovaju, "3. junija bili smiselni" in ali poročilo Banke Slovenije in pa
               predvsem poročilo Ministrstva za finance kaže pač ustrezen odgovor Državnemu
               zboru.</p>
               <p>In na koncu samo še to. Jaz se čudim, ampak jaz ne vem da bi Svet Banke Slovenije in
               uprava NKBM in uprava NLB in vsi ti ljudje, ki so bili vabljeni pa jih ni bilo ta
               teden na volilnih aktivnostih. Mislim, zelo me čudi. Poslanci se zberemo, četudi ima
               vsak svoje obveznosti. Minister za finance, razumem, da je v krizi, ampak ti nekateri
               gospodje pa predpostavljam, da razen če rešujejo siceršnjo finančno krizo, ki je
               mislim, da ni nobenega razloga, da bi sem prišli. Potrebno pa se je seveda vprašati
               in to moramo danes; končujem; to moramo danes izvedeti ali je ta potencialna finančna
               kriza v Sloveniji tudi rezultat neustreznega delovanja, ki ga je politično koalicija
               oznanila s sklepom in seveda za to zahtevala da se preveri utemeljenost, če hočete
               pravilnost upoštevanja predpisov minimalnih jamstev in tako naprej.</p>
               <p>Tako da jaz predlagam predsednik, da zapremo sejo za javnost zato, da ne bo nobenih
               dilem, da nam predstavnik gospod državni sekretar, je državni sekretar v Kabinetu
               predsednika Vlade, predpostavljam da ima najbolj celovite informacije, še bolj
               celovite kot minister za finance in da potem po končani seji, po končanem zaprtem
               delu tudi javno razpravljamo o predlogih sklepov.</p>
            </sp>
            <sp xml:id="SDT4-KZNJF-Nujna-019-2008-09-17.sp5">

               <speaker>PREDSEDNIK MILAN PETEK:</speaker>

               <p>Med tvojim nastopom sem te hotel popraviti, en lapsus se ti je zgodil. Ni nobenega
               razloga, da bi sem prišli, si rekel, verjetno si mislil da ni razloga, da naj ne bi
               prišli.</p>
               <p>Torej, imamo proceduralni predlog da zapremo sejo. Jaz, če bi imeli danes
               kakršenkoli pisni material za to, da bi sejo zapirali, bi to sam seveda naredil.
               Vendar, zdaj moram vprašati gospoda Širclja ali namerava v svojem nastopu pred
               komisijo podajati in uporabljati podatke za katere meni, da če bi jih posredoval na
               zaprti seji so potrebni oziroma so takšni, da bi morala biti zaprta seja. Torej,
               njemu nalagam in prepuščam odgovor ali bo posredoval takšne podatke, da terja da se
               seja zapre. Če boste to, gospod Šircelj, odgovorili in tudi realizirali, bom sejo
               zaprl. V kolikor pa nam boste rekli, da ne bo noben podatek takšen, ki bi terjal
               zaprto sejo, seveda tega ne bom naredil.</p>
               <p>Izvolite.</p>
            </sp>
            <sp xml:id="SDT4-KZNJF-Nujna-019-2008-09-17.sp6">

               <speaker>MAG. ANDREJ ŠIRCELJ:</speaker>

               <p>Hvala lepa. Spoštovani gospod predsednik, spoštovane poslanke, spoštovani poslanci,
               spoštovana javnost.</p>
               <p>Jaz moram seveda danes povedati, da Ministrstvo za finance, Vlada deluje v okviru
               svojih pristojnosti in na podlagi tega seveda razpolaga z določenimi informacijami.
               Vendar moram tukaj povedati, da te informacije, glede na to, da gre za poslovno
               tajnost banke niso takšne narave, da bi bilo treba sejo zapreti za javnost. Z drugimi
               besedami lahko povem, da danes seveda tiste informacije, ki jih je dala Banka
               Slovenije na prejšnji seji in ki dejansko izpričujejo tudi poslovanje bank oziroma
               kako so banke poslovale pri dajanju določenih posojil oziroma kreditov, da tisti
               podatki izražajo tisto s čimer v tem trenutku razpolaga tudi Ministrstvo za finance.
               Jaz detajlnih informacij, tudi glede na pristojnosti Ministrstva za finance in
               ministra za finance v tem trenutku nimam. Lahko pa zagotovim, da vsi nadzorni organi,
               tukaj mislim seveda tudi na Agencijo za trg vrednostnih papirjev, tukaj mislim seveda
               tudi na Urad za varstvo konkurence, poleg tega tudi Banka Slovenije delujejo na
               takšen način, da imajo nadzor na poslovanjem bank, da dejansko ugotavljajo in so tudi
               že ugotovile da ta zadnja kriza, ki se je zgodila pred 2, 3 dnevni v Združenih
               državah Amerike ne bo imela neposrednega vpliva na poslovanje domačih bank. <stage type="mag"/> <stage>(nadaljevanje)</stage> Skratka, da je bančni sistem v
               Sloveniji stabilen in seveda bom rekel, da so prihranki varni. Glede na same zakonske
               določbe, tako Zakona o gospodarskih družbah, kot Zakona o bankah želim tukaj
               poudariti, da te zakonske določbe tudi omejujejo tako člane nadzornih svetov pri
               dajanju teh informacij in iz tega vidika določenih informacij ni možno pridobiti.
               Lahko pa potrdim oziroma rečem, da se izpostavljenost bank pri dajanju teh kreditov
               ni bistveno povečala in seveda zagotavlja varno in stabilno poslovanje bank.</p>
               <p>Drugo vprašanje je seveda...</p>
            </sp>
            <sp xml:id="SDT4-KZNJF-Nujna-019-2008-09-17.sp7">

               <speaker>PREDSEDNIK MILAN PETEK:</speaker>

               <p>Gospod Šircelj, jaz bi vas rad prekinil samo, ker smo pri proceduralnem ugotavljanju
               ali obstajajo potrebe za zaprtje seje, vas bom tukaj ustavil...</p>
            </sp>
            <sp xml:id="SDT4-KZNJF-Nujna-019-2008-09-17.sp8">

               <speaker>MAG. ANDREJ ŠIRCELJ:</speaker>

               <p>Ne.</p>
            </sp>
            <sp xml:id="SDT4-KZNJF-Nujna-019-2008-09-17.sp9">

               <speaker>PREDSEDNIK MILAN PETEK:</speaker>

               <p>Torej, zagotavljate da ne bo takšnih podatkov, ki bi terjali zaprtje. In nadaljevali
               bomo tudi s predstavitvijo z vaše strani.</p>
               <p>Torej gospod Cvikl, ker je bil predlog tvoj za zaprto sejo, če bodo za to elementi,
               imaš besedo.</p>
               <p>Izvoli.</p>
            </sp>
            <sp xml:id="SDT4-KZNJF-Nujna-019-2008-09-17.sp10">

               <speaker>MAG. MILAN M. CVIKL:</speaker>

               <p>Gospod predsednik, hvala za besedo.</p>
               <p>Bila je zelo zanimiva poanta povedana s strani gospoda Širclja. Torej, vi trdite, da
               pravzaprav so odgovori korektni, da je Banka Slovenije povedala, da ni bilo nobenih
               kršitev predpisov. Torej, glede na to da je Banka Slovenije to povedala nekaj dni po
               tistem, ko je bil takšen sklep sprejet v Državnem zboru, torej vi ocenjujete da je
               bil ta sklep nepotreben?</p>
            </sp>
            <sp xml:id="SDT4-KZNJF-Nujna-019-2008-09-17.sp11">

               <speaker>PREDSEDNIK MILAN PETEK:</speaker>

               <p>Ne, jaz...</p>
            </sp>
            <sp xml:id="SDT4-KZNJF-Nujna-019-2008-09-17.sp12">

               <speaker>MAG. MILAN M. CVIKL:</speaker>

               <p>Dovolite da končam.</p>
            </sp>
            <sp xml:id="SDT4-KZNJF-Nujna-019-2008-09-17.sp13">

               <speaker>PREDSEDNIK MILAN PETEK:</speaker>

               <p>Milan, jaz zdaj ne bi te polemike vodil. Mi smo pri vprašanju procedure ali naj
               zapremo ali ne.</p>
            </sp>
            <sp xml:id="SDT4-KZNJF-Nujna-019-2008-09-17.sp14">

               <speaker>MAG. MILAN M. CVIKL:</speaker>

               <p>Lahko končam. Bom takoj.</p>
            </sp>
            <sp xml:id="SDT4-KZNJF-Nujna-019-2008-09-17.sp15">

               <speaker>PREDSEDNIK MILAN PETEK:</speaker>

               <p>Zdaj, če nimaš nobenih drugih argumentov za zaprtje...</p>
            </sp>
            <sp xml:id="SDT4-KZNJF-Nujna-019-2008-09-17.sp16">

               <speaker>MAG. MILAN M. CVIKL:</speaker>

               <p>Samo še to bi prosil, da seveda upoštevate pri tem tudi vlogo Ministrstva za finance,
               kot lastnika dveh največjih bank, ne samo kot regulatorja. Parafraziram Janeza Janšo.
               Janez Janša je rekel finskemu predsedniku vlade: "Vi kot lastnik Patrie morate vedeti
               vse kar se o Patrii dogaja." In zato parafraziram tukaj in ponavljam tudi za vas
               vprašanje. Vi ste lastnik dveh največjih bank in ste kot lastnik dveh največjih bank
               trdili, koalicija, da je v teh bankah nekaj zelo narobe. Zdaj pa imamo tukaj poročilo
               in predpostavljam, da boste pri pojasnjevanju tega tudi to svojo vlogo posebej
               poudarili. Zakaj nekoč ali nekaj tednov nazaj sum, zdaj pa vidimo, da je bilo v
               bistvu predvsem zelo veliko prahu?</p>
            </sp>
            <sp xml:id="SDT4-KZNJF-Nujna-019-2008-09-17.sp17">

               <speaker>PREDSEDNIK MILAN PETEK:</speaker>

               <p>Dobro.</p>
               <p>Naj samo nadaljujem na ta način. Zadnjič smo opravili sejo, vsi smo ugotavljali, da
               je bila korektna, da je bila dobra seja, strokovno vodena seja, strokovno
               razpravljano na seji. Relativno malo politiziranja in jaz bi rad da danes nadaljujemo
               na ta način. Argumentov za zaprtje seje do sedaj ni bilo videti. Če bo kdo smatral,
               da je potrebno imeti sejo zaprto, bom jaz reagiral takrat, ko bo to kdo posebej
               izrecno to zahteval.</p>
               <p>Gospod Trofenik je dvignil roko. Vili, imaš besedo samo če je proceduralne narave ta
               tvoj dvig. Če je razprava, je seveda nadaljevanje možno. Proceduralno? Izvoli.</p>
            </sp>
            <sp xml:id="SDT4-KZNJF-Nujna-019-2008-09-17.sp18">

               <speaker>VILI TROFENIK:</speaker>

               <p>Jaz bom takole rekel, da podpiram predlog gospoda Cvikla za zaprtje seje. In bi rad
               poudaril, da smo predlagatelji predlagali to sejo izključno s ciljem, da se z vidika
               lastništva dveh največjih bank, lastništvo zastopa v imenu Republike Slovenije Vlada
               oziroma Ministrstvo za finance, pojasni dodeljevanje kreditov za menedžerske odkupe.
               Banka Slovenije in upravi obeh bank so bili dobrodošli. Ničesar novega niso povedali
               in zdaj izjavo spoštovanega državnega sekretarja razumem, ki pravi, da ni treba
               zapirati seje, ker ne bo posredoval nobenih takšnih podatkov, da ne želijo razkriti
               podatkov. To je temeljni problem. Niti tistih podatkov ne, ki jih je premier z delom
               teh podatkov na javni odprti seji Državnega zbora z njimi operiral. Konkretno z
               višino kredita, kreditojemalcem in kreditodajalcem. In poudarjam, ta komisija oziroma
               člani nimajo nič manj pooblastil da izvedo te podatke z vidika lastništva, to se
               pravi pretežno v državni lasti, kot premier ali člani vlade. Zato izjava, da ni
               potrebno seje zapreti je napoved. Jaz sem prepričan, da za razkritje teh podatkov je
               potrebno, je napoved že vnaprej, da ne bo novih resnic. Zato bi jaz na nek način
               podprl in to razumem, da se napravi določen pritisk na predstavnika vlade, da vendar
               razkrije in se zaveda odgovornosti za kaj gre. Ostalo pa v razpravi.</p>
            </sp>
            <sp xml:id="SDT4-KZNJF-Nujna-019-2008-09-17.sp19">

               <speaker>PREDSEDNIK MILAN PETEK:</speaker>

               <p>Dobro, očitno je proceduralni predlog še vedno v veljavi in o proceduralnem predlogu
               je treba glasovati, kljub temu, da sem jaz prej pač tolmačil ali menil, da skozi
               odgovor gospoda Širclja ni potrebe. Torej, ta predlog je še vedno v veljavi - bom
               dal, gospod Testen, besedo. <stage type="mag"/><stage>(Nadaljevanje)</stage>
               Naj, preden glasujemo o proceduralnem predlogu oziroma izrazimo tudi obrazložitve
               glasu, povem, da je - samo zato, da vemo, preden bomo zaprli sejo, če jo bomo zaprli
               - Banka Slovenije posredovala pisni odgovor, v katerem piše, da je znašal delež
               izpostavljenosti bank v pretežno državni lasti, to so NLB, NKBM in Poštna banka
               Slovenije, do omenjene družbe celotne izpostavljenosti bančnega sistema do treh družb
               po stanju na dan 30.6.2008 35,1%. Torej, govorimo o izpostavljenosti, mislim, da ta
               podatek še takrat ni bil znan, torej, to je novi podatek. Drugo, da je Nova kreditna
               banka Maribor podala informacijo, kako reagira, kadar pride do zmanjševanja vrednosti
               zastave oziroma hipoteke ali pa zavarovanja plačil. Tako da opozarjam samo, da delne
               odgovore na tista vprašanja, ki so bila postavljena na zadnji seji, imamo. Danes smo
               pač pričakovali od ministra oziroma predstavnika Vlade, da nam razodene podatke, ki
               bi lahko služili in bili podlaga za sklepanje o predlogih sklepov, ki so bili
               predlagani.</p>
               <p>Na glasovanje dajem proceduralni predlog o zaprtju seje, s tem da dajem prehodno
               možnost obrazložitve glasu. Gospod Testen.</p>
            </sp>
            <sp xml:id="SDT4-KZNJF-Nujna-019-2008-09-17.sp20">

               <speaker>CIRIL TESTEN:</speaker>

               <p>Hvala za besedo. Lep pozdrav vsem skupaj! No, jaz menim, da ni razloga, da bi bila
               seja zaprta. Predvsem zaradi tega, ker nismo dobili nobenega gradiva, ki bi temu tako
               narekovalo, pa tudi stališče in izjava gospoda Širclja, ki je edini, ki ima določene
               podatke; tu očitno drugi takih podatkov, s katerimi se ne bi smelo na odprti seji
               operirati, nimate oziroma nimamo. Zato menim, da je seja lahko odprta in da se
               pogovorimo o teh zadevah, ki so možne. Mislim, da tudi če bi bila zaprta seja, veliko
               podatkov glede na zakonodajo ne bi mogli dobiti, ker mislim, da razen nadzornih
               svetov ministrstvo s temi podatki tudi ne razpolaga in ne sme razpolagati.</p>
            </sp>
            <sp xml:id="SDT4-KZNJF-Nujna-019-2008-09-17.sp21">

               <speaker>PREDSEDNIK MILAN PETEK:</speaker>

               <p>Želi še kdo obrazložiti glas? Gospod Hrovat.</p>
            </sp>
            <sp xml:id="SDT4-KZNJF-Nujna-019-2008-09-17.sp22">

               <speaker>ROBERT HROVAT:</speaker>

               <p>Hvala lepa. No, tudi sam ne vidim potrebe po zapiranju seje. Zdaj toliko že poznamo
               gospoda Cvikla in njegove manire, da se potem kasneje, ko se zapre seja skriva za
               tajnostjo, in se potem kasneje manipulira s podatki. In sem absolutno za to, da seja
               ostane odprta.</p>
            </sp>
            <sp xml:id="SDT4-KZNJF-Nujna-019-2008-09-17.sp23">

               <speaker>PREDSEDNIK MILAN PETEK:</speaker>

               <p>Gospa Breda Pečan.</p>
            </sp>
            <sp xml:id="SDT4-KZNJF-Nujna-019-2008-09-17.sp24">

               <speaker>BREDA PEČAN:</speaker>

               <p>Hvala. Dober dan vsem! V imenu Poslanske skupine Socialnih demokratov bi rada
               povedala, da bomo podprli ta predlog, da se seja zapre, in sicer zaradi tega, ker -
               sicer je gospod Šircelj govoril o tem, da ni razloga za zapiranje, ker pač ni takih
               podatkov, ki bi bili lahko problematični zaradi javnosti, vendar mislimo, da tako
               gospa Božičeva kot gospod Šircelj imata zagotovo na razpolago tudi informacije, za
               katere ne bi bilo dobro, da bi se razkrivale pred javnostjo. Zaradi tega bi bilo
               dobro, da se lahko na zaprti seji brez skrbi za kakršnekoli možne tudi alarmantne
               informacije, ki se lahko pojavijo, glede na to, kaj se dogaja zdaj, recimo, s to 35%
               izpostavljenostjo teh treh bank, pa z zanimivimi informacijami, ki jih, recimo, noče
               dati Kad v zvezi s pokojninskim skladom in podobne zadeve. Tako da mislim, da bi bilo
               koristno sejo zapreti, in bom glasovala seveda skupaj z gospodom Cviklom za zaprtje
               seje.</p>
            </sp>
            <sp xml:id="SDT4-KZNJF-Nujna-019-2008-09-17.sp25">

               <speaker>PREDSEDNIK MILAN PETEK:</speaker>

               <p>Vili Trofenik.</p>
            </sp>
            <sp xml:id="SDT4-KZNJF-Nujna-019-2008-09-17.sp26">

               <speaker>VILI TROFENIK:</speaker>

               <p>Hvala. Kot sem že prej povedal, bom glasoval za. Zakaj za zaprtje seje - da se
               ustvarijo pogoji za temeljni cilj, ki je bil postavljen, ko smo predlagali sklic te
               seje. Temeljni cilj je razkriti podatke ali udeležbo <stage type="mag"/><stage>(Nadaljevanje)</stage> treh državnih bank, ki so v pretežni lasti Republike
               Slovenije, pri financiranju menedžerskih odkupov. To je bistvo. Od Banke Slovenije ni
               možno več pričakovati nobenih glede na njeno vlogo. Od uprav bank, razumem, tudi ne,
               z vidika varovanja poslovne tajnosti. In ker je z različnih vidikov financiranje
               menedžerskih odkupov sporno in so ga v bistvu omogočile državne banke, je treba to
               razkriti. In da se ustvarijo pogoji za razkritje, je treba sejo zapreti, čeprav bi
               bil po drugi strani zelo zainteresiran, da javnost to vidi. Če bo predstavnik Vlade
               izkoristil to priliko, ki jo dobiva v primeru zaprtja seje, je seveda drug problem.
               Ob tem pa naj še povem, ob vsem spoštovanju Banke Slovenije in pristojnih - da
               komentiram, zakaj to še bolj podpiram -, ta podatek o 35% izpostavljenosti oziroma
               kot je bilo napovedano v uvodu, da se ni povečala, nič ne pove, spoštovani člani in
               članice in javnost, ker v poročilu iste Banke Slovenije je eksplicitno napisano, da
               je večina teh kreditov dana v poletnih mesecih ali proti jeseni in je to neke vrste
               zakonitost v poslovanju bank. Zato podatek 30.6.2008 za komentar glede na leto 2007
               prav ničesar ne pove. In to je, smatram, tudi žaljiv odnos do članov te komisije ali
               do poznavanja ali vedenja o tej problematiki.</p>
               <p>Še enkrat, podpiram predlog za zaprtje seje. Hvala.</p>
            </sp>
            <sp xml:id="SDT4-KZNJF-Nujna-019-2008-09-17.sp27">

               <speaker>PREDSEDNIK MILAN PETEK:</speaker>

               <p>Hvala lepa. Kot predsednik komisije bom očitno s svojim glasom odločilno vplival na
               to, kako se bo nadaljevala seja. Naj povem, da bom glasoval za zaprtje seje, zaradi
               tega, ker pričakujem in ocenjujem, da je možno, da bosta gospod Šircelj in gospa
               Božičeva pa le na zaprti seji posredovala tiste podatke, do katerih imata zdaj
               določene zadržke. V obrazložitvi glasu in v odločanju o zaprtju seje ne sodeluje
               nasprotna stran, torej Vlada, zato vam, gospod Šircelj, ne morem dati besede. Mi smo
               dolžni samo še glasovati.</p>
               <p>Torej, kdo je za to, da se sprejme proceduralni predlog, da se seja zapre za
               javnost? <stage>(4 člani.)</stage> Kdo je proti? <stage>(3 člani.)</stage></p>
               <p>Sporočam torej preko medija, ki nas spremlja, televizije, da smo z glasovanjem
               sprejeli odločitev za zaprto sejo.</p>
               <p>Ko bomo zaprti del seje končali, napovedujem, da bomo nadaljevali na odprtem delu;
               kdaj bo to, bodo gledalci in tisti, ki sedaj ne bodo prisostvovali na seji, izvedeli
               naknadno. Hvala lepa zaenkrat.</p>
               <p>Odrejam 10 minut pavze, da se tehnično usposobimo za zaprto sejo.</p>
               <p><stage type="time">(Odprti del seje je bil prekinjen ob 9.30 in se je nadaljeval ob 11.14.)</stage> <stage type="mag"/>
               </p>
            </sp>
            <sp xml:id="SDT4-KZNJF-Nujna-019-2008-09-17.sp28">

               <speaker>PREDSEDNIK MILAN PETEK:</speaker>

               <p>Nadaljujemo 19. nujno sejo komisije, in sicer na način, da delujemo javno.</p>
               <p>Morda zaradi tega, da boste tisti, ki niste prisostvovali seji, in seveda javnost
               slišala, kaj smo počenjali to uro - govoril bom samo o tistem, kar je lahko javno
               povedati. Ministrstvo za finance zagotavlja, da deluje v okviru svojih pristojnosti
               in da razpolaga v zvezi s prevzemi samo s podatki, ki jih ima in jih je posredovalo
               že na seji, ki je bila 10.9.2008, torej nima nobenih novih podatkov. Ministrstvo
               meni, da so sklepi Državnega zbora na julijski seji ustrezni, da pa ukrepov,
               sprejetih na seji, ki so naloženi posameznim institucijam, ne pozna in jih ne more
               komentirati. O konkretnih poslih v zvezi s posojili in prevzemi Vlada nima novih
               podatkov. Meni, da so vsi tisti, ki so poklicani, da spremljajo trenutno finančno
               situacijo na finančnem trgu in pripravljajo ustrezne ukrepe za preprečevanje
               tveganja, delujejo ustrezno in da preprečujejo odmike pri stabilnosti in varnosti
               slovenskega bančnega sistema. Menijo, da je Banka Slovenije tista, ki je pristojna,
               da spremlja in uravnava ravnanja bank pri zavarovanju kreditov, torej da reagira in
               zahteva od bank ustrezno korekcijo pri zavarovanjih. Gospod Šircelj pravi, da Vlada
               pripravlja in spremlja okvir za delovanje bank z ukrepi, ki jih izpelje preko Urada
               za varstvo konkurence in Agencije za trg vrednostnih papirjev. Vlada ne dvomi, da je
               ravnanje in vloga Banke Slovenije v primeru, kot se zdaj dogaja v zadnjem obdobju,
               ustrezno. O tem, ali uprave bank pretežno v državni lasti ravnajo ustrezno, je v
               presoji organov nadzora oziroma nadzornih svetov, v katerih imajo tudi svoje
               predstavnike. Ministrstvo za finance se neposredno ne vpleta v postopke Banke
               Slovenije in ne sugerira in določa, kako naj pregleduje ravnanje bank pri nekaterih
               prevzemih, konkretno je mišljeno pri Istrabenzu.</p>
               <p>To je nekako povzetek iz tega, kar nam je ministrstvo oziroma gospod Šircelj oziroma
               predstavnik Vlade pojasnil, vezano na same prevzeme in financiranje prevzemov. S tem
               da smo na zaprti seji govorili tudi o drugih temah, ki so trenutno aktualne, o
               dogajanju na svetovnem bančnem in finančnem trgu, na nepremičninskem trgu, o vplivu
               in posledicah na slovenski trg. Vendar pa so tu že detajli, o katerih zdaj na javni
               seji, odprti seji ne bom govoril.</p>
               <p>Nadaljujemo torej na način, da smo odprti za javnost. Mislim, da smo zaključili
               razpravo in se počasi osredotočamo na predlagane sklepe. Dobili smo tudi predlog
               dodatnega sklepa. In ker je sklepe predlagala Poslanska skupina Zares, predlagam, da
               gospod Trofenik pojasni in pove, ali vse štiri sklepe, ki so predlagani, plus ta peti
               sklep, ali je kako drugače misliti ali pa bodo predlagali s sklepom. Gospod Trofenik,
               izvolite.</p>
            </sp>
            <sp xml:id="SDT4-KZNJF-Nujna-019-2008-09-17.sp29">

               <speaker>VILI TROFENIK:</speaker>

               <p>Hvala za besedo. Dovolite še par besed, preden preidem k predlaganim sklepom oziroma
               njihovemu utemeljevanju.</p>
               <p>Jaz sem podprl v imenu naše poslanske skupine proceduralni predlog za zaprto sejo.
               Dovolim si dati oceno, da na zaprti seji niso bili dani pričakovani odgovori na
               nekatera odprta vprašanja.</p>
               <p>Vračam se nazaj k razlogom oziroma direktno k povodu, zakaj smo predlagali to
               izredno sejo. Prvič zato, ker Vlada Republike Slovenije ni pripravila celovite
               informacije o poteku koncentracije kapitala, da ne citiram sklepa v celoti. Poleg
               tega je minister za finance neštetokrat v javnosti dajal izjave, da je odgovornost za
               kreditiranje ali odobravanje kreditov dveh največjih državnih bank za menedžerske
               prevzeme na upravah in nadzornih svetih, v katerih ima večino <stage type="mag"/><stage>(Nadaljevanje)</stage> Republika Slovenija - vemo, kdo imenuje člane v
               nadzornem svetu -, da niso vedeli, po domače povedano, za to. V razpravi, tako na
               javni seji kot sicer, se je ugotovilo, da temu ni v celoti tako. In mi smo seveda
               pričakovali, da bo Ministrstvo za finance oziroma Vlada razmislila o odgovornosti,
               ker obstajajo indici, da so nekateri člani nadzornih svetov v nekaterih primerih
               aktivno sodelovali pri zagotavljanju kreditov in še več, ne samo, da so aktivno
               sodelovali, da to sodelovanje ni bilo ravno čisto ali brez provizij.</p>
               <p>Zato ugotavljamo, da niti Vlada niti minister za finance nista odgovorila in nista
               izpolnila tistega, kar jim je Državni zbor na predlog pozicije izglasoval kot sklep.
               Celo več, prišli smo do ugotovitve, da je problematizacija tajkunov ali menedžerskih
               odkupov nekaterih kreditiranih s strani dveh državnih bank oziroma ki sta v pretežni
               lasti države, prišla v nemogoče situacijo: Vlada ugotavlja, da je ta vrsta
               tajkunizacije za Slovenijo škodljiva, in s tem se je možno strinjati, na drugi strani
               pa prihaja do ugotovitev predstavnikov Republike Slovenije v organih upravljanja teh
               bank, da so ti krediti okej z vidika profesionalnosti, to se pravi, da ni nič
               spornega. Prihajamo v situacijo, da odgovorni v tej državi ne vedo, kaj je levo, kaj
               je desno, kaj je prav, kaj ni prav. In zelo enostaven je zaključek, da je za
               izpostavljanje teme ali problema tajkunizacije Vlada bila zainteresirana samo do neke
               mere, dokler je to v funkciji predvolilne kampanje. Kakor hitro bi bilo pa treba to v
               celoti z vseh vidikov razčistiti, pomesti tako ali drugače z negativnimi stvarmi, se
               resno zamisliti nad izpostavljenostjo nekaterih bank kot posledico odobravanja
               kreditov za menedžerske odkupe, pa Vlada enostavno za to več ni zainteresirana.
               Postavlja se vprašanje, ali je bila izjava premierja na zadnji izredni seji iskrena,
               ko je predlagal "vrnimo se od patrij raje k problemu tajkunizacije, ki je resnejši",
               očitno da ne.</p>
               <p>Zato seveda ugotavljamo kot predlagatelji te seje, da gre za neodgovorno igro. Jaz
               obžalujem tudi, da v diskusijah praktično ni bilo več govora o problemu in tistemu,
               čemur je bila seja konkretno namenjena, ampak se je poskušalo, sicer do neke mere
               logično, s širšim mednarodnim okvirom zlasti finančne krize in drugih poskušati tako
               ali drugače zapolniti čas, da ne bi bilo treba dati konkretnih odgovorov, ki so zelo
               enostavni, biti bi morali jasni in bi lahko hitro opravili s to problematiko.</p>
               <p>Ali, kratko malo, da zaključim, ugotavljam, da ni volje, da se objektivno razčisti.
               Mogoče je krivda v predvolilnem času, ampak če bi Vlada prišla s celovitim poročilom,
               kot jo je zavezal Državni zbor, in ta sklep je predlagala pozicija, ne opozicija, še
               enkrat <stage type="mag"/><stage>(Nadaljevanje)</stage> poudarjam, opozicija se
               je z njim strinjala, ker razmišlja podobno o škodljivosti nekaterih poslov, ki bi naj
               bili na tak način opravljeni.</p>
               <p>Zato vztrajamo pri vseh štirih sklepih, z nekoliko popravljeno dikcijo prvega
               sklepa, kar sem napovedal že zadnjič, v tistem zadnjem delu, ki ga bom ponovil:
               "Komisija Državnega zbora za nadzor javnih financ ugotavlja, da iz poročil Banke
               Slovenije izhaja, da so menedžerski prevzemi v družbah Pivovarna Laško, Merkur in
               Istrabenz v pretežni meri financirale banke, ki so v večinski državni lasti."</p>
               <p>Potem pa poleg predlaganih štirih sklepov, ki smo jih predlagali ob sklicu oziroma
               predlogu za sklic te seje, predlagamo še enega, petega, ki je zelo preprost in je
               praktično posnetek ugotovitve stanja, in sicer: "Komisija Državnega zbora za nadzor
               javnih financ ugotavlja, da Vlada Republike Slovenije in pristojno Ministrstvo za
               finance komisije nista želela seznaniti, kakšna je bila vloga bank, ki so pretežno v
               državni lasti, pri prevzemih večinskega lastniškega deleža v družbah Pivovarna Laško,
               Istrabenz in Merkur ter o drugih spornih primerih koncentracije kapitala. Ker
               komisija zaradi nesodelovanja Vlade in pristojnega ministrstva ni mogla razjasniti
               vseh pogojev in okoliščin financiranja menedžerskih odkupov s strani bank, ki so
               pretežno v državni lasti, in dobiti odgovor o tem, zakaj so lastniki bank, Vlada
               Republike Slovenije in pristojno ministrstvo oziroma njihovi predstavniki v nadzornih
               svetih dopustili slednjo aktivnost, domneva, da so člani nadzornih svetov posojilno
               aktivnost bank za financiranje menedžerskih odkupov dopuščali z vednostjo Vlade."</p>
               <p>Naj opozorim še na dve dejstvi. Dobivali smo informacije po kapljicah. Ni pripombe
               na celovitost in profesionalnost poročila Banke Slovenije o izpostavljenosti
               slovenskih bank v letu 2007, izdanega v maju, in ni nekih resnejših pripomb na
               poročilo Banke Slovenije, ki ga je na zahtevo Državnega zbora posredovala. Vendar
               postopek za pridobitev tega poročila je bil zelo čuden: nismo ga dobili v primernem
               roku, dobili smo ga na mizo, na dan obravnave, in seveda pozneje se vidi, da so na
               Banko Slovenije določeni pritiski, saj je bila zadnjič na seji podana izjava, ki ni
               točna oziroma ki je lahko zavajajoča - da je delež bank, ki so v pretežni lasti
               Republike Slovenije, pri odobravanju kreditov tajkunom ali, če hočete, lepše
               povedano, za menedžerske odkupe skladen ali v razmerju tržnega deleža. Naj opozorim,
               da je ta izjava zelo vprašljiva ali zavajajoča. Zakaj? Številke trdijo drugače.
               Državne banke so odobrile v letu 2007 20 milijard in pol kreditov gospodarstvu, med
               katerimi so tudi ti krediti. Manjše slovenske banke, zaokroženo, da bo lažje, 6
               milijard 900 milijonov. In tuje banke ali pa banke, ki delujejo v Sloveniji in so v
               večinski tuji lasti, pa 17 in pol milijard. Seveda je iz tega zelo lahko ugotoviti,
               da je delež državnih bank ali pa bank, ki so v pretežni lasti <stage type="mag"/> <stage>(nadaljevanje)</stage> Republike Slovenije čez 70% pri kreditiranju. In
               to je v neskladju z izjavo, ki je bila dana in je lahko zavajajoča. To uporabljam
               samo kot ilustracijo, da je nekdo zelo nervozen in da se dogajajo dokaj čudne poti za
               pridobivanje potrebnih informacij ali podatkov za ustrezno sklepanje, zlasti pa za
               odpravljanje slabosti, nepravilnosti in da ne bom rekel še kaj drugega.</p>
               <p>Hvala lepa.</p>
            </sp>
            <sp xml:id="SDT4-KZNJF-Nujna-019-2008-09-17.sp30">

               <speaker>PREDSEDNIK MILAN PETEK:</speaker>

               <p>Hvala lepa.</p>
               <p>Mi smo pri razpravi o predlaganih sklepih. Kot je bilo rečeno, Poslanska skupina
               Zares meni, da je potrebno glasovati o vseh do sedaj predlaganih štirih in danes na
               novo vloženem petem sklepu in o tem sedaj teče razprava.</p>
               <p>Gospod Cvikl.</p>
            </sp>
            <sp xml:id="SDT4-KZNJF-Nujna-019-2008-09-17.sp31">

               <speaker>MAG. MILAN M. CVIKL:</speaker>

               <p>Hvala lepa.</p>
               <p>Najprej, se strinjam s tem kako ste vi povzeli zaprti del seje. Glede sklepov in
               vsega tega, kar pravzaprav zaključujemo današnji seji Komisije za nadzor javnih
               financ, pa je treba povedati naslednje. Opozoriti je treba na dejstva in potem seveda
               v luči teh dejstev bom tudi povedal kaj mislim o teh posameznih sklepih.</p>
               <p>Dvoumno jasno je, da so bili menedžerski prevzemi pospešeni po sprejemu Zakona o
               prevzemih. To je tudi Vlada odgovorila na moje poslansko vprašanje v oktobru lanskega
               leta. To si lahko pogleda vsakdo na spletni strani Državnega zbora, kjer je rekla "da
               so menedžerski prevzemi in Zakon o prevzemih pravzaprav namenjeni prostemu pretoku
               kapitala." To je bilo financirano z uporabo finančnega vzvoda. Ali je uporaba
               finančnega vzvoda legitimna v Sloveniji ali ne - opozicija je smatrala da to ni
               ustrezno in je to bilo tudi do leta 2006 prepovedano. Ni bilo mogoče do leta 2006
               zadolžiti ciljno družbo za to, da se iz dividend te družbe ob nižjih plačah, ob
               višjih maržah poplačuje kredite. Na to v svojem poročilu s številkami tudi opozarja
               Banka Slovenije. In Banka Slovenije je tukaj, mislim, svoje delo korektno opravila.</p>
               <p>Kje je problem? Problem je, da je iz tega nastal politični problem po tem, ko se je,
               kot pravijo moji kolegi, lani jeseni zdanilo in se je Janez Janša nekje novembra lani
               zbudil in je ugotovil, da potrebuje, v narekovaju, "sovražnika" in ta sovražnik so
               postali tajkuni. Zaradi tega smo imeli te seje, ki so rezultirale v sklep, ki pa je
               bil po mojem mnenju zelo problematičen. Sklep Državnega zbora, ki ga je sprejela
               koalicij, kjer je osumila banke, da so pravzaprav počele nekaj mimo veljavnih
               predpisov. Jaz mislim, da smo na zaprti seji, vse kar smo izvedeli, ugotovili, da je
               bil ta sum pravzaprav neutemeljen, ampak bil je pa dobro uporabljen in zlorabljen.
               Ampak, še vedno pa velja, da nam Vlada Republike Slovenije Državnemu zboru na to ni
               odgovorila. Vlada ni pripravila celovite informacije, ker bi pravzaprav morala
               povedati, da je v tej celoviti informaciji, da je potek koncentracije kapitala v teh
               družbah pravzaprav sprožila ona sama. To tudi nenazadnje potrjujejo številke. Dva
               menedžerska prevzema v prejšnjem mandatu in menedžerski prevzemi, tudi takšni, ki
               niso bili še nikjer, v narekovaju, "zaparkirani" prej preden je Janez Janša nastopil,
               ki so se zgodili zaradi tega ker je bilo omogočeno finančno vzvodje in ker je seveda
               tudi Ministrstvo za finance na denarni trg sprostilo v letu 2006, 2007 nekaj 100
               milijonov evrov sproščenih likvidnostnih virov zaradi odkupa obveznic. <stage type="mag"/> <stage>(nadaljevanje)</stage> In zato sam ocenjujem, da je to
               kar se dogaja ali kar se je dogajalo nekje od novembra lani v slovenskem političnem
               prostoru z napadanjem na celo lastne institucije, Vlada Republike Slovenije rekla
               "veste kaj, Državni zbor naj dokapitalizira banke, ampak te iste banke so počele
               nepravilnosti." to je pač Janez Janša povedal. Poročilo smo dobili. Danes ste na
               zaprti seji, predvsem gospa predstavnica Ministrstva za finance, tudi članica
               nadzornega sveta lahko povedala korektne stvari. Mislim, da ni nobenega na strani,
               bodisi opozicije, koalicije, ki dvomi v to kar je bilo povedano, ampak postavlja se
               veliko vprašanje - Zakaj je to Janez Janša moral početi? Zakaj so bili ti sklepi
               sploh potrebni? Zakaj vzbujati sum v ustreznost delovanja bank? In zato seveda bom
               jaz te sklepe podprl, z določenimi dopolnitvami, ki jih predlagam in jih bom zdaj
               predstavil.</p>
               <p>Glede prvega sklepa mislim, da je korektno to, kar je kolega povedal, da seveda
               izhaja, da so pač to pretežno banke financirale. Jaz bi celo dal neko ograjo ali
               dodatek k temu, da pretežno glede na svoj tržni delež. A veste, ko imajo banke višek
               likvidnih sredstev, potem iščejo ustrezne naložbe. In če je neka naložba postala
               legitimna po tem, ko je vlada dovolila uporabo finančnega vzvoda, četudi glede na to,
               kar zdaj pravi ATVP in UVK in tako naprej, to ni več ustrezno, so pač banke glede na
               svoja pooblastila to izvajale.</p>
               <p>Jaz mislim, da je tudi v redu, da ta drugi sklep ostaja. Zato ker Vlada Republike
               Slovenije nam na to ni odgovorila. Vlada Republike Slovenije se tukaj sklicuje na
               Banko Slovenije, Vlada Republike Slovenije, minister za finance, predsednik Vlade nam
               nista odgovorila in nista izvršila prvega sklepa in zato je prav, da drugi sklep,
               prvega sklepa Državnega zbora na svoji 37. izredni seji, in zato je prav, da ta drugi
               sklep ostane tako, kot je. Znotraj tega se lahko seveda tudi pojasnjuje vlogo teh
               raznih hčerinskih družb in tako naprej.</p>
               <p>Tretji sklep je seveda opozorilen. Jaz mislim, da je prav, da mi na ta sklep ponovno
               opozorimo. Kot komisija smo to tudi ustrezno izvajali. Predvsem s tem, da s tem nismo
               več obremenjevali bivšega predsednika nadzornega sveta s političnim pojasnjevanjem,
               ampak smo to izvedli na način, kot dobro veste. Tukaj z nami je gospod državni
               sekretar v Kabinetu predsednika vlade in mislim, da je to v redu.</p>
               <p>Glede osebne odgovornosti. Vlada je trdila, da je bilo nekaj narobe. Torej, naj se
               ugotovi ali obstaja ta osebna odgovornost. To mislim, da se lahko ugotovi z
               ustreznimi postopki. Ali bo potrebno koga razrešiti - to je stvar prihodnosti. Če so
               ti nekateri posli, predvsem tisti, ki kot pravi Banka Slovenije niso bili zavarovani,
               lahko potencialno kritični v nadaljnjih mesecih. Zato se mi zdi tudi četrti sklep s
               tem pojasnilom logičen.</p>
               <p>Glede petega sklepa, pa bi ga malo preformuliral in bi sicer rekel tako, da Vlada
               Republike Slovenije in pristojni minister za finance komisije ni želel seznaniti. Jaz
               moram reči naslednje, z vsem dolžnim spoštovanjem gospod državni sekretar v Kabinetu
               predsednika Vlade. Mene vaša vloga ne zanima. Mene zanima tukaj vloga ministra za
               finance. On je tisti, ki se pogaja ali pa bi se načeloma moral pogajati s
               predsednikom KBC, kot tistim, ki je njegov glavni partner. On je tisti, ki je v
               zadnjih mesecih dajal vsemogoče izjave. Predvsem pa on prvi do predsednika Vlade. In
               če seveda predsednik Vlade postavi tako pomembno tezo, ki celo rezultira v sklep
               Državnega zbora, da so banke počele stvari, ki, v narekovaju, "niso bile skladne s
               predpisi" bi pričakoval, da <stage type="mag"/><stage>(Nadaljevanje)</stage>
               minister za finance pride sem. Zato je ta sklep ugotovitveni, da Vlada ali pa
               predsednik Vlade in minister za finance ni želel seznaniti komisije z vlogo bank in
               tako naprej. Mene ne zanimate tukaj državni uradniki, državni sekretarji v kabinetu
               predsednika Vlade; vi ste, če razumem, odgovorni za vprašanja, kot se temu reče,
               davkov. Mene tu zanima minister za finance. Obžalujem, da minister za finance ni bil
               pripravljen iti niti na sejo Ecofina, ni bil pripravljen niti priti v Državni zbor
               pojasnjevat, kaj se dogaja v okviru evropskih naporov za reševanje krize, in to se mi
               zdi nedopustno.</p>
               <p>Zato bi predlagal, kolega predlagatelj sklepa, da tukaj preprosto rečemo "ugotavlja,
               da minister za finance komisije ni žele seznaniti". Niti ne bi govoril o Vladi, mene
               zanima minister za finance; on je tisti, ki je neposredno odgovoren. In, glejte, vsi
               ostali poslanci tudi kandidiramo, pa smo si danes dopoldne vzeli čas za to, in bi si
               lahko tudi minister za finance; mislim, da tudi kot predsednik NSi - verjetno njegova
               današnja volilna aktivnost ne bo pomembno vplivala na zaupanje slovenskih volivcev do
               njega kot predsednika NSi in hkrati kot ministra za finance. Mislim, da bi večjo
               odgovornost pokazal, če bi se danes odrekel predvolilnim aktivnostim, bil tukaj in
               pred slovensko javnostjo pojasnil ali pa se mogoče celo distanciral od predsednika
               Vlade, ki je še par mesecev nazaj trdil, da so banke počele sumljive posle, in rekel
               "niso", tako bi to izhajalo, ampak on tega ni bil pripravljen. In zato seveda ta
               domneva ostaja in je ministra za finance pač ustrezno s tem sklepom treba opozoriti.</p>
               <p>Tako da bom jaz vseh pet sklepov, s to dopolnitvijo, da v zadnjem sklepu govorimo o
               ministru za finance, podprl. In končujem, meni je neljubo, da moram zdaj uporabiti
               tezo, da je Vlada tudi kot lastnica banke posebej odgovorna. Jaz bi seveda želel, da
               bi Vlada razumela, da je odgovorna predvsem kot regulator finančnega sistema, kot
               predlagatelj zakonov in da je odgovorna tudi do slovenskih davkoplačevalcev. In da bi
               se ta Vlada vprašala, da je nekaj narobe v Sloveniji, če moramo leta 2008 iz denarja
               davkoplačevalcev, gospodje, dokapitalizirati banke, ki so še v lasti slovenske
               države, četudi smo leta 1990, aprila 1990, na svobodnih volitvah in ob vsem, kar smo
               v slovenski ustavi že takrat imeli, rekli, da je, poenostavljeno povedano,
               dokapitalizacija bank s strani davkoplačevalcev državni kapitalizem in državnega
               kapitalizma se v Sloveniji od leta 1990 pač več ne gremo. Zdaj smo pa v situaciji, ko
               smo to morali narediti. In bi rad, da bi se Vlada, da bi se minister Bajuk tega
               zavedal in da bi prišel sem pojasnjevat to svojo vlogo. Zakaj to pravim? To pravim
               zato, ker ne bi rad, da boste kolegi iz sedanje pozicije, za katero verjamem, da bo v
               naslednjem mandatu opozicija, naslednje leto zelo kritični, ker bo mogoče zaradi
               stanja stvari treba ponovno dokapitalizirati državne banke iz državnega proračuna. Ko
               enkrat vi vzbudite nezaupanje dolgoročnih lastnikov v slovenske banke, potem je zelo
               težko iz tega kroga izpeljati, še posebej upoštevaje to, kar se dogaja na slovenski
               in tujih borzah.</p>
               <p>Tako, to je, predsednik, moj prispevek k tem sklepom. Predlagam, če se zdaj kolegi
               strinjajo, da mogoče o vseh sklepih skupaj glasujemo, brez teh amandmajev. Hvala
               lepa.</p>
            </sp>
            <sp xml:id="SDT4-KZNJF-Nujna-019-2008-09-17.sp32">

               <speaker>PREDSEDNIK MILAN PETEK:</speaker>

               <p>Bomo videli. Gospod Testen.</p>
            </sp>
            <sp xml:id="SDT4-KZNJF-Nujna-019-2008-09-17.sp33">

               <speaker>CIRIL TESTEN:</speaker>

               <p>Hvala za besedo. No, menim, da bi 19. izredne seje in današnjega nadaljevanja sploh
               ne imeli, <stage type="mag"/><stage>(Nadaljevanje)</stage> če bi veliki pok
               uspel. Očitno se je nekaj zgodilo, da stvari niso šle v tako smer, kot so načrtovali
               pripravljavci tega velikega poka, in potem kot posledica tega je bilo treba dobiti
               pasje bombice, s katerimi se pa vsekakor na drug način poskuša vplivati na volivce
               ter skuša očrniti Vlado in koalicijo na čim bolj grob način. Mislim, da je bilo v
               preteklosti, se pravi, v preteklih tednih in mesecih ter dnevih izrečenih preveč
               laži, preveč zavajanj, preveč diskreditacij, da bi tem istim ljudem še kdo lahko
               verjel. Mislim, da so to poskusi iz nekega obupa.</p>
               <p>Kar se tiče samih sklepov, sem že zadnjič sicer povedal, da sklepov ne podpiram. Ne
               podpiram prvega sklepa zaradi tega, ker piše "v pretežni meri", prejšnja solucija je
               bila še slabša; jaz ne morem iz tega poročila Banke Slovenije sklepati, da je bilo v
               pretežni meri financirano na tak način. Drugi sklep na nek način negira ta prvi
               sklep. Kar se tiče četrtega sklepa, mislim, da je Vlada kot lastnik teh bank oziroma
               kot Vlada, ki v imenu države upravlja s temi bankami, reagira, ko bo sama ugotovila,
               da je kaj narobe s kakšnim nadzornikom. Mislim, da ti sklepi, da jih mi na komisiji
               usmerjamo v to smer, niso potrebni. Najbolj me pa moti še ta peti sklep, to pa zaradi
               tega, ker mislim, da smo dobili danes vse informacije, ki smo jih lahko dobili od
               Ministrstva za finance. Mislim celo več, da smo dobili veliko informacij, ki bi jih v
               normalni situaciji ne dobili. Tako da kaj več jaz ne pričakujem tudi na eventualnih
               naslednjih sejah. Mislim, da tudi Vlada nima pristojnosti odkrivati posameznih akcij
               banke. Tako da jaz tudi tega petega sklepa ne bom podprl, mislim pa, da je vse samo v
               službi trenutne politične situacije in volitev, ki se bodo zgodile čez štiri dni.
               Hvala.</p>
            </sp>
            <sp xml:id="SDT4-KZNJF-Nujna-019-2008-09-17.sp34">

               <speaker>PREDSEDNIK MILAN PETEK:</speaker>

               <p>Hvala, gospod Testen. Da bo popolnoma jasno, 19. nujno sejo komisije sem sklical v
               skladu s poslovnikom na zahtevo Poslanske skupine Zares, ki ima to pravico, in
               poslovnik meni to veleva. Tako da vsaj kar se mene tiče, nobenega velikega poka ni
               povezanega s tem. Nadaljevanje danes je pa zaradi tega, ker pač na zadnji seji ni
               bilo vseh odgovorov. Računali smo na prisotnost gospoda Bajuka, pa gospoda Bajuka
               očitno bolj skrbi usoda NSi, zato raje kot na takih sejah, kot je današnja, pa kot je
               bila seja Ecofina, sodeluje na shodih NSi po posameznih mestih. In to je njegov
               problem. Mi pač ugotavljamo, da nimamo na strani Vlade tistega sogovornika, od
               katerega pričakujemo verodostojne in kompetentne odgovore. Ne podcenjujemo gospoda
               Širclja, ampak ne bi radi, predvsem jaz ne bi rad bil v njegovi koži, torej, minister
               se pa temu izogiba. In ta naša kritika in ta naša pričakovanja so potem zaradi tega
               upravičena. Razprava, ki je bila na zaprti seji, je tudi, gospod Testen, s tvoje
               strani bila proglašena kot koristna, in je bilo dobro, da je bila zaprta. Tako da
               zdaj je pač tvoje nastopanje malo drugačno in politično temu trenutku ustrezno in
               primerno. <stage type="mag"/><stage>(nadaljevanje)</stage> To je moj komentar
               in moje mnenje, ampak vsak pri sebi verjetno ve, zakaj in kako govoriti.</p>
               <p>Naslednji se je k besedi prijavil gospod Hrovat ...<stage>/Nerazumljivo./</stage>... utemeljitvi in
               razložiti glasovanje o sklepih.</p>
            </sp>
            <sp xml:id="SDT4-KZNJF-Nujna-019-2008-09-17.sp35">

               <speaker>ROBERT HROVAT:</speaker>

               <p>Tako. Sam takoj na začetku povem, da teh sklepov ne bom podprl. Zdaj se je tudi
               izkazalo kot pravilno, zakaj sem že v uvodu na začetku, ko smo imeli proceduralni
               sklep govoril o tem, zakaj ne bom podprl, da se seja zapre za javnost. Predstavnika
               Vlade sta obrazložila in demantirala vse te navedbe, ki so zapisane v sklepih. Sedaj
               pa se pod krinko zaupnosti ponovno ustvarja neka megla iz katere izhaja kot da je vse
               narobe. Dejstvo je, da je bilo demantirano vse to, kar je napisano in sam o vsebini
               niti ne bi razpravljal, ker je pred menoj gospod Testen že povedal, ampak gre
               enostavno za zavajanje in na nek način poskus, da bi pred volitvami, še dva ali tri
               dni pred volitvami uspelo opoziciji na nek način prepričati še koga, ampak jaz
               mislim, da redko kdo jim še verjame. Hvala.</p>
            </sp>
            <sp xml:id="SDT4-KZNJF-Nujna-019-2008-09-17.sp36">

               <speaker>PREDSEDNIK MILAN PETEK:</speaker>

               <p>Hvala lepa. Gospod Šircelj.</p>
            </sp>
            <sp xml:id="SDT4-KZNJF-Nujna-019-2008-09-17.sp37">

               <speaker>MAG. ANDREJ ŠIRCELJ:</speaker>

               <p>Hvala lepa. Spoštovani! Še enkrat bi želel pojasniti in tudi odgovoriti na nekatere
               trditve, ki so bile rečene sedaj.</p>
               <p>V pravnem sistemu Slovenije je treba delati tako, da ima vsak svoje pristojnosti. In
               vsak ima določene svoje pristojnosti v tej državi in v okviru teh pristojnosti dela
               Vlada Republike Slovenije, delajo posamezna ministrstva in delajo nadzorne
               institucije ki so neodvisne, kot na primer Banka Slovenije, kot Agencija za trg
               vrednostnih papirjev in ostale. Tisti, ki morajo nadzorovati, ki morajo kontrolirati
               posamezna dejanja v določenih institucijah kot je na primer v finančnih institucijah
               tisti so poklicani, da bodo dali tudi dokončno mnenje ali je prišlo do kakršnihkoli
               nepravilnosti ali ni prišlo do nepravilnosti. Z drugimi besedami mi moramo tisti
               instituciji ki je odgovorna za nadzor dati vso to vlogo in jo v zvezi s tem tudi
               poslušati.</p>
               <p>Naslednje, kar je treba tukaj povedati, da Vlada je zainteresirana, da se razčistijo
               vse transakcije v povezavi s tako imenovana tajkunizacijo. Vlada je zaradi tega ravno
               sprejela okvir, je regulator in je spremenila številne zakone, zato da se take stvari
               ne morejo več dogajati. Vemo pa, da se parkiranje delnic, kot se temu reče, dogaja
               nekaj let, lahko tudi desetletij, da se končna situacija dejansko zgodi. Danes se to
               ne more več zgoditi, zaradi tega, ker je ravno Vlada tista, ki nastopa kot regulator
               in ki je dejansko popravila vso zakonodajo, vključno z zakonom o banki, z zakonom o
               bankah, vključno z zakonom o prevzemih, vključno z zakonom o gospodarskih družbah,
               kar pomeni, da je te zadeve omejila.</p>
               <p>Drugo, Vlada je pripravljena razčistiti in tudi razčiščuje vse zadeve, če gre za
               katerekoli nepravilnosti. Tako, da ta teza oziroma to, da Vlada ni zainteresirana za
               to, tukaj tega ne moremo potrditi. Dali smo informacije tiste, ki jih lahko dajemo v
               okviru svojih pristojnosti. Dali smo informacije tiste, ki ne pomenijo poslovne
               tajnosti, dali smo takšne informacije, ki jih lahko dajemo v okviru pravnega sistema.
               In mislim, da je na podlagi teh informacij in na podlagi informacij, ki jih je dala
               Banka Slovenije moč zaključiti, da Vlada želi pri tem sodelovati. Tukaj moram
               enostavno negirati to, da gre za kakršnekoli čudne poti za pridobivanje informacij.
               Če je to dejansko res, potem morajo to, o tem odločati organi, ki so za to poklicani
               in ki imajo svoje mesto v državi, da preganjajo kakršnekoli zadeve, ki niso v skladu
               z zakonom. Hvala lepa.</p>
            </sp>
            <sp xml:id="SDT4-KZNJF-Nujna-019-2008-09-17.sp38">

               <speaker>PREDSEDNIK MILAN PETEK:</speaker>

               <p>Hvala lepa. O sklepih sicer odločajo poslanci. Jaz sem vam dal besedo zaradi tega, da
               ste imeli možnost tudi na tej javni seji še kaj, prej ste na zaprti seji govorili,
               pač skomentirati morda tudi sklepe<stage type="mag"/><stage>(nadaljevanje)</stage> in pa te očitke, ki so bili. Odločamo pa sami. Morda ste koga
               prepričali, da je treba kaj drugače, drugačen sklep sprejeti. Gospod Trofenik se je
               javil. Skrajšamo lepo prosim, ker imamo naslednjo sejo, Vili ne velja tebi, Milan se
               javlja za to. Izvoli.</p>
            </sp>
            <sp xml:id="SDT4-KZNJF-Nujna-019-2008-09-17.sp39">

               <speaker>VILI TROFENIK:</speaker>

               <p>Replika, pardon.</p>
            </sp>
            <sp xml:id="SDT4-KZNJF-Nujna-019-2008-09-17.sp40">

               <speaker>PREDSEDNIK MILAN PETEK:</speaker>

               <p>Replika.</p>
            </sp>
            <sp xml:id="SDT4-KZNJF-Nujna-019-2008-09-17.sp41">

               <speaker>MAG. MILAN M. CVIKL:</speaker>

               <p>Zelo na kratko. Jaz se opravičujem, ampak jaz poročila Vlade nimam. Poročila Vlade k
               1. točki jaz nimam. Točka sklepa, ki je bila sprejeta na seji Državnega zbora jo
               citiram, se glasi: Vlada naj s pomočjo pristojnih institucij pripravi celovito
               informacijo. Jaz te celovite informacije nimam. Če imate vi, jo povejte, ampak to,
               kar smo mi dobili v Državni zbor, to je daleč od celovite informacije. Glede na sume,
               ki so bili postavljeni, mi smo pa danes na zaprti seji ugotovili, da so bili sumi
               popolnoma neupravičeni in za to tukaj gre. Gre za zlorabo Državnega zbora o tem, da
               je nekaj vse narobe, v narekovaju, ustvari se zunanji sovražnik, ki so bili pač ti,
               ki so prevzemali, kar so prevzemali, potem pa ugotovimo, da je vse potekalo v skladu
               z zakonodajo, ki ste pa jo vi sprejeli. Se pa seveda jaz osebno ne strinjam s tem in
               sem bil proti tej zakonodaji, ki je omogočila finančni vzvod. In nas bo glava bolela
               vse, ko se bodo negativnega posledice tega odpravljale. V firmah, ki so prevzete, bo
               bolela glava zaposlene, ker bodo pač imeli verjetno "ceteris paribus", nižje plače,
               če se bo hotelo z dividendami vračati kredite, potrošnike, ker bomo plačevali višje
               marže in jih že plačujemo. Državo, davkoplačevalce bo pa glava bolela, ker bo
               potrebno dokapitalizirati stalne banke z državnim denarjem, ker so vsi ostali
               investitorji v narekovaju več ali manj ušli. In zato, gospod državni sekretar, jaz te
               informacije celovite nimam in zato bom podprl predlagane sklepe.</p>
            </sp>
            <sp xml:id="SDT4-KZNJF-Nujna-019-2008-09-17.sp42">

               <speaker>PREDSEDNIK MILAN PETEK:</speaker>

               <p>Hvala. Gospod Vili Trofenik.</p>
            </sp>
            <sp xml:id="SDT4-KZNJF-Nujna-019-2008-09-17.sp43">

               <speaker>VILI TROFENIK:</speaker>

               <p>Hvala za besedo. Najprej želim povedati, da se strinjam s pripombami kolega Cvikla na
               peti sklep, da se termin, pristojno ministrstvo nadomesti s pristojnim ministrom, v
               prvi vrstici, ker je to tudi v skladu z našim pozivom, ko smo javno pozvali ministra
               za finance, da se udeleži današnjega nadaljevanja, saj to je bil temeljni razlog, da
               smo zadnjič prekinili oziroma predlagali prekinitev seje.</p>
               <p>Sklepe bom podprl, ampak zakaj? Ni res to, kar poskušate nekateri, da gre za nek
               veliki pok, veste. Ta sistem zarot, pa velikih pokov meni osebno, jaz na to bom, tako
               po domače bom rekel, ne trzam. Sem preveč racionalen, da bi me lahko s takimi, res pa
               je, da je psihoza v Sloveniji zarot in velikih pokov, prejšnji teden sem nesel flašo
               šampanjca slučajno po hodniku, pa sem že bil obsojen, da gre za zaroto praznovanja od
               najvišjega<stage>(?)</stage> predstavnika, taka je psihoza v Sloveniji, pa tudi v tej hiši, pa na
               žalost v tej politiki, pa sam sploh ne pijem mimogrede. Ampak na nekaj, spoštovani
               kolegi, kar nočete prebrati v tekstih, ki so jih neodvisne institucije napisale, zato
               vas bi želel opozoriti. V poročilu Banke Slovenije za leto 2007 185 strani na 72.
               strani jasno piše, da so ti dve banki, o katerih mi danes razpravljamo odobrile
               gospodarstvo za 20 in pol milijard evrov kreditov in od tega jih je bilo 69,9
               nezavarovanih. To pomeni - pozneje pa piše ta ista Banka Slovenije, da je od mase
               kreditov, ki je odobrila 5,3 oziroma <stage type="mag"/>
               <stage>(nadaljevanje)</stage> 5,6% bilo dano za te namene, med drugim, ne ve pa povedati - da vas
               spomnim, v kolikšni meri so bili uporabljeni za menedžerske odkupe in v kolikšni meri
               za poslovanje, ampak ocenjuje, da je to okrog 950 milijonov v masi do milijardo 200,
               če se ne motim po anketni oziroma po oceni.</p>
               <p>Gospodje, to znaša milijardo 134; oprostite, peš izračunano; milijonov. Tiste druge
               banke so dale 6 milijard 900, od katerih je bilo 81,3% nezavarovanih ustrezno
               kreditov. To je še, tam je ta 3,3, zato je to 227 milijonov evrov zaokroženo. In
               tiste tuje, ki so bile bolj previdne, so od 17 in pol milijard dale 1,1% in je to 192
               milijonov ali skupaj je to eno milijardo 500 in nekaj. In ne govoriti da ni res. Še
               kako je res! To ugotavlja Banka Slovenije. In v skladu s sklepom, ki ste ga vi
               predlagali na Državnem zboru. Jaz se z njim strinjam. Prvič, da so škodljivi ti
               tajkunski odkupi na kredit za Slovenijo ali če hočete generalno. In drugič, da so jih
               omogočile pretežno banke v državni lasti. In današnja seja oziroma sklic te seje ni
               posledica nobenega velikega poka. Tako, kot je rekel Milan Cvikl, ker on vedno
               prehiteva, pa ne smatrati to za žalitev, poročila ni! Če bi vi to zapisali julija ali
               v začetku avgusta v poročilo, ki ga dolgujete, oziroma Vlada Republike Slovenije,
               zato vztrajam pri dikciji "Vlada in minister", mi danes tu ne bi sedeli. Ampak še
               enkrat poudarjam. Vi ste rabili tajkunizacijo, problem tajkunizacije samo dokler bi
               vam koristilo. Ne glede kakšen je to problem za Slovenijo, ker je to v funkciji želje
               po oblasti, ostati na oblasti ali vladati, ne pa opravljati odgovorno državo. To je
               največji problem, ker je v Sloveniji to na glavo postavljeno. Kakor hitro pa bi
               nadaljevanje ali razčiščevanje tajkunizacije, ki so jo nedvomno omogočile banke, ki
               so pretežno v državni lasti lahko škodilo ali ogrožalo biti na oblasti, pa to ni več
               zanimivo. Jaz se tudi strinjam, da bi bilo to eno leto prej to lažje razčiščevati,
               ampak sem prepričan, ne glede kaj bo v nedeljo, da se to bo razčistilo, veste - iz
               preprostega elementarnega karakterja ljudi, ki so že tako ...<stage>/Nerazumljivo./</stage>... da že
               nosijo tako argumentirane informacije, da se tega enostavno ne bo več dalo pomesti
               pod preprogo. Zato gre tudi za odgovornost. In samo iz tega; jaz, mi je zelo, iz tega
               človeškega vidika in ker se z nekaterimi poznamo na tisti strani mize, profesionalno
               od prej, mi je ...<stage>/Nerazumljivo./</stage>... da ne bi izpadel osebno, ampak jaz moram
               povedati, da ne pristanem na to, kar vedno predstavniki vlade; normalno da morajo
               izbirati argumente, ampak tega argumenta, da si Vlada ne more prilastiti nekih drugih
               pravic - veste, tega ne ...<stage>/Nerazumljivo./</stage>... ne nas zavajati. Mi ne sprašujemo ali
               ne problematiziramo z vidika relacije Vlada - banke v funkciji predlagatelja in
               izvršne oblasti in vse skupaj do bank. Ne. Z vidika lastnine dveh bank. In tu, vsaj
               mene osebno in nekaterih mojih kolegov ne morete pripeljati žejnih čez vodo.
               Postavljamo vprašanja odgovornosti in razčiščevanja neustreznih odločitev v bančnem
               sistemu, ki so pretežni lasti Republike Slovenije, izključno z vidika lastnika. Tu se
               pa ne morete skriti za tisto tablo "nimamo pooblastil" in zato smo tudi pričakovali,
               da boste na zaprti seji povedati tisto, kar za javnost mogoče, se strinjam, ni
               sprejemljivo, z vidika varnosti bančnega sistema, poslovne tajnosti in tako
                  naprej.<stage type="mag"/> <stage>(nadaljevanje)</stage> Ampak Državnemu
               zboru oziroma pristojni komisiji, še enkrat poudarjam, jaz ne rad uporabljam imena
               ministrov, predsednikov vlad ali kakorkoli, ampak kje, povejte mi argument, zakaj je
               predsednik Vlade lahko v parlamentu na javni seji uporabil en podatek, še enkrat
               povem, z imenom in naslovom kreditojemalca z imenom in naslovom banke, ki je
               kreditirala in zneskom? Po katerem zakonu ima on to pravico vedeti, to se pravi Vlada
               ve, mi pa kot člani te komisije, z vidika javnih financ, ker je to del javnega
               premoženja, v tistem delu, kjer so v pretežnem pa nimamo. Se bojim, da vas ne bom
               vlekel za jezik, da ni argumentov, sem globoko prepričan. Zato pa nam poskušate vedno
               in v celi diskusiji je bilo vse skupaj, pa tudi Milan, ki je šel ven, je malo
               zapeljal s širokimi, sicer umestnimi in strokovno utemeljenimi razlagami in
               predavanji o mednarodni krizi in položaj, nas to v tem trenutku zanima samo v
               povezavi koliko to ogroža bančni sistem in koliko to neustrezno kreditiranje tajkunov
               lahko še nadalje ogrozi izpostavljenost oziroma poveča izpostavljenost.</p>
               <p>Kar pa se tiče, da si bomo na jasnem...</p>
            </sp>
            <sp xml:id="SDT4-KZNJF-Nujna-019-2008-09-17.sp44">

               <speaker>PREDSEDNIK MILAN PETEK:</speaker>

               <p>Lahko zaključimo?</p>
            </sp>
            <sp xml:id="SDT4-KZNJF-Nujna-019-2008-09-17.sp45">

               <speaker>VILI TROFENIK:</speaker>

               <p>Bom. Predsedujoči, verjamem, da se mudi, ampak... ...<stage>/Oglašanje v ozadju./</stage>... Mislim
               pa, da je le treba razčistiti to, samo gospodu Širclju o dotekanju podatkov. Veste,
               jaz si bom na odprti seji dovolil informacijo, pa ne mislim nikogar žaliti,
               povprašajte se zakaj smo poslanci dobili to poročilo Banke Slovenije, julija pisano,
               ...<stage>/Nerazumljivo./</stage>... na mizo in je bilo spisano, in je bilo predvideno, da bo
               obravnavano na Svetu banke v torek, ko bi bilo že prepozno za obravnavo v Državnem
               zboru. To je samo ena v tistem. Si pridobite to informacijo, pa boste videli, in še
               kakšno drugo.</p>
               <p>Hvala lepa.</p>
            </sp>
            <sp xml:id="SDT4-KZNJF-Nujna-019-2008-09-17.sp46">

               <speaker>PREDSEDNIK MILAN PETEK:</speaker>

               <p>Hvala lepa.</p>
               <p>Torej zaključujem z razpravo o sklepi in prešli bomo na glasovanje. Imamo pet
               predlaganih sklepov. Glasovali bomo o vsakem posebej s tem, da bom pri tistih sklepih
               kjer smo nekoliko spreminjali tekst še enkrat prebral, da bo lažje tudi
               glasovati.</p>
               <p>Pri prvem sklepu, ki glasi in je glasil, ga spreminjamo. Torej: Komisija za nadzor
               javnih financ ugotavlja, da iz poročil Banke Slovenije izhaja, da smo menedžerske
               prevzeme v družbah Pivovarna Laško, Merkur in Istrabenz, razen Istrabenza kjer nadzor
               Banke Slovenije še ni opravljen, v pretežni meri financirale banke, ki so v večinski
               državni lasti. To je ta korekcija tega teksta, prej pa smo to že pretežno zamenjali z
               večinsko. Torej, prvi sklep.</p>
               <p>Kdo je za? <stage>(4 člani.)</stage> Kdo je proti? <stage>(3 člani.)</stage></p>
               <p>Sklep je sprejet.</p>
               <p>Drugi sklep. Ne bom bral, je predlagan in ni korigiran, tako, da glasujemo o
               nekorigiranem sklepu.</p>
               <p>Kdo je za? <stage>(4 člani.)</stage> Kdo je proti? <stage>(3 člani.)</stage></p>
               <p>Sklep je sprejet.</p>
               <p>Tretji sklep, ga ne berem, ker je nespremenjen.</p>
               <p>Kdo je za? <stage>(4 člani.)</stage> Kdo je proti? <stage>(3 člani.)</stage></p>
               <p>Sklep je sprejet.</p>
               <p>Četrti sklep, ni spremenjen.</p>
               <p>Kdo je za? <stage>(4 člani.)</stage> Kdo je proti? <stage>(3 člani.)</stage></p>
               <p>Nič pretresljivega se ne dogaja.</p>
               <p>Peti sklep pa je nekoliko korigiran in ga bom bral: Komisija Državnega zbora
               Republike Slovenije za nadzor javnih financ ugotavlja, da Vlada Republike Slovenije
               in minister za finance komisije; jaz sem dal neko korekcijo, ki se mi zdi, da je
               slovnično ustreznejša; komisije nista želela seznaniti o vlogi bank, ki so pretežno v
               državni lasti pri prevzemih večinskega lastniškega deleža v družbah Pivovarna Laško,
               Istrabenz in Merkur ter drugih spornih primerih koncentracije kapitala. Ker komisija
               zaradi nesodelovanja Vlade in pristojnega ministra ni mogla razjasniti vseh pogojev
               in okoliščin financiranja menedžerskih odkupov s strani bank, ki se pretežno v
               državni lasti in dobiti odgovorov o tem zakaj so lastniki banke Vlada Republika
               Slovenija in pristojno ministrstvo oziroma njihovi predstavniki v nadzornih svetih
               dopustili slednjo aktivnost, domneva, da so člani nadzornih svetov posojilno
               aktivnost bank za financiranje menedžerskih odkupov dopuščali z vednostjo vlade.</p>
               <p>Obrazložitev glasu, gospod Cvikl.</p>
            </sp>
            <sp xml:id="SDT4-KZNJF-Nujna-019-2008-09-17.sp47">

               <speaker>MAG. MILAN M. CVIKL:</speaker>

               <p>V svojem imenu.</p>
               <p>Jaz bom seveda sklep podprl. Obžalujem pa, da kolegi iz koalicije na enkrat
               glasujejo drugače, kot so glasovali 3. junija 2008 na državnem zboru.</p>
            </sp>
            <sp xml:id="SDT4-KZNJF-Nujna-019-2008-09-17.sp48">

               <speaker>PREDSEDNIK MILAN PETEK:</speaker>

               <p>Ampak ti obrazloži, hočeš obrazložiti svoj glas.<stage type="mag"/>
               </p>
            </sp>
            <sp xml:id="SDT4-KZNJF-Nujna-019-2008-09-17.sp49">

               <speaker>MAG. MILAN M. CVIKL:</speaker>

               <p>Obrazlagam glas z namenom, da izrazim svoje ogorčenje nad tem, da minister za finance
               ni želel priti na sejo komisije, 2-krat, ker očitno smatra da so njegove dejavnosti,
               kot Andreja Bajuka - kandidata za poslanca pomembnejše, kot njegove obveznosti
               Andreja Bajuka - ministra za finance. Vlada Republike Slovenije svoje naloge opravlja
               do zaključka vseh povolilnih aktivnosti in pričakujem, da je gospod Andrej Bajuk
               danes uradno na letnem dopustu in opravlja dejavnosti kandidata za poslanca in da
               seveda ne zlorablja svoje funkcije ministra za finance. Ker če ni pripravljen priti
               na sejo Državnega zbora, potem upam, da je vsaj na letnem dopustu in skuša kar
               najbolje kandidirati na nedeljskih volitvah.</p>
            </sp>
            <sp xml:id="SDT4-KZNJF-Nujna-019-2008-09-17.sp50">

               <speaker>PREDSEDNIK MILAN PETEK:</speaker>

               <p>Torej, to je torej razlog da podpiraš ta sklep? V redu.</p>
               <p>Gospod Testen.</p>
            </sp>
            <sp xml:id="SDT4-KZNJF-Nujna-019-2008-09-17.sp51">

               <speaker>CIRIL TESTEN:</speaker>

               <p>Hvala.</p>
               <p>No, jaz menim malo drugače. Jaz mislim, da je Ministrstvo za finance bilo prisotno v
               skladu s Poslovnikom na Komisiji za nadzor javnih financ, da je podala vsa poročila
               in vse tisto, kar smo kot komisija lahko dobili, da so se tudi Banka Slovenija in
               ostale banke v skladu s svojimi možnostmi odzvale, da pa je res ta komisija bila
               sklicana, ta izredna seja zelo na hitro, zato je bila prisotnost, zlasti poslovnih
               bank nekoliko vprašljiva, ampak moramo vedeti, da glede na svetovno situacijo imajo
               tudi veliko dela. Zato jaz tega sklepa, ker mislim, da je minister za finance
               naredil, kar je lahko in kar je moral, ne bom podprl.</p>
               <p>Hvala.</p>
            </sp>
            <sp xml:id="SDT4-KZNJF-Nujna-019-2008-09-17.sp52">

               <speaker>PREDSEDNIK MILAN PETEK:</speaker>

               <p>Tri besede obrazložitve ima gospa Breda Pečan.</p>
            </sp>
            <sp xml:id="SDT4-KZNJF-Nujna-019-2008-09-17.sp53">

               <speaker>BREDA PEČAN:</speaker>

               <p>No, jaz bom tudi, iz ravno obratnega razloga sklep podprla, zaradi tega, ker minister
               za finance ni naredil vsega tistega, kar bi moral in ker ni bil izvršen sklep
               Državnega zbora, ki ste ga vi podprli, da je treba Državni zbor seznaniti z vsemi
               zadevami v zvezi s tem zadolževanjem pri bankah v državni lasti in tega nismo
               doživeli. Mi smo v tem trenutku tisti del državnega zbora, ki bi moral to dobiti.</p>
            </sp>
            <sp xml:id="SDT4-KZNJF-Nujna-019-2008-09-17.sp54">

               <speaker>PREDSEDNIK MILAN PETEK:</speaker>

               <p>Hvala lepa.</p>
               <p>Glasujemo o petem sklepu.</p>
               <p>Kdo je za? <stage>(4 člani.)</stage> Kdo je proti? <stage>(3 člani.)</stage></p>
               <p>Torej, s tem smo zaključili to točko dnevnega reda in 19. nujno sejo Komisije za
               nadzor javnih financ.</p>
               <p>Zahvaljujem se obema prisotnima predstavnikoma vlade oziroma ministrstva, medijem in
               vsem ostalim.</p>
               <p>Hvala lepa.</p>
               <stage type="time">(Seja je bila zaključena 17. septembra 2008 ob 12.10.)</stage>
            </sp>
         </div>
      </body>
   </text>
</TEI>
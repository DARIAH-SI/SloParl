<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZZP-Nujna-062-2007-03-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">FC684FF08B26D0F2C125729800412CA3</idno>
               <idno type="custom" subtype="day">281783FE189FC2F2C12572A4004AF1CF</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=281783FE189FC2F2C12572A4004AF1CF</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZZP-Nujna-062-2007-03-16.OZZP" n="062">
               <name>Nujna</name>
               <date when="2007-03-16"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZZP-Nujna-062-2007-03-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZZP-Nujna-062-2007-03-16.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZUNANJO POLITIKO</stage>
            <stage type="session">62. nujna seja</stage>
            <stage type="date">(16. marec 2007)</stage>
            <stage type="chairman">Sejo je vodil Jožef Jerovšek, predsednik odbora.</stage>
            <stage type="time">Seja se je pričela ob 9.07.</stage>


            <sp xml:id="SDT4-OZZP-Nujna-062-2007-03-16.sp1">

               <speaker>PREDSEDNIK JOŽEF JEROVŠEK:</speaker>

               <p>Lep pozdrav! Pričenjam 62. nujno sejo Odbora za zunanjo politiko.</p>
               <p>Na današnji seji imamo nekoliko spremenjeno sestavo, ker nekaj poslancev zamenjuje.
               Torej vas obveščam, da Polonco Dobrajc zamenjuje poslanec Pajk, poslanca Mira Petka
               gospa Jerajeva in poslanca Aurelia Jurija gospa Pečanova. Hkrati vas obveščam, da so
               se opravičili: Zmago Jelinčič Plemeniti, podpredsednik, Darja Lavtižar Bebler, mag.
               Anton Rop, Roberto Battelli in Maria Pozsonec.</p>
               <p>Obveščam vas, da so na sejo povabljeni tudi predstavniki Vlade Republike Slovenije
               in predstavnik predsednika Republike Slovenije. Posebej pozdravljam ministra za
               zunanje zadeve dr. Dimitrija Rupla in vse predstavnike medijev.</p>
               <p>Prehajamo na določitev dnevnega reda seje odbora. S sklicem seje dne 9.3.2007 ste
               prejeli predlog dnevnega reda seje odbora. Danes zjutraj sem sicer prejel še predlog
               poslanca Jožefa Školča za razširitev dnevnega reda s točko "Odgovor ministra za
               zunanje zadeve na navedbe časopisa Dnevnik z dne 12.12.2006". Moram poudariti, da
               predlog ni popoln, ker mu ni priloženo gradivo. Poslanec Školč je podobni zahtevi z
               nekoliko drugačnim naslovom vložil že decembra lani in januarja letos, in sicer za
               razširitev 57. nujne seje odbora in 24. redne seje odbora. Že prvič sem poslancu
               Školču pisno odgovoril, da zadeva in predlog sklepa v predlagani obliki ne sodita na
               dnevni red Odbora za zunanjo politiko. Odbor je tudi z glasovanjem potrdil takšno
               mnenje. Meni je zelo žal, da poslanec Školč ne spoštuje, ne jemlje v obzir sklepov
               odbora, kajti verjamem, da nadzor nad izvajanjem Uredbe o uporabi službenih
               avtomobilov v organih državne uprave ter Sklepa o določitvi protokolarnih pravil in
               vprašanj obstoja kaznivega dejanja zlorabe uradnega položaja sodijo v pristojnost
               drugih organov, ne odborov, organov. Položaj in vloga Odbora za zunanjo politiko, kot
               sta opredeljena v Zakonu o zunanjih zadevah in Odloku o ustanovitvi delovnih teles
               Državnega zbora Republike Slovenije odboru narekujeta obravnavo vprašanj s področja
               zunanje politike.</p>
               <p>Danes je kolega Školč - prej nismo mogli tega razdeliti, ker predlog ni prišel skozi
               glavno pisarno in smo ga morali tam uvrstiti - kolega Školč je samo nekoliko
               spremenil, hkrati pa je pustil prvi sklep, o katerem absolutno ne moremo
               razpravljati, ker nismo pristojni. Glede drugega predloga sklepa pa imamo na tem
               odboru klasičen inštitut vprašanja in pobude, in gre za pobudo in sem prepričan, da
               jo bo lahko poslanec Školč izkoristil že v okviru 1. točke dnevnega reda.</p>
               <p>Torej je določen dnevni red, kot je bil predlagan s sklicem. Imate proceduralno?
               Izvolite.</p>
            </sp>
            <sp xml:id="SDT4-OZZP-Nujna-062-2007-03-16.sp2">

               <speaker>JOŽEF ŠKOLČ:</speaker>

               <p>Gospod predsednik, zaradi javnosti, ki je tu prisotna in ki bi morebiti po vaših
               navedbah mislila, da nisem sposoben predlagati gradiva za obravnavo v skladu s
               poslovniškimi določili, moram za svoje kolege in druge povedati, da je to gradivo
               bilo oddano včeraj pred 12.00 uro in ravno tako tudi gospodu predsedniku Cukjatiju.</p>
               <p>Sam sem v tej odisejadi s temi vprašanji na nek način dolžan to pobudo ponavljati.
               Dolžan sem predvsem zaradi tega, ker me je na to napotil tudi gospod Cukjati; tudi z
               njim sva imela nekaj dopisovanja in nekaj polemike na zboru. Na vsa moja vprašanja,
               kako ravnati, glede na to, da vi zavračate uvrstitev na dnevni red, češ da Odbor za
               zunanjo politiko ni pristojen, 
               odgovarja, da ste to pač dolžni uvrstiti, v kolikor gradivo ni v nasprotju s
               poslovnikom. Tega pri vseh odločitvah do sedaj še niste ugotovili. Bi pa seveda
               morali tudi pojasniti, ni dovolj, da se sami pri sebi za to odločite.</p>
               <p>Kar se tiče drugega vašega pojasnila, češ da ni bilo priloženo gradivo, to je res,
               ampak to gradivo imate v odboru. In tudi v podobnih situacijah, ko se neka točka
               prestavi z ene seje na drugo in je gradivo že...</p>
            </sp>
            <sp xml:id="SDT4-OZZP-Nujna-062-2007-03-16.sp3">

               <speaker>PREDSEDNIK JOŽEF JEROVŠEK:</speaker>

               <p>Je bila zavrnjena...</p>
            </sp>
            <sp xml:id="SDT4-OZZP-Nujna-062-2007-03-16.sp4">

               <speaker>JOŽEF ŠKOLČ:</speaker>

               <p>Ne, in je gradivo že razdeljeno oziroma objavljeno, ni bil običaj, da bi ga ponovno
               razmnoževali. Ampak če je to eden od pogojev, potem vam zagotavljam, da boste še v
               teku današnjega dne ponovno dobili razmnoženo to gradivo. In pričakujem, tako kot
               pričakuje tudi gospod Cukjati, da boste to uvrstili na dnevni red.</p>
               <p>Moj namen zagotovo ni to, kar se sicer počasi že dogaja v parlamentu, da se ravna
               namesto drugih organov. V parlamentu se pogovarjamo o ministrih, njihovih dejanjih in
               odgovornostih za to. Pri tem popolnoma nesporno lahko tudi s težo političnih
               ugotovitev ugotavljamo, ali so po mnenju parlamentarcev ministri prekršili okvir
               zakonov ali ne. To ne pomeni nobenega nadomestila za kakšne druge organe. Zato tudi
               vaše napotilo, naj ministra ovadimo, ne vem, če ste mislili organom pregona, jaz tega
               nikoli...</p>
            </sp>
            <sp xml:id="SDT4-OZZP-Nujna-062-2007-03-16.sp5">

               <speaker>PREDSEDNIK JOŽEF JEROVŠEK:</speaker>

               <p>Ne, ne zlorabljati...</p>
            </sp>
            <sp xml:id="SDT4-OZZP-Nujna-062-2007-03-16.sp6">

               <speaker>JOŽEF ŠKOLČ:</speaker>

               <p>Ne vem, katere organe ste sicer mislili, boste morali povedati, ker niste bili do
               zdaj še popolnoma jasni. Sam kot parlamentarec menim, da imamo dovolj prostora, da o
               teh stvareh govorimo v teh klopeh in da ne predajamo tega komu tretjemu. In moja
               želja je, gospod predsednik, da se o tem pogovarjamo.</p>
               <p>Kar se tiče vaše zadnje zadeve, da naj bi bil prostor za pobudo, moram reči, da
               vztrajam pač na teh stvareh tudi zaradi tega, ker ministrstvo na tu zastavljena
               vprašanja in tudi na obljubo gospoda Štera, ki je bil takrat namesto ministra
               prisoten na seji, ni dalo dodatnih pojasnil, ki bi za vse skupaj to mučno kolobocijo
               lahko končali. Zato danes ne bom insistiral na tem, da o tem glasujemo. Dobili boste
               to gradivo in prosim, če to lahko, brez tega, da vas ponovno pozivam z dodatnimi
               pismi, uvrstite na naslednjo sejo našega odbora. Hvala lepa.</p>
            </sp>
            <sp xml:id="SDT4-OZZP-Nujna-062-2007-03-16.sp7">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Ko bom dobil gradiva, jih bom proučil. Če bo prišlo pri tem do pomembne
               razlike o tem, o čemer je odbor že glasoval, potem bom to razmislil v zvezi z
               naslednjo sejo odbora. Hvala lepa.</p>
               <p>Prehajamo na <title>1. TOČKO DNEVNEGA REDA - VPRAŠANJA IN POBUDE.</title>
               </p>
               <p>Kdo želi besedo? Kolega Ziherl.</p>
            </sp>
            <sp xml:id="SDT4-OZZP-Nujna-062-2007-03-16.sp8">

               <speaker>MILENKO ZIHERL:</speaker>

               <p>Hvala za besedo. Lep pozdrav vsem prisotnim! Jaz bi se vrnil na prejšnjo točko. Ne
               zdi se mi, da je naš odbor pristojen za...</p>
            </sp>
            <sp xml:id="SDT4-OZZP-Nujna-062-2007-03-16.sp9">

               <speaker>PREDSEDNIK JOŽEF JEROVŠEK:</speaker>

               <p>Kolega Ziherl, res mislite postaviti vprašanje ali diskutirati o prejšnji točki? Ker
               ne moremo poslovniško...</p>
            </sp>
            <sp xml:id="SDT4-OZZP-Nujna-062-2007-03-16.sp10">

               <speaker>MILENKO ZIHERL:</speaker>

               <p>Pod prejšnjo točko bi še želel...</p>
            </sp>
            <sp xml:id="SDT4-OZZP-Nujna-062-2007-03-16.sp11">

               <speaker>PREDSEDNIK JOŽEF JEROVŠEK:</speaker>

               <p>Ne, ni bilo točke.</p>
            </sp>
            <sp xml:id="SDT4-OZZP-Nujna-062-2007-03-16.sp12">

               <speaker>MILENKO ZIHERL:</speaker>

               <p>Potem pa vprašanje. Imam pa tudi eno pobudo, če že ravno zaradi ene metle pa
               smetišnice zaseda odbor...</p>
            </sp>
            <sp xml:id="SDT4-OZZP-Nujna-062-2007-03-16.sp13">

               <speaker>PREDSEDNIK JOŽEF JEROVŠEK:</speaker>

               <p>Dajem vam besedo, ampak v okviru  1. točke, vprašanja in pobude.</p>
            </sp>
            <sp xml:id="SDT4-OZZP-Nujna-062-2007-03-16.sp14">

               <speaker>MILENKO ZIHERL:</speaker>

               <p>Ja, tole zadevo tudi dajmo naprej, po enakih vatlih.</p>
               <p>Zdaj pa k 1. točki. V zadnjem času se je zgodilo precej dogodkov v zvezi z
               reševanjem mejnega spora s Hrvaško. Hrvaška je močno lobirala, predsednik Sanader se
               je srečal z določenimi ljudmi v Evropski uniji. Prišlo je do po moji oceni precej
               enostranskega poročila gospoda Swobode. In me zanima, na kakšen način oziroma...
               Seveda, prišlo je tudi do predloga za arbitražo. Zanima me, na kakšen način se bo
               odzvala Slovenija in v katero smer bo šlo reševanje tega vprašanja, glede na nova
               dejstva, da je pač tudi Hrvaška potegnila nekatere poteze. Hvala lepa.</p>
            </sp>
            <sp xml:id="SDT4-OZZP-Nujna-062-2007-03-16.sp15">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Drugo vprašanje bo postavil poslanec Školč. Izvolite.</p>
            </sp>
            <sp xml:id="SDT4-OZZP-Nujna-062-2007-03-16.sp16">

               <speaker>JOŽEF ŠKOLČ:</speaker>

               <p>Hvala lepa. Kolega Ziherla bi dopolnil, kar se tiče teh vprašanj odnosov z Republiko
               Hrvaško. Predvsem bi bil vesel, če bi minister lahko odboru pojasnil to svojo, bom
               rekel, veličastno strategijo in taktiko odnosov s Hrvaško. Na kaj mislim? Minister
               običajno deklarativno podpira Republiko Hrvaško v njenih prizadevanjih, da čim prej
               postane članica Evropske unije, po drugi strani pa imam občutek, da vsakič, ko se
               zgodi kakšen korak, ki njemu ni všeč, problematizira hrvaško politiko, sosedsko
               politiko, pa tudi na nek način vpleta odnose med Republiko Slovenijo in Republiko
               Hrvaško v to polemiko.</p>
               <p>Tisto, kar me je posebej zmotilo in za kar ne najdem razloga, je to, da je minister
               Rupel oziroma ministrstvo šlo tako daleč, da tudi hrvaške novinarje poučuje o tem,
               kako naj pišejo o določenih stvareh. Mi smo sicer navajeni, da minister Rupel
               slovenske novinarje poučuje o...</p>
            </sp>
            <sp xml:id="SDT4-OZZP-Nujna-062-2007-03-16.sp17">

               <speaker>PREDSEDNIK JOŽEF JEROVŠEK:</speaker>

               <p>A vprašanje boste postavili?</p>
            </sp>
            <sp xml:id="SDT4-OZZP-Nujna-062-2007-03-16.sp18">

               <speaker>JOŽEF ŠKOLČ:</speaker>

               <p>Ja, seveda. Verjamem, da vam bo zanimivo. Mi smo navajeni, da minister Rupel
               slovenske novinarje poučuje o tem, kaj je prav in kaj ni prav ter kako je treba
               pisati. In da si je tudi prisvojil velik del tega medijskega prostora za svoje stalno
               komentiranje zunanjepolitičnih, notranjepolitičnih in tudi drugih prilik. Mogoče se
               je slovenska javnost na to že privadila, verjemite pa, da to ni običaj v svetu. In s
               tega vidika se mi zdi nekako problem, če bi začeli drugje po svetu razmišljati, da pa
               v Sloveniji v celoti ne spoštujemo avtonomije medijev, da se mogoče politiki
               vmešavajo v uredniško politiko, da mogoče celo, tako kot pravi State Department,
               politika na posreden način vpliva na medije in tako naprej. Zato se mi zdi te vrste
               komentiranje hrvaškega tiska problematično, ker  v naslednjem trenutku meče slabo luč pravzaprav na
               slovensko politiko. Kaj si bodo mislili v svetu o tem? Da mogoče res ne znamo
               spoštovati avtonomije tega poklica in novinarstva? To seveda ni edini primer
               nesporazumov z novinarji. Pred kratkim smo tu vodili...</p>
            </sp>
            <sp xml:id="SDT4-OZZP-Nujna-062-2007-03-16.sp19">

               <speaker>PREDSEDNIK JOŽEF JEROVŠEK:</speaker>

               <p>Kolega Školč, tudi v parlamentu so tri minute za postavitev vprašanja...</p>
            </sp>
            <sp xml:id="SDT4-OZZP-Nujna-062-2007-03-16.sp20">

               <speaker>JOŽEF ŠKOLČ:</speaker>

               <p>Vprašanje je bilo na začetku. Če gospod Rupel lahko to svojo strategijo in taktiko
               toplo-hladno s Hrvaško razloži, da bo mogoče tudi nam, ki dobivamo napačen vtis, da
               vsakič, ko se tega loti, pravzaprav Slovenijo pahne korak nazaj, ne pa pomaga
               Republiki Hrvaški na poti v Evropsko unijo.</p>
            </sp>
            <sp xml:id="SDT4-OZZP-Nujna-062-2007-03-16.sp21">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Bom v ta sklop vprašanj, ki se tičejo odnosov z Republiko Hrvaško, tudi
               sam podal pobudo.</p>
               <p>Gospod minister, Slovenija in Hrvaška sta v Brionski izjavi podčrtali absolutno
               veljavnost stanja na datum 25.6.1991, kar je bilo tudi izhodišče Badinterjeve
               komisije. Zato bi dal pobudo, da nam Vlada oziroma zunanje ministrstvo morda do
               naslednje seje pripravi pregled vseh enostranskih dejanj Republike Hrvaške na
               celotnem mejnem območju, ki so šla preko tega. Vidim, da minister že ponuja dokument,
               ampak bom... <stage>/Oglašanje iz ozadja./</stage> Neformalno. Torej, vesel sem tega, da se je o tem
               govorilo, da se je to pripravilo, in bomo tudi na eni od prihodnjih sej to
               obravnavali. Hvala lepa. Zdaj pa prosim za odgovore. Izvolite, gospod minister.</p>
            </sp>
            <sp xml:id="SDT4-OZZP-Nujna-062-2007-03-16.sp22">

               <speaker>DR. DIMITRIJ RUPEL:</speaker>

               <p>Hvala lepa. V zvezi s tem, kar je vprašal gospod poslanec Hribar <stage>/?!/</stage>, bi rad rekel
               naslednje. V Evropskem parlamentu že nekaj časa teče razprava, seveda ne samo o
               poročilu za Hrvaško, ampak o mnogih stvareh, ki zanimajo bodisi Hrvaško bodisi
               Slovenijo, bodisi druge sosednje države bodisi naše evropske poslance in seveda tudi
               javnost. Ko gre za poročilo Evropskega parlamenta o napredku Hrvaške v letu 2006,
               moram povedati naslednje. Torej, poročevalec zunanjepolitičnega odbora za Hrvaško, to
               je socialistični poslanec Hannes Swoboda, je pripravil osnutek poročila Evropskega
               parlamenta in to poročilo je bilo prvič obravnavano na seji Odbora za zunanje zadeve
               Evropskega parlamenta 30. januarja letos. No, mi smo v komunikaciji z evropskimi
               poslanci, se pravi, s poslanci, ki zastopajo Slovenijo v Bruslju oziroma Strasbourgu,
               pripravili celo vrsto amandmajev. Mi smo bili v komunikaciji z evropskimi poslanci
               preko našega predstavništva v Bruslju, posredovali smo našim poslancem celo vrsto
               amandmajev, ki so jih oni formalno vložili v proceduro do roka 1. marca.  In sicer govorimo o amandmajih
               poslancev Peterleta, Pahorja in Kacina. Vseh amandmajev na to poročilo je bilo
               vloženih okoli 100. Naj povem, da nosi amandma gospoda Swobode, se pravi lastni
               amandma Poročevalca s številko 108. On je ta amandma vložil zadnjih trenutek oziroma
               zadnji dan, ko je bilo mogoče te amandmaje vlagati in zaradi tega je zdaj, kot jaz
               razumem proceduro, možnost predvsem, da se bodisi deluje v odboru pri glasovanju, da
               se zbirajo določene večine in tako naprej ali pa da se poskuša vplivati na poslanca
               Swobodo oziroma poročevalca, da morda popravi oziroma da doda k svojemu amandmaju še
               kakšne nove elemente. To je bil namen mojega obiska pa tudi nekaterih drugih
               intervencij s slovenske strani pri predsedniku evropskega parlamenta, pri predsedniku
               zunanje-političnega odbora in pri poslancu oziroma poročevalcu Swobodi. Jaz sem se v
               Strasbourgu sestal pred par dnevi s tem imenovanim poslancem oziroma poročevalcem v
               družbi z našim evropskim poslancem gospodom Peterletom in sva poskušala mu orisati
               nekoliko bolj podrobno situacijo predvsem v zvezi z vprašanji okrog meje med
               Slovenijo in Hrvaško in poročevalec je po tem pogovoru izjavil, da še vedno smatra,
               da je arbitraža primerna in legitimna rešitev za rešitev tega vprašanja med Slovenijo
               in Hrvaško, govorim o državni meji, da pa obstajajo tudi druge možnosti in da bo on
               pri končni redakciji svojega amandmaja in v razpravi najbrž, ki bo 27. marca
               upošteval slovenska stališča. Skratka, tisto kar smo lahko storili smo storili,
               storili pa smo to kar je najbrž naloga vseh predstavnikov in tu mislim tudi na
               poslance tudi na poslance našega slovenskega parlamenta, naša naloga je, skupna
               naloga je, da v tujini mogoče čim bolj, bi rekel, trdno in domiselno predstavljamo
               slovenske nacionalne interese, se za njih borimo, poskušamo pojasnjevati tam kjer je
               treba pojasnjevati, dobavljati informacije, prepričevati ljudi in tako naprej.</p>
               <p>V zvezi s temi amandmaji poročevalca Swobode in v zvezi z razpravami v
               zunanje-političnem odboru evropskega parlamenta skratka se mi zdi, da je nekaj
               nesporazumov ali pa tudi nekaj napačnih informacij. Rekel sem že, da je ta pogovor
               tekel dolgo časa in da so slovenski evropski poslanci v teh pogovorih sodelovali dalj
               časa, se pravi od začetka januarja, zdaj smo v neki fazi, ko se stvari še
               razčiščujejo in dopolnjujejo, 27. marca bomo videli kakšna bo glasovanje na odboru in
               potem bomo videli kaj se bo s tem poročilom dogajalo naprej. Skratka, smo v neki
               vmesni zanimivi, ampak ne preveč usodni fazi teh pogovorov in dogovorov.</p>
               <p>Jaz ne bi ob tej priložnosti poskušal kvalificirati tako imenovanega lobiranja
               hrvaških predstavnikov v evropskem parlamentu. Hrvaška država je letos v nekem
               razgibanem razpoloženju, ki je povezano z volitvami. In kot sem jaz razumel to kar se
               je dogajalo je šlo predvsem za to, da hrvaška stran si pridobi podporo predsednika
               Poetteringa, ki predstavlja tudi eno od avtoritet EPP, se pravi Evropske ljudske
               stranke, podporo za volitve. To je nekaj običajnega, da se  ljudje enake politične ideološke orientacije
               dogovarjajo o tem kako si bodo drug drugemu pomagali, da na volitvah dosežejo čim
               boljši rezultat. Torej, to je bilo lobiranje v zvezi z volitvami in ob tej
               priložnosti so bile izrečene tudi nekatere besede, ki tu pa tam komu niso bile všeč.
               Ampak, jaz mislim, da je potrebno vedeti, da evropski parlament ne odloča o sprejetju
               Hrvaške oziroma o njenem približevanju proti Evropski uniji, gre samo za eno od
               poročil s katerimi je evropski parlament seznanjen, seveda evropski parlament lahko
               vpliva, ima določene možnosti v zvezi s tem procesom, vendarle odločilen ni. O tem
               kaj bo s Hrvaško, kako se bo Hrvaška še naprej približevala Evropski uniji bomo
               najbrž sklepali v svetu, kdaj, to je zdaj spet neko drugo ali tretje vprašanje,
               govorim seveda o evropskem svetu, ki je predstavništvo vseh držav oziroma vseh
               predsednikov vlad oziroma držav članic.</p>
               <p>Naše posredovanje oziroma naše informacije v Strasbourgu se mi zdijo, da so
               razbistrile nekatere pojme in zato tudi gre. Če odgovorim zdaj še tisto kar je
               vprašal nam vsem dragi poslanec Školč. Slovenija si prizadeva razčiščevati
               nesporazume in si prizadeva dodajati informacije tam kjer je pomanjkanje ustreznih
               informacij. Zaradi tega smo tudi v tistih desetih točkah, ki jih je imel v mislih nam
               vsem dragi poslanec, smo tudi dali v javnost celo vrsto nekih informacij, ki
               pojasnjujejo nekatere nesporazume in ki pojasnjujejo sploh položaj v katerem smo se
               znašli. Jaz mislim, da pojasnjevanje tistim, ki o teh stvareh pišejo ali pa poročajo,
               pojasnjevanje v tem smislu, da stvari niso takšne kot se zdijo, da s tem ni nič
               narobe, nasprotno, jaz mislim, da bi naša stran naredila narobe, mislim, da tudi
               poslanci ali politiki, ki tako ne ravnajo ravnajo narobe, mislim, da je potrebno
               pojasnjevati tudi našim prijateljem na Hrvaški kakšne stvari dejansko so. Jaz bi
               prosil nam vsem dragega poslanca, da si morda prebere tistih deset točk, ki smo jih
               objavili na spletu, tam notri je navedenih 20 enostranskih ukrepov, korakov hrvaške
               strani v zvezi z mejo in v tistem tekstu na spletu so ti ukrepi navedeni, bi rekel,
               bolj splošno oziroma bolj na kratko, v tem gradivu, ki sem vam ga pravkar pokazal pa
               so nekoliko bolj obdelani oziroma so dodana tudi ustrezna gradiva, dokazila,
               dokumenti in tako naprej. Mislim, da pojasnjevanje naših stališč nikakor ne more
               biti, prvič, ne v neskladju z našo politiko tudi ne v neskladju s politiko tega
               parlamenta in to ni zdaj nobena propaganda, ampak je preprosto zastopanje naših
               stališč, je pa to zastopanje naših stališč oziroma naše dosledno stališče, če bi
               prebrali te točke bi razumeli, da je to naše stališče popolnoma v skladu z našim
               sicerjšnjim stališčem v zvezi s Hrvaško. Slovenija še vedno smatra Hrvaško za sebi
               prijateljsko državo in je še vedno naklonjena temu, da Hrvaška čim prej postane
               članica Evropske unije, tako kot mislijo vse druge ali večinoma evropske države, ki
               so že nekaj let nazaj sprejele tako imenovano Solunsko agendo, ki govori o  širitvi Evropske unije na zahodni
               Balkan, skratka, politično tukaj seveda je vse skladno. Ob tem, da seveda si želimo,
               da bi Hrvaška čim prej sprejela vse evropske standarde, pa seveda nam ne bo nihče
               najbrž očital, če skušamo zagovarjati svoje nacionalna interese in če skušamo
               pojasniti stvari, ki so pač napisane narobe. Naše ministrstvo in vsa ministrstva in
               vsi politiki, če tako rečem, tudi parlamentarci pojasnjujejo, kadar pride do
               nesporazumov. Prišlo je do nekega nesporazuma, ko je Hrvaška stran, ko so praktično
               vsi hrvaški mediji napisali, da sta se Hrvaška in Slovenija pogajali 15 let okoli
               sporazuma o meji, to ni res. In da nista prišla do nobenega sporazuma, to ni res, to
               preprosto ni res. In zakaj bi molčali ob tem, kar ni res. Mi moramo stvari
               pojasnjevati. Dejstvo je, da sta se Slovenija in Hrvaška pogajali 10 let, nakar je
               prišlo do sporazuma Drnovšek-Račan, na kar je Račan šel pred televizijo in rekel, jaz
               trdno stojim za tem sporazumom, na kar so se Hrvati premislili naslednji dan in so
               rekli, mi tega sporazuma ne moremo sprejeti. Kaj je bistvo tega sporazuma, to je tudi
               tam notri razloženo in bom jaz pač ponovil, ker nekateri očitno nimajo časa brati
               očitno, bistvo tega sporazuma je bilo, da se upošteva pravica Slovenije do
               teritorialnega dostopa do mednarodnih voda. In da se spoštuje želja Hrvaške, da
               ohrani kot so oni rekli, mejo z Italijo. Zelo težko si je predstavljati in zelo težko
               je komurkoli na svetu razložiti, da imata Hrvaška in Italija skupno mejo, razen
               seveda, če pride do tistega, kar je Hrvaška kasneje poskušala z zaščitno ekološko
               ribolovno cono. Bistvo zaščitne ekološke ribolovne cone je, da se kot zadrga povleče
               po Jadranu meja med Italijo in Hrvaško na morju in da vmes mednarodnih voda ni več.
               Zoper to je Slovenija nastopala. To je slovensko vprašanje številka ena, bi rekel
               kardinalno vprašanje slovenske pomorske politike in slovenske zunanje politike, da
               vztrajamo pri tem, da seveda brez Slovenije ni mogoče takšnega sklepa sprejeti.
               Navsezadnje na tem enakem stališču je celo Evropska unija. Evropska unija je Hrvaški
               predpisala, da mora o ekološki in ribolovni coni se sporazumeti s sosednjimi
               državami, med drugimi tudi s Slovenijo. To je stališče Evropske unije, ki ga je
               Evropska unija zapisala v pogajalski okvir. In Hrvaška, ki se pogaja za članstvo mora
               ta pogajalski okvir upoštevati. In, če Slovenija oziroma slovensko zunanje
               ministrstvo opozarja na to, da je Hrvaška na napačni poti in da ne spoštuje nekega
               evropskega, da tako rečem navodila in okvira, potem seveda si jaz ne dovolim, da
               kdorkoli meni očita, da delam kaj narobe, nasprotno. Če ne bi tega naredil, kar sem
               naredil in če ne bi slovensko zunanje ministrstvo in slovenska Vlada delala tega, kar
               počneta, potem seveda bi počela oziroma delala narobe. Jaz sem tudi dal eno idejo, da
               bi dejansko razčistili in izboljšali odnose med državama, to tudi v tekstu natančno
               piše, kako in kaj, dal sem še en predlog, da bi povabili v Slovenijo predstavnike
               hrvaških medijev, bi jih povabili, naj si ogledajo Slovenijo, naj se pogovarjajo z
               vsemi predstavniki slovenskih strank v parlamentu, v Vladi in tako naprej in naj se
               sami prepričajo, v čem je problem. Kajti zdi se mi, da so dejansko enostransko
               informirani in to je tisto vprašanje, s katerim se žal, ne po moji volji, moram
               ukvarjati, ker sem pač na tem mestu, na katerem sem. Vprašanje meje med Hrvaško in
               Italijo, morda bomo o tem še kdaj govorili gospod predsednik, je eno pomembnih
               vprašanj slovenske in evropske zunanje politike. In tukaj jaz mislim, da nima smisla
               tega pomanjševati.</p>
               <p>V papirjih, ki so predmet razprave in izhajata vprašanji gospoda Hribarja in vaše
               vprašanje, gospod predsednik, v teh papirjih je obrazloženo...
               </p>
            </sp>
            <sp xml:id="SDT4-OZZP-Nujna-062-2007-03-16.sp23">

               <speaker>PREDSEDNIK JOŽEF JEROVŠEK:</speaker>

               <p>... kolega Ziherla ...</p>
            </sp>
            <sp xml:id="SDT4-OZZP-Nujna-062-2007-03-16.sp24">

               <speaker>DR. DIMITRIJ RUPEL:</speaker>

               <p>... pardon, v teh papirjih je natančno razloženo tudi naše stališče do arbitraže.
               Arbitraža je rešitev, ki je Slovenija nikoli ni odklonila. Mi zaenkrat nimamo
               nobenega formalnega predloga s hrvaške strani, da bi morali ukrepati, da bi se morali
               o tem dogovarjati. Če bo hrvaška stran, kot slišim, v kratkem predstavila kakšen
               formalne predlog, ki bo imel tudi neke konkretne vsebine, potem se bomo o tem
               pogovarjali. Bo pa Slovenija na hrvaško stran dala tudi svoje predloge. Jaz ne bi
               tukaj nadaljeval v to smer, ker bo to smer vladnih pogovorov in vladnih odločitev v
               prihodnjih dneh in tednih. Jaz si predstavljam, da bomo prišli do neke rešitve,
               čeprav seveda v nasprotju z nekaterimi, mislim, da se nam za takšno rešitev ne mudi
               zelo. Lahko pa si seveda tudi odločimo drugače. Predvsem pa mislim, da ni nobene
               panike. Doslej je Slovenija vse enostranske korake evidentirala in zavračala. In če
               preberete poročilo Badenterjeve arbitražne komisije iz leta 1991 boste tudi videli,
               da je ta arbitražna komisija rekla, da so veljavne med novimi državami tiste meje, ki
               so nekoč ločevale republike v Jugoslaviji, razen v Sloveniji, ko gre še za mejo z
               Avstrijo, Italijo in Madžarsko, torej, ko gre za republiške meje. Da te meje niso
               spremenljive in da vsi enostranski koraki v zvezi s temi mejami niso veljavni. To je
               ena arbitraža nekoč že rekla, Badenterjeva arbitraža, na podlagi katere je nastala
               naša država in tudi hrvaška država, je že rekla, da enostranski ukrepi v nobeno stran
               ne bodo veljavni. To se pravi, da je trud, ki ga včasih zasledimo pri nekaterih
               ukrepih nasprotne strani, da so zaman oziroma da ne bodo imeli posledic. Tako pač
               pravijo pravniki in tisti, ki se na te stvari spoznajo. Sicer pa, gospod predsednik,
               ti sam si član oziroma sodeluješ v strateškem svetu za zunanjo politiko pri zunanjem
               ministrstvu. Ta svet je pluralistično, pluralno sestavljen. V njem so vsi
               predstavniki, poleg vseh bivših ministrov, tudi vsi predstavniki vseh strank, vsi
               mednarodni pravniki, večina mednarodnih pravnikov, ki jih Slovenija premore. In mi
               smo se na tem strateškem svetu dogovorili, da sestavimo ta papir, ki sem ga tukaj,
               tebi predsednik, pokazal, seznam vseh enostranskih ukrepov Hrvaške. Mi bomo ta seznam
               posredovali arbitražni komisiji oziroma tistim, ki so se pripravljeni s tem ukvarjati
               v bližini naslova, ki je nekoč botroval nastanku Slovenije oziroma Hrvaške, in bomo
               prosili za mnenje. Seveda pa je to tudi gradivo, ki je pripravljeno za morebitno ali
               arbitražo ali mediacijo ali spravo ali karkoli se bo že zgodilo. Naj opozorim na to,
               kolega Ziherla na to, da je Svoboda in posebej še Pöttering povedal, da je arbitraža
               ena od možnosti, da pa je dvostranski sporazum hitrejši in bolj praktičen in da je v
               večini držav bolj sprejemljiv oziroma bolj dosegljiv.  No, o enostranskih ukrepih sem pravzaprav že govoril,
               toliko za enkrat. Hvala lepa.</p>
            </sp>
            <sp xml:id="SDT4-OZZP-Nujna-062-2007-03-16.sp25">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Vidim, da se to zelo skrbno pripravlja in mi bomo za čim boljšo vednost
               poslancev, na eni od naslednjih sej bom jaz to uvrstil na dnevni red. Naslednji ima
               besedo poslanec Bevk, izvolite.</p>
            </sp>
            <sp xml:id="SDT4-OZZP-Nujna-062-2007-03-16.sp26">

               <speaker>SAMO BEVK:</speaker>

               <p>Hvala lepa za besedo gospod predsednik. Lep pozdrav vsem skupaj. Moje vprašanje
               gospodu ministru dr. Ruplu se nanaša na sporazum o izogibanju dvojnega obdavčevanja
               med Republiko Slovenijo in Avstralijo. Tako ja. Komisija za odnose s Slovenci v
               zamejstvu in po svetu je bila konec prejšnjega meseca na obisku pri naših rojakih,
               izseljencih v Avstraliji. Tudi sam sem bil član te delegacije in na ta problem, da
               nimamo niti še pobude za sporazum o izogibanju dvojnega obdavčevanja med Republiko
               Slovenijo in Avstralijo so nas posebej opozorili naši rojaki, ki živijo v Avstraliji.
               Recimo prihaja tudi do takšnih težav, da so njihove pokojnine zaradi tega dvojno
               obdavčene, da ne govorim o tem, da je tudi gospodarsko sodelovanje med našo državo in
               Avstralijo šele na začetku, da je pravzaprav, veliko interesa po tem sodelovanju, da
               pa je dejstvo, da tega sporazuma nimamo, da je to neka oteževalna okoliščina pri
               vsemu skupaj. Se pravi, moje vprašanje gre tudi v smeri pobude, da bi čim prej prišlo
               do pogovorov med obema vladama in pristojnimi ministri v zvezi s tem vprašanjem.
               Izpostavili so naši rojaki tudi problem tega, da se že začeta pogajanja glede
               sporazuma o zdravstvenem varstvu ne nadaljujejo, da bi bilo potrebno rešiti tudi to
               vprašanje. Namreč po naših ocenah, v Avstraliji živi kar okrog 30.000 naših rojakov,
               izseljencev, Slovencev, čeprav so nam avstralske oblasti predstavile drug podatek,
               natančno izračunan do zadnje enice, po njihovih podatkih je v Avstraliji nekaj več
               kot 20.000 naših rojakov. Vsekakor pa se giblje med 20 in 30.000, se pravi, da v
               Avstraliji živi ena večjih narodnih skupnosti po svetu in mislim, da bi bilo potrebno
               to vprašanje čim prej rešiti.</p>
               <p>Poleg tega pa bi na koncu imel še eno vprašanje, ki se nanaša tudi na zasedenost
               veleposlaništva v Avstraliji, kajti vemo, da od vsega začetka, ko je bilo
               veleposlaništvo vzpostavljeno na tem sedežu v glavnem mestu, v Canberri, delujeta
               samo  dva diplomata. In
               sprašujem tudi gospoda ministra, ali ne bi mogoče v naslednjem obdobju povečali
               število zasedbe? Hvala lepa.</p>
            </sp>
            <sp xml:id="SDT4-OZZP-Nujna-062-2007-03-16.sp27">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Gospod minister, ne vidim drugega tako, da.</p>
            </sp>
            <sp xml:id="SDT4-OZZP-Nujna-062-2007-03-16.sp28">

               <speaker>DR. DIMITRIJ RUPEL:</speaker>

               <p>Ja, z veseljem. Glejte, glede teh sporazumov o dvojnem obdavčevanju moram reči, da
               naše ministrstvo ni pobudnik oziroma ni pristojno za te pobude, pač pa je pobudnik
               Ministrstvo za finance. Zdaj, kolikor jaz vem, Avstralija ni na seznamu tistih držav
               za katere je Ministrstvo za finance prosilo naše ministrstvo, da naj izvede kakšne
               operacije. Mi imamo celo vrsto sporazumov z drugimi državami in jaz sem na nek način
               prav v zadregi, ko poslušam vašo pripoved. Mislim, da bi bilo potrebno skleniti
               takšen sporazum tudi z Avstralijo, doslej pa pač te priložnosti ni bilo in jaz
               verjamem, da bo do nje prišlo. Sicer pa je za skrb za slovenske izseljence, to je
               tudi treba reči, predvsem pristojen Urad za Slovence po svetu in morda bi, jaz bom
               govoril s kolegom Pelikanom, morda pa tudi vi naslovite to pobudo na njih, jaz bom pa
               govoril s financami kaj je mogoče narediti, da bi se ta postopek za sklenitev
               sporazuma v odločevanju, čim prej začel. Mi imamo z Avstralijo, bi rekel, dobre,
               prisrčne odnose, ampak Avstralija je zelo oddaljena od nas in število obiskov je
               relativno majhno. Mene veseli, da ste se vi odpravili tako daleč in, da ste, da rečem
               na lastne oči videli kako, v kakšnih razmerah naši predstavniki tam delujejo. To je
               zelo skromno predstavništvo - po številu in po sredstvih. Sredstva so pa tista, ki
               jih ta parlament pač namenja in ki so v skladu z možnostmi te države. Vesel bom, če
               nas boste podprli, da bi morda namenili za diplomatska predstavništva, v prihodnosti,
               kaj več denarja in ko gre za kadre tudi pričakujem pobude, predloge, ki bi nam lahko
               prišli prav. Mi smo tako, da tako rečem, na tem, razširjeni po svetu, tako majhna je
               naša navzočnost po celem svetu, ker nam manjka denarja in ker nam manjka ljudi.
               Celoten sistem zunanjih zadeve Republike Slovenije šteje tam okrog 550 ljudi, od tega
               jih je polovica v inozemstvu, polovica dela doma. Za primerjavo naj povem, da samo
               ena ambasada, recimo v Kairu Združenih držav Amerike, šteje 1000 ljudi. Mi smo res
               zelo, zelo, zelo skromni in pač možnosti so omeje. Ampak se vam zahvaljujem za to
               pobudo.</p>
            </sp>
            <sp xml:id="SDT4-OZZP-Nujna-062-2007-03-16.sp29">

               <speaker>PREDSEDNIK JOŽEF JEROVŠEK:</speaker>

               <p>Hvala. Kolega Bevk ima še dodatno vprašanje.</p>
            </sp>
            <sp xml:id="SDT4-OZZP-Nujna-062-2007-03-16.sp30">

               <speaker>SAMO BEVK:</speaker>

               <p>Hvala lepa. Zelo na kratko. Jaz se najprej zahvaljujem gospodu ministru, dr. Ruplu
               za odgovor. Jaz sicer vem, da je za sporazum o izogibanju dvojnega obdavčevanja
               pristojno v vsebinskem smislu Ministrstvo za finance. Na zadnji seji Državnega zbora
               tudi ministru, žal v odsotnosti, dr. Bajuku, postavil to poslansko vprašanje in
               pričakujem njegov odgovor. Sem pa izkoristil tudi to priložnost, da opozorim še
               zunanje ministrstvo oziroma gospoda ministra na ta problem. Zato, bom seveda potem,
               na današnjo pobudo tudi sam opozoril državnega sekretarja Pelikana, da se pač dobi
               tista kritična masa, da bo prišlo do tega postopka. Glede sredstev je pa tako. Gospod minister, opozicija
               je predlagala amandmaje za povišanje postavk o katerih smo malo prej govorili, pa žal
               koalicija, večina ni slišala našega glasu in je naše amandmaje zavrnila, mogoče ob
               kakšni drugi priložnosti potem, saj proračun ta, ki smo ga sprejeli ni bil zadnji.
               Hvala lepa.</p>
            </sp>
            <sp xml:id="SDT4-OZZP-Nujna-062-2007-03-16.sp31">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Zdaj bo kolega Drobnič. Potem pa naj samo povem, da se je predstavnica
               Ministrstva za zdravje, ki je tu prisotna sama javila, da bi glede zdravstvenega
               zavarovanja dodatni odgovor tudi potem, ko go bo gospod minister. Dajem besedo kolegu
               Drobniču.</p>
            </sp>
            <sp xml:id="SDT4-OZZP-Nujna-062-2007-03-16.sp32">

               <speaker>MAG. JANEZ DROBNIČ:</speaker>

               <p>Hvala lepa za besedo. Jaz bi pa rad povprašal dr. Rupla, zunanjega ministra
               Republike Slovenije kako je v zvezi z izkazovanjem stališč Vlade Republike Slovenije
               do vključevanja Turčije v Evropsko unijo? V zadnjem času je moč razbrati, da velja za
               Slovenijo poseben interes. Jaz ga nekako težko razberem kje Slovenija najde poseben
               interes v tem in tudi stališče Slovenije in Vlade Republike Slovenije glede
               intenziviranja tega dialoga z muslimanskimi državami in vsem tem. Kje je tukaj
               poseben interes? Jaz sem prej v neki drugi razpravi že omenil, da vendarle Slovenija
               bi si morala prizadevati za navezave v okviru tistih držav, ki sodijo nekako v skupen
               civilizacijski, kulturni in drug prostor in da je s tistim prostorom tudi bolj
               ekonomsko povezana in bi tako iskala tudi lastne ekonomske interese. Mislim, da
               razumete kam pravzaprav meri moje vprašanje.</p>
            </sp>
            <sp xml:id="SDT4-OZZP-Nujna-062-2007-03-16.sp33">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Zdaj kolega Bevk je odšel, upam, da bo prišel. Jaz dajem besedo gospodu
               ministru.</p>
            </sp>
            <sp xml:id="SDT4-OZZP-Nujna-062-2007-03-16.sp34">

               <speaker>DR. DIMITRIJ RUPEL:</speaker>

               <p>Kolegu Drobniču bi rad rekel to, da v moji vednosti ni kakšnega prav posebno
               živahnega ali perečega ali pa ognjevitega interesa za Turčijo. Naš interes v zvezi s
               Turčijo je podoben ali enak in je skupni interes celotne Evropske unije. Evropska
               unija ima neko politiko do Turčije. Turčija je kandidatka za članstvo v Evropski
               uniji in o tem ni bilo še nikakršnega preklica oziroma nobenega drugačnega sklepa.
               Vse države članice se strinjajo s tem, da se začnejo pogajanja o članstvu. Kot veste
               je Turčija bila dolgo časa pridružena članica in je šele nedavno začela ta pogajanja.
               Da so ta pogajanja včasih tudi nekoliko naporna in težavna je jasno, o tem smo se
               prepričali tudi ob nedavnem obisku ciprskega zunanjega ministra, ki nam je razlagal
               probleme, ki obstajajo med grško in turško skupnostjo v tej evropski državi oziroma
               članici EU, naši partnerki oziroma članici iste družine. Zaradi problemov, ki so tam
               je Evropska unija upočasnila postopek pogajanj s Turčijo. Kot veste je  zahteva Evropske unije, da
               Turčija čim prej sklene dodaten sporazum oziroma protokol o pristaniščih za ciprska
               plovila, letala in tako naprej. In dokler ne bo Turčija popustila na tej točki bo
               zelo težko nadaljevala pogajanja pri tistih poglavjih, ki se tičejo transporta, ki se
               tičejo teh problemov. Nekaj drugega pa je dialog med kulturami oziroma med
               civilizacijami, to pa je neka plemenita politika po moji sodbi. Slovenija, slovenska
               Vlada si je to zapisala med prioritete svojega predsedovanja Evropski uniji v
               prihodnjem letu, to je bilo predstavljeno v parlamentu, to je legitimna smer našega
               delovanja in našega razmišljanja. Mislim, da Evropska unija potrebuje ta dialog med
               kulturami in...civilizacijami, v našem centru za evropsko perspektivo se tudi še
               posebej s tem ukvarjamo in smo že organizirali nekaj sestankov in pripravljamo neko
               širšo konferenco. Naj vam izdam skrivnost, da pogosto ob sestankih z državami ali
               predstavniki držav, ki vsebujejo muslimansko kulturo ali pa kjer je večina
               muslimanov, omenjam to zadevo in to nam odpira marsikatera vrata in omogoča boljše
               odnose. Ko pa gre za družino držav, ki jim pripada tudi Slovenija, pa mislim, da je
               ta dobro definirana z Evropsko unijo in z Natom, Slovenija je po eni strani članica
               Evropske unije, po drugi strani je članica Nata, to je naše neposredno okolje in s
               tem razvijamo najbolj intenzivne odnose, praktično smo s temi državami, ki so članice
               obeh teh integracij zelo, zelo tesno povezani in jaz ne čutim te skrbi, da bi se z
               našo kulturo kaj škodljivega dogajalo v teh stikih, nasprotno, mislim, da se naša
               kultura zelo dobro uveljavlja v Evropski uniji, prihodnje leto bo pa za našo
               uveljavitev, uveljavitev naše kulture v vseh elementih, v vseh segmentih veliko,
               veliko priložnosti in jaz upam, da bomo lahko pri tem sodelovali. Hvala lepa.</p>
            </sp>
            <sp xml:id="SDT4-OZZP-Nujna-062-2007-03-16.sp35">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Kolega Bevk...<stage>/nerazumljivo./</stage>.. Tu je gospa Zvezdana-Veber Hartman,
               vodja službe za evropske zadeve in mednarodno sodelovanje iz Ministrstva za zdravje.
               Želi še sama podati neko pojasnilo, ki že izhaja iz vprašanja gospoda Bevka?
               Izvolite.</p>
            </sp>
            <sp xml:id="SDT4-OZZP-Nujna-062-2007-03-16.sp36">

               <speaker>ZVEZDANA VEBER HARTMAN:</speaker>

               <p>Spoštovani gospod predsednik, spoštovane poslanke in poslanci! Želela bi samo
               pojasniti, da smo besedilo, vsebinsko besedilo sporazuma o zdravstvenem zavarovanju z
               avstralsko stranjo praktično že uskladili, tako da je naslednja faza samo še formalni
               postopek na slovenski strani in na avstralski strani in tako upamo, da bo ta odprt
               problem v najkrajšem možnem času rešen. Hvala.</p>
            </sp>
            <sp xml:id="SDT4-OZZP-Nujna-062-2007-03-16.sp37">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Gospod Bevk, izvolite.</p>
            </sp>
            <sp xml:id="SDT4-OZZP-Nujna-062-2007-03-16.sp38">

               <speaker>SAMO BEVK:</speaker>

               <p>Hvala lepa za odgovor. Ampak kolikor se spomnim iz teh razgovorov, ki smo jih imeli,
               je že kar nekaj časa od tega, ko je prišlo do teh prvih razgovor in da se to zelo
               vleče. Jaz sem hotel samo pledirati, da bi se postopki pospešili.</p>
            </sp>
            <sp xml:id="SDT4-OZZP-Nujna-062-2007-03-16.sp39">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Gospa Pečanova, izvolite. 
               </p>
            </sp>
            <sp xml:id="SDT4-OZZP-Nujna-062-2007-03-16.sp40">

               <speaker>BREDA PEČAN:</speaker>

               <p>Najlepša hvala. Danes imam drugič priliko, da sodelujem na tem odboru in se
               zahvaljujem za to, da ste mi dali besedo, gospod predsednik.</p>
               <p>Mene zanima, če bi lahko gospod minister dr. Rupel nam povedal, kako so potekali
               razgovori z njegovim kolegom iz Irana, ki nas je obiskal. Menim, da je to tudi eden
               od zelo pomembnih dogodkov, tudi morda kot neke vrste priprava na naše predsedovanje
               Evropski uniji, ko bo Slovenija morala prevzeti težko nalogo po mojem še vedno ne
               dokončnega urejanja odnosov Evropske unije z Iranom in naše vloge v pogajanjih okrog
               tega problema z bogatenjem urana in domnevami, da Iran želi narediti jedrsko orožje.
               Veselilo bi me, če bi nam lahko malo pojasnili, kako so pogovori potekali. Hvala.
           </p>
            </sp>
            <sp xml:id="SDT4-OZZP-Nujna-062-2007-03-16.sp41">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Gospod minister, izvolite.</p>
            </sp>
            <sp xml:id="SDT4-OZZP-Nujna-062-2007-03-16.sp42">

               <speaker>DR. DIMITRIJ RUPEL:</speaker>

               <p>Hvala lepa. Iranski zunanji minister Motaki je predlagal, da se sreča z najvišjimi
               predstavniki Republike Slovenije; tega je morda štirinajst dni. To je bil obisk, ki
               ni bil dolgo usklajevan, ampak je pravzaprav bil organiziran v kratkem času, v
               zadnjem trenutku, tako rekoč. Povezan pa je bil tudi z nekim pismom predsednika
               republike iranskemu predsedniku. Zdaj jaz nisem pooblaščen, da o tem govorim, ampak
               povedano je bilo, da je iranski predsednik našemu predsedniku tudi odgovoril, in del
               teh pogovorov oziroma del teh naših posvetov je bil povezan s tem.</p>
               <p>Ko gre za naše pogovore z iranskim ministrom, naj povem naslednje. Iran uživa nek
               dvomljiv sloves v mednarodni javnosti, tudi v Evropski uniji. Zakaj? Zaradi tega, ker
               analitiki, tudi poročilo El Baradeja, generalnega direktorja IAEA, govori o tem, da
               je mogoče sklepati, da bi Iran s svojimi postopki, ki tečejo v tem trenutku, hotel
               priti do atomske bombe oziroma do nuklearnega orožja. Iran, kot je znano, pospešuje
               proizvodnjo oziroma bogatenje urana in do neke mere je mogoče to interpretirati tudi
               kot proizvodnjo za potrebe neke jedrske elektrarne oziroma za proizvodnjo jedrske
               energije. Vendar poročila, ki jih dobivamo, bodisi v EU bodisi v Nato, bodisi preko
               IAEA, govorijo tudi to, da obstaja močan sum, kako naj rečem, da obstaja domneva, da
               Iran pravzaprav želi proces bogatenja nadaljevati oziroma nadgrajevati na ta način,
               da bi lahko prišel do nuklearnega orožja. In v zvezi s tem se je ustvaril v
               mednarodni javnosti nek neprijeten položaj.</p>
               <p>V naših pogovorih z zunanjim ministrom Irana, gospodom Motakijem, smo povedali, vsi,
               kdor je pač z njim govoril, da Slovenija tu podpira evropsko politiko in da so naša
               izhodišča enaka tistim, ki jih je sprejel Svet za splošne zadeve in zunanje odnose
               oziroma Evropski svet; mi smo pravzaprav prebrali tiste sklepe, ko smo se z Motakijem
               pogovarjali. Motaki je v pogovorih in tudi potem javno v okviru tiskovne konference
               rekel, da je to natolcevanje in da  Iran v resnici nima namena razvijati nuklearne energije
               za vojaške potrebe, ampak predvsem za miroljubne namene. Naša stran je ob tem lahko
               rekla samo to, da priznava pravico Iranu in vsem drugim, kakor tudi sebi razvoj
               nuklearne energije za miroljubne namene. Stvar je kočljiva, zaradi tega, ker se v
               Varnostnem svetu Organizacije združenih narodov v tem trenutku pripravlja neka
               ostrejša resolucija, ki naj bi zaostrila sankcije do Irana. Zelo na kratko naj rečem,
               Evropska unija v tem trenutku smatra, da je treba imeti v politiki do Irana dva tira,
               po enem tiru se Evropska unija zavzema za sankcije in za ostre ukrepe ter za strog
               odnos, po drugem tiru pa skuša ohranjati prostor dialoga. Ko gre za dialog med
               Evropsko unijo in Iranom ali pa, če hočete, med mednarodno skupnostjo in Iranom,
               obstajajo nekatere razlike. Slišali ste, da, recimo, Združene države Amerike
               nasprotujejo temu, da bi dialog bil brez poprejšnje zaustavitve bogatenja urana.
               Skratka, Združene države Amerike postavljajo ustavitev teh procesov kot pogoj za
               dialog.</p>
               <p>V zadnjem času je prišlo do nekih novih momentov, osebno mislim, da so to pozitivni
               elementi. V Bagdadu se pripravlja konferenca o varnosti Iraka, kamor so povabljene
               sosednje države, med njimi Iran in Sirija, povabljena je tudi Evropska unija in
               predvsem bo tam državna sekretarka Riceova. V naših pogovorih je bilo nekako slutiti
               možnost, da bo prišlo tudi do pogovorov med Američani in Iranci na takšni ali
               drugačni ravni, kar pa je spodbuden znak. Ta spodbudna znamenja oziroma ta razvoj
               tega odnosa je mogoče povezati z nekaterimi dogajanji v Iraku samem. Kot veste, so se
               v zadnjem času razmere v Iraku zaostrile in prihaja celo do tega, da se del
               aktivnosti prenaša čez mejo v Iran, kar seveda najbrž Iran skrbi in je zaradi tega
               tudi Iran morda v tem trenutku nekoliko bolj kooperativen. Toliko. Hvala lepa.</p>
            </sp>
            <sp xml:id="SDT4-OZZP-Nujna-062-2007-03-16.sp43">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Vidim, da se je nabor vprašanj izčrpal. Zahvaljujem se ministru za
               izčrpne odgovore na vprašanja poslancev.</p>
               <p>Prehajamo na <title>2. TOČKO DNEVNEGA REDA - PREDLOG ZAKONA O RATIFIKACIJI SPORAZUMA
                  MED POGODBENICAMI SEVERNOATLANTSKE POGODBE O SODELOVANJU NA PODROČJU JEDRSKIH
                  PODATKOV, S TAJNO TEHNIČNO PRILOGO O SPORAZUMU MED POGODBENICAMI SEVERNOATLANTSKE
                  POGODBE O SODELOVANJU NA PODROČJU JEDRSKIH PODATKOV, KATERE VAROVANJE TAJNOSTI JE
                  10. MAJA 2000 ODPRAVIL SEVERNOATLANTSKI SVET, IN ZAUPNO VARNOSTNO PRILOGO K
                  SPORAZUMU MED POGODBENICAMI SEVERNOATLANTSKE POGODBE O SODELOVANJU NA PODROČJU
                  JEDRSKIH PODATKOV, KATERE VAROVANJE TAJNOSTI JE 6. MARCA 1998 ODPRAVIL
                  SEVERNOATLANTSKI SVET.</title>
               </p>
               <p>K predloženemu zakonu je pisno mnenje podala Zakonodajno-pravna služba, ki nima
               pripomb.</p>
               <p>Pričenjam drugo obravnavo predloga zakona, v kateri bomo opravili razpravo in
               glasovanje o posameznih členih predloga zakona.</p>
               <p>Želi predlagatelj zakona podati dopolnilno obrazložitev k členom predloženega
               zakona? Gospod Vojko Kos, direktor Urada za varovanje tajnih podatkov, izvolite.</p>
            </sp>
            <sp xml:id="SDT4-OZZP-Nujna-062-2007-03-16.sp44">

               <speaker>VOJKO KOS:</speaker>

               <p>Hvala, gospod predsednik. Spoštovani! Gre za sporazum, ki mu skrajšano rečemo ATUMAL.
               Ime izhaja iz določbe v tem sporazumu, kjer je navedeno, da mora imeti vsak dokument,
               ki vsebuje jedrske podatke, tudi oznako ATUMAL. Gre za sporazum, ki ga je treba
               ratificirati oziroma k njemu pristopiti, saj se je Republika Slovenija v pristopnih
               pogovorih k Zvezi Nato zavezala, da  bomo sprejeli pravni red in protokol ter vse pravne akte,
               ki so potrebni za učinkovito delovanje znotraj zavezništva. Ta zaveza je izražena
               tudi v pismu ministra za zunanje zadeve Republike Slovenije generalnemu sekretarju
               Nata z dne 24.3.2003. Vsebino predloga navedenega pisma je dne 21.3.2003 obravnaval
               tudi Odbor za zunanjo politiko Državnega zbora in se z njo strinjal.</p>
               <p>Sporazum ureja sporočanje jedrskih podatkov med Združenimi državami Amerike in Zvezo
               Nato ter članicami Zveze Nato. Sporazum nedvoumno določa, da se na njegovi podlagi ne
               sme prenašati jedrskega orožja. Sporazum določa minimalne standarde in varnostne
               ukrepe za varovanje jedrskih podatkov. Sporazum tudi opredeljuje nadzor nad
               varovanjem jedrskih podatkov, dostop do jedrskih podatkov le osebam, ki jim je bilo
               izdano varnostno potrdilo za dostop do tovrstnih podatkov, fizično varovanje jedrskih
               podatkov, razmnoževanje, poročanje o številu prejetih jedrskih podatkov.</p>
               <p>Vsebina sporazuma ni predmet pogajanj. Gre za sporazum, ki je bil sklenjen pred
               včlanitvijo Republike Slovenije v Nato. Zato Republika Slovenija ne more vplivati na
               vsebino sporazuma, ratificira ga v obstoječi obliki. Sporazum ni predmet usklajevanja
               s pravnim redom Evropske unije. Republika Slovenija je že pripravljena za izvajanje
               sporazuma, zato njegova ratifikacija ne bo zahtevala novih finančnih sredstev. Za
               izvajanje sporazuma bo skrbel Urad za varovanje tajnih podatkov v sodelovanju z
               Ministrstvom za obrambo.</p>
               <p>Glede na navedeno predlagamo, da Državni zbor v skladu s svojimi pristojnostmi
               ratificira navedeni sporazum. Hvala.</p>
            </sp>
            <sp xml:id="SDT4-OZZP-Nujna-062-2007-03-16.sp45">

               <speaker>PREDSEDNIK JOŽEF JEROVŠEK:</speaker>

               <p>Hvala lepa za to obrazložitev. Prehajamo na razpravo in glasovanje o posameznih
               členih predloženega zakona oziroma posameznih amandmajih.</p>
               <p>Odboru predlagam, da po končani razpravi in glasovanju o morebitnih amandmajih v
               skladu s tretjo alinejo prvega odstavka 128. člena poslovnika razpravlja in nato
               glasuje o vseh členih skupaj, kot je običaj pri zakonih o ratifikacijah. Mislim, da
               se s tem vsi strinjamo. Torej, ne vidim, da bi se kdo prijavil k besedi, zato
               zaključujem razpravo.</p>
               <p>Prehajamo na glasovanje o vseh členih skupaj. Smo sklepčni? Smo sklepčni.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da so členi sprejeti. Ker k predlogu zakona ni bil sprejet noben
               amandma, Odbor za zunanjo politiko predlaga Državnemu zboru, da predlog zakona
               obravnava v predloženem besedilu in ga sprejme.</p>
               <p>Formalno moramo določiti še poročevalca. Če ni prostovoljcev, bo to opravil
               predsednik odbora, po potrebi.</p>
               <p>Prehajamo na <title>3. TOČKO DNEVNEGA REDA - PREDLOG ZAKONA O RATIFIKACIJI SPORAZUMA
                  MED VLADO REPUBLIKE SLOVENIJE IN SVETOM MINISTROV BOSNE IN HERCEGOVINE O
                  POLICIJSKEM SODELOVANJU.</title>
               </p>
               <p>Tudi k predloženemu zakonu je pisno mnenje podala Zakonodajno-pravna služba, ki nima
               pripomb.</p>
               <p>Pričenjam drugo obravnavo predloga zakona, v kateri bomo opravili razpravo in
               glasovanje o vseh členih skupaj.</p>
               <p>Želi predlagatelj zakona podati dopolnilno obrazložitev? Gospa je tu, Simona Drenik,
               nova vodja Sektorja za mednarodno pravo. <stage>(Pravi, da ni potrebno.)</stage></p>
               <p>Prehajamo na razpravo in glasovanje o posameznih členih predloženega zakona oziroma
               posameznih amandmajih. Ni razprave, zato jo zaključujem.</p>
               <p>Prehajamo na glasovanje o vseh členih skupaj.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da so členi sprejeti. Zakon bomo po enaki proceduri poslali Državnemu
               zboru. Tudi tu predlagam, da morebitno poročanje opravi predsednik odbora, torej sam.
                   S tem lahko preidemo na
                  <title>4. TOČKO DNEVNEGA REDA - PREDLOG ZAKONA O RATIFIKACIJI SPORAZUMA MED VLADO
                  REPUBLIKE SLOVENIJE IN VLADO REPUBLIKE ČRNE GORE O SODELOVANJU V BOJU PROTI
                  ORGANIZIRANEMU KRIMINALU, TRGOVINI Z LJUDMI IN ILEGALNIM MIGRACIJAM, NEZAKONITI
                  TRGOVINI S PREPOVEDANIMI DROGAMI IN PREDHODNIMI SESTAVINAMI, TERORIZMU IN DRUGIM
                  KAZNIVIM DEJANJEM.</title> Mnenje Zakonodajno-pravne službe ste prejeli. Začenjam
               drugo obravnavo predloga zakona o katerem bomo opravili razpravo in glasovanje o
               posamičnih členih predloga zakona. Sprašujem predlagatelje ali želijo podati dodatno
               dopolnilo in obrazložitev? Gospa Simona Drenik, vodja Sektorja za mednarodno upravo.
               Izvolite.</p>
            </sp>
            <sp xml:id="SDT4-OZZP-Nujna-062-2007-03-16.sp46">

               <speaker>SIMONA DRENIK:</speaker>

               <p>Hvala lepa. Samo dodatno pojasnilo k mnenju Zakonodajno-pravne službe. Namreč imena
               podpisnikov so razvidna iz elektronskega dokumenta, ki je bil prav tako uradno
               posredovan Državnemu zboru. Hvala lepa.</p>
            </sp>
            <sp xml:id="SDT4-OZZP-Nujna-062-2007-03-16.sp47">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Besedo dajem poslankam in poslancem. Ne vidim priglašenih, potem
               zaključujem razpravo in prehajamo na glasovanje o vseh členih skupaj.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da so členi sprejeti. Tudi tu bo poročevalec, po potrebi, predsednik
               odbora. Mislim, da ni nasprotovanja.</p>
               <p>Prehajamo na <title>5. TOČKO DNEVNEGA REDA - PREDLOG ZAKONA O RATIFIKACIJI GARANCIJSKE
                  POGODBE MED REPUBLIKO SLOVENIJO IN EVROPSKO INVESTICIJSKO BANKO (AVTOCESTE VIII).</title> Mnenje Zakonodajno-pravne službe ste prejeli. Pričenjam drugo obravnavo
               predloga zakona po enaki proceduri. Želi predlagatelj zakona dodati dopolnilno
               obrazložitev? Ne želi. Razprave ni. Torej, prehajam na glasovanje o zakonu, o vseh
               4-ih skupaj.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Tudi tu ugotavljam, da so členi sprejeti. In predlagamo Državnemu zboru, da predlog
               zakona obravnava predloženo besedilo in ga sprejme. Poročevalca predlagam enakega,
               kot pri prejšnjih točkah.</p>
               <p>Prehajamo na <title>6. TOČKO DNEVNEGA REDA - POBUDA ZA PODPIS KONVENCIJE ZDRUŽENIH
                  NARODOV O PRAVICAH INVALIDOV IN OPCIJSKEGA PROTOKOLA K MEDNARODNI KONVENCIJI O
                  PRAVICAH INVALIDOV.</title> Prosim predstavnika predlagatelja, da poda uvodno
               obrazložitev.</p>
            </sp>
            <sp xml:id="SDT4-OZZP-Nujna-062-2007-03-16.sp48">

               <speaker>GOSPA___________:</speaker>

               <p>Mogoče predlagam, da predstavnik Urada za invalide.</p>
            </sp>
            <sp xml:id="SDT4-OZZP-Nujna-062-2007-03-16.sp49">

               <speaker>PREDSEDNIK JOŽEF JEROVŠEK:</speaker>

               <p>Ja, naj se predstavi.</p>
            </sp>
            <sp xml:id="SDT4-OZZP-Nujna-062-2007-03-16.sp50">

               <speaker>CVETO URŠIČ:</speaker>

               <p>Cveto Uršič z Ministrstva za delo, družino in socialne zadeve, po pooblastilu gospe
               ministrice.</p>
            </sp>
            <sp xml:id="SDT4-OZZP-Nujna-062-2007-03-16.sp51">

               <speaker>PREDSEDNIK JOŽEF JEROVŠEK:</speaker>

               <p>Ja, pooblastilo smo prejeli. Izvolite.</p>
            </sp>
            <sp xml:id="SDT4-OZZP-Nujna-062-2007-03-16.sp52">

               <speaker>CVETO URŠIČ:</speaker>

               <p>Hvala lepa. Zelo kratka. Generalna skupščina je na 61. seji, konec lanskega leta,
               sprejela to konvencijo in protokol in 30. marca leto je podpis konvencije v New
               Yorku, večina držav Evropske unije je že potrdila, da bo podpisala, ravno tako že več
               kot 40 drugih držav. Konvencija je z vidika človekovih pravic zelo pomembna saj je
               prva v tem tisočletju, ki so jo sprejeli Združeni narodi, ob enem pa je sploh prva s
               področja pravic, človekovih pravic invalidov. Slovenija je aktivno sodelovala pri
               njeni pripravi od leta 2004 naprej. Hvala lepa.</p>
            </sp>
            <sp xml:id="SDT4-OZZP-Nujna-062-2007-03-16.sp53">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Odpiram razpravo.</p>
               <p>Gospod Drobnič.</p>
            </sp>
            <sp xml:id="SDT4-OZZP-Nujna-062-2007-03-16.sp54">

               <speaker>MAG. JANEZ DROBNIČ:</speaker>

               <p>Hvala lepa za besedo. Jaz lahko nekako rečem, da so pripravljavci pripravili dober in
               sodoben tekst za izzive sodobnega časa, kjer vendarle še vedno lahko ugotavljamo
               vrsto oblik diskriminacije, ki se izvaja v različnih prikritih oblikah. Sodoben svet
               je, seveda, iznašel vedno nove inovacije kako pravzaprav postaviti nekatere tudi na
               stranski tir zaradi
               eventualnih drugih razlogov. Jaz pozdravljam to in seveda želim, da se v zvezi s to
               konvencijo tudi še v Sloveniji pripravi, na operativni ravni, potem tudi določene
               rešitve, čeprav pa večina rešitev, ki jih ima konvencija, je Slovenija že absolvirala
               v svojo prakso in seveda zakonodajo.</p>
            </sp>
            <sp xml:id="SDT4-OZZP-Nujna-062-2007-03-16.sp55">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Jaz bi predstavil predlog sklepa, bolj se strinjam z omenjeno pobudo,
               mislim, da ni druge debate. Potem bi dal na glasovanje ta sklep.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Prehajamo na <title>7. TOČKO DNEVNEGA REDA - POBUDA ZA SKLENITEV TEMELJNEGA SPORAZUMA
                  MED SVETOVNO ZDRAVSTVENO ORGANIZACIJO IN VLADO REPUBLIKE SLOVENIJE O VZPOSTAVITVI
                  ODNOSOV ZA SODELOVANJE NA PODROČJU TEHNIČNEGA SVETOVANJA.</title> Sprašujem
               predstavnika predlagatelja ali bo kakšno dodatno? Ja, gospa Hartman Vodeb<stage>(?)</stage> iz
               Ministrstva za zdravje. Izvolite.</p>
            </sp>
            <sp xml:id="SDT4-OZZP-Nujna-062-2007-03-16.sp56">

               <speaker>ZVEZDANA VEBER HARTMAN:</speaker>

               <p>Najlepša hvala za besedo, spoštovani gospod predsednik, spoštovane poslanke in
               poslanci. Kot je razvidno tudi že iz obrazložitve naše pobude za ureditev sodelovanja
               s Svetovno zdravstveno organizacijo, predlagamo začetek pogajanj v katerih bomo s to
               organizacijo natančneje določili njihovo pomoč, tehnično svetovanje in druge oblike
               podpore javno zdravstveni politiki v Sloveniji in po drugi strani tudi obveznosti
               naše države za to, da bo v Sloveniji delovala njihova pisarna. Sodelovanje je že
               doslej potekalo na izjemno dobri ravni. Po našem mnenju pa bo s tem sporazumom, ki ga
               bomo v naslednjih mesecih uskladili le-to še bistveno boljše in bo sodelovanje še
               bolj intenzivno. Hkrati bi tudi želela povedati, da po našem mnenju, smo kot donor
               oziroma aktivni finančni podpornik dejavnostim Svetovne zdravstvene organizacije,
               bomo lažje nekako naše dejavnosti tudi prenesli na dežele Balkana oziroma na
               jugovzhod Evrope, kar je pravzaprav tudi ena od naših prioritet. Prioritet ne samo v
               času predsedovanja ampak tudi sicer v naši zunanji politiki. Hvala lepa.</p>
            </sp>
            <sp xml:id="SDT4-OZZP-Nujna-062-2007-03-16.sp57">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Dajem besedo poslankam in poslancem. Ni debate. Potem bi prešli na
               glasovanje. Predlog sklepa se glasi: Odbor se strinja z omenjeno pobudo.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Prehajamo na <title>8. TOČKO DNEVNEGA REDA - MEDNARODNA DEJAVNOST DRŽAVNEGA ZBORA
                  REPUBLIKE SLOVENIJE.</title> Prvo je obvestilo, da bo, prihaja na povratni obisk
               zunanje politični odbor Sekretarskega ljudskega kongresa Kitajske pod vodstvom
               predsednika odbora Jang In Čuja <stage>/?/</stage> v času od 8. do 12. aprila 2007. Tu bi jaz samo
               seznanil, da je prišlo do te realizacije zelo hitro, da je kitajski odbor na največji
               turneji in da smo mi sicer seznanili odbor, da je v tem času tudi to čas velikonočnih
               praznikov pri nas in so se strinjali, da bodo pač v prvem, ki pa sovpada,
               veleposlaništvu pač nudilo gostiteljstvo odboru in uradni razgovori bodo potem v
               drugem delu razgovora, od 10-ega naprej. Moram reči, da je naš zunanji politični
               odbor v preteklih leti dvakrat obiskal Kitajsko in da smo bili deležni izjemno
               dobrega tretmana in izrednega gostoljubja in tako seveda s to pomembno državo smo
               zadovoljni, da nam vračajo obisk. Predlog sklepa: Odbor se strinja z omenjenim
               obiskom. Če ni pripomb, dajem.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Preidimo na naslednjo zadevo</p>
               <p>
                  <title>ODOBRITEV UDELEŽBE PETČLANSKE EKIPE DRŽAVNEGA ZBORA</title>
                  ...<stage>/Nerazumljivo./</stage> <title>V
               BUKAREŠTI V ČASU OD 14. DO 17. JUNIJA 2007.</title> K temu pa moram reči, da mi je
            kolega Bevk sedaj na seji dal dodatno pobudo, da bi večjo delegacijo oziroma v dveh
            ekipah. Prosil bi kolega Bevka,da predstavi. </p>
            </sp>
            <sp xml:id="SDT4-OZZP-Nujna-062-2007-03-16.sp58">

               <speaker>SAMO BEVK:</speaker>

               <p>Hvala lepa, gospod predsednik, za besedo. Vi veste, da je že od vsega začetka od
               praktično ustanovitve Državnega zbora tu organizirana tudi teniška mreža poslancev
               tempu, ki se udeležuje evropskih parlamentarnih prvenstev. Lansko leto sta Slovenijo
               zastopali dve ekipi, pravzaprav je odbor odobril udeležbo samo ene ekipe, za drugo so
               krili stroške udeleženci sami, dosegli smo pa, bi rekel, najboljšo uvrstitev v
               zadnjem obdobju, drugo mesto. No, večina držav oziroma polovica držav, ki se
               udeležuje teh tekmovanj, nastopa z dvema ekipama, tako recimo lansko leto Slovenija,
               Rusija, Italija, Madžarska, Romunija, Italija in tako naprej. Tako, da bi zaprosil
               odbor, da to skupino razširi še z dvema udeležencema, tako da bi skupaj bilo sedem
               udeležencev tega tekmovanja. Hvala lepa.</p>
            </sp>
            <sp xml:id="SDT4-OZZP-Nujna-062-2007-03-16.sp59">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Slišali ste razširjen predlog. Jaz moram reči, da imam malo težave, jaz
               glede na to obrazložitev, da večino držav nastopa z dvema ekipama jemljem to, da je
               to na tem področju tako in zdaj to ni očitno v nasprotju z nobenim..<stage>/medsebojni
               pogovor./</stage>... posebnih pravil ni. Izvolite, gospod Bevk.</p>
            </sp>
            <sp xml:id="SDT4-OZZP-Nujna-062-2007-03-16.sp60">

               <speaker>SAMO BEVK:</speaker>

               <p>... smo že več teh organiziranih društev je v parlamentu športnih. Mi se že nekaj
               časa trudimo, da bi dobili neka skupna pravila, vendar žal ne, zato bi jaz apeliral,
               da se to čim prej naredi, kajti recimo obstoja tudi evropsko nogometno parlamentarno
               prvenstvo in tam ne moremo priti s petimi igralci, če ekipa šteje 11, tako da tukaj
               so neke nelogičnosti. Hvala lepa.</p>
            </sp>
            <sp xml:id="SDT4-OZZP-Nujna-062-2007-03-16.sp61">

               <speaker>PREDSEDNIK JOŽEF JEROVŠEK:</speaker>

               <p>Se strinjam. To v 29. členu točka 4 to še ni sprejeto, poseben akt...<stage>/medsebojni
               pogovor./</stage>...</p>
            </sp>
            <sp xml:id="SDT4-OZZP-Nujna-062-2007-03-16.sp62">

               <speaker>MAG. JANEZ DROBNIČ:</speaker>

               <p>..dodaten sklep, da se ta sklep pripravi in ga na ustreznem organu tudi sprejme,
               zato da bomo imeli ta pravila postavljena v izogib kakršnimkoli špekulacijam ali pa
               tudi potem kakšnim replikam v javnosti, da se je delalo brez podlage. Naj bodo
               pravila, ki veljajo za vse.</p>
            </sp>
            <sp xml:id="SDT4-OZZP-Nujna-062-2007-03-16.sp63">

               <speaker>PREDSEDNIK JOŽEF JEROVŠEK:</speaker>

               <p>V redu. To bomo dali kot dodaten sklep, vendar tega sklepa, teh pravil trenutno še
               ni, imamo samo poročilo, da tudi druge države,... so tudi tu rezultati, kjer sta bili
               dve državi. Torej, jaz dajem sklep na glasovanje: odbor se strinja z udeležbo ekipe
               Državnega zbora na teniškem turnirju v Bukarešti v času 14. do 17. junija 2007. Zdaj pa je treba,
               gospod...<stage>/oglašanje iz klopi./</stage>..</p>
               <p>Kdo se strinja s sedemčlansko ekipo? <stage>(8 članov.)</stage> Je kdo proti? <stage>(Nihče.)</stage></p>
               <p>Potem je tak sklep sprejet.</p>
               <p>Dodaten sklep pa je pobuda, da se sprejme akt, ki podrobno ureja sodelovanje
               športnih ekip v mednarodnih dejavnostih.</p>
               <p>Kdo je za tak dodaten sklep? <stage>(9 članov.)</stage> Je kdo proti? <stage>(Nihče.)</stage></p>
               <p>Tudi to je sprejeto.</p>
               <p>In imamo naslednjo zadevo. Potrditev udeležbe poslanca Dimitrija Kovačiča na ECO
               Samitu 2007, ki bo potekal od 22. do 27. maja 2007 v Pekingu. Predlog sklepa: Odbor
               se je strinja z udeležbo na podlagi 26. člena pravilnika, ki določa, na podlagi
               individualnega povabila, kar imajo poslanci dvakrat na leto pravico, možnost pač. Če
               ni debate, dajem ta sklep ....<stage>/Oglašanje iz klopi./</stage> Odbor se strinja z udeležbo na
               podlagi 26. člena pravilnika. Na glasovanje .... Gospod Ziherl.</p>
            </sp>
            <sp xml:id="SDT4-OZZP-Nujna-062-2007-03-16.sp64">

               <speaker>MILENKO ZIHERL:</speaker>

               <p>Jaz imam vseeno en predlog, da ko bo gospod Kovačič prišel nazaj, da pride poročati
               Globe-u, ki se s to zadevo ukvarja.</p>
            </sp>
            <sp xml:id="SDT4-OZZP-Nujna-062-2007-03-16.sp65">

               <speaker>PREDSEDNIK JOŽEF JEROVŠEK:</speaker>

               <p>Se strinjamo s tem. Sklep dajem na glasovanje.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Potem imamo delovni obisk delegacije Odbora za finance in proračun in monetarno
               politiko Nacionalnega sveta Slovaške republike v času od 23. do 25. maja 2007.
               Predlog sklepa: Odbor se je strinjal z omenjenim obiskom. To je obisk slovaškega
               odbora pri nas.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Potem imamo obisk delegacije Globe Slovenija v sestavi predsednik Milenko Ziherl,
               podpredsednik dr. Pavel Gantar in člani Stane Pajk, Alenka Jeraj in Ljubo Germič pri
               Globe UK v času od 21. do 23. maja 2007. Predlog sklepa: Odbor se je strinjal z
               omenjenim obiskom.</p>
               <p>Kdo je za? <stage>(Soglasno.)</stage></p>
               <p>Če je soglasno, potem ni nihče progi in je sklep sprejet.</p>
               <p>Potem imamo še udeležbo predsednika Odbora za zdravstvo Ljuba Gemiča na konferenci
               Health and security in a life circle ......, ki bo potekal od 14. do 16. junija 2007
               v Berlinu. Predlog sklepa: Odbor se je strinjal z udeležbo na omenjeni konferenci.</p>
               <p>Kdo je za?<stage>(9 članov.)</stage> Je kdo proti? <stage>(Nihče.)</stage></p>
               <p>Prehajamo na zadnjo točko dnevnega reda - <title>RAZNO.</title>
               </p>
               <p>Ima kdo pod točko razno kakšno vprašanje? Ne, potem zaključujem sejo in se
               zahvaljujem za udeležbo.</p>
               <stage type="time">(Seja je bila končana 16. marca 2007 ob 10.33.)</stage>
            </sp>
         </div>
      </body>
   </text>
</TEI>
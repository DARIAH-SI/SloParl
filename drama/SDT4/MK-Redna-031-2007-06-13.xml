<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-MK-Redna-031-2007-06-13">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Mandatno-volilna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">7E8EFE06099E908AC12572EB00339712</idno>
               <idno type="custom" subtype="day">4C93D781D25E64F3C12572FA00361BE0</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=4C93D781D25E64F3C12572FA00361BE0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-MK-Redna-031-2007-06-13.MK" n="031">
               <name>Redna</name>
               <date when="2007-06-13"/>
            </setting>
         </settingDesc>
         <particDesc>
            <listOrg>
               <org xml:id="SDT4-MK-Redna-031-2007-06-13.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-MK-Redna-031-2007-06-13.MK">
                        <orgName key="MK">Mandatno-volilna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">DRŽAVNI ZBOR REPUBLIKE SLOVENIJE MANDATNO-VOLILNA KOMISIJA</stage>
            <stage type="session">31. seja</stage>
            <stage type="date">(13. junij 2007)</stage>
            <stage type="chairman">Sejo je vodil Franc Sušnik, predsednik komisije.</stage>
            <stage type="time">Seja se je pričela ob 9.02 uri. </stage>


            <sp xml:id="SDT4-MK-Redna-031-2007-06-13.sp1">

               <speaker>PREDSEDNIK FRANC SUŠNIK:</speaker>

               <p>Lepo pozdravljeni. Pričenjam 31. sejo Mandatno-volilne komisije. Za sejo se je
               opravičil gospod Matjaž Švagan. Imamo eno pooblastilo. Gospod Mitja Ljubeljšek
               nadomešča gospoda Jožefa Jerovška. Na sejo sem vabil predstavnika Urada predsednika
               Republike k 2a. točki, predstavnika Sodnega sveta k 2. točki. Prehajamo na določitev
               dnevnega reda komisije. S sklicem ste prejeli predlog dnevnega reda kot sledi:</p>
               <p>1. točka - Pregled uresničitve sprejeti sklep pod 30. sejo Mandatno-volilne
               komisije,</p>
               <p>2. točka - predlog Sodnega sveta za izvolitev v sodniško funkcijo s predlogi
               sklepov,</p>
               <p>3. točka - obravnava prošnje članice Sveta fundacije za financiranje invalidskih in
               humanitarnih organizacij v Republiki Sloveniji za razrešitev s funkcije članice Sveta
               fundacije.</p>
               <p>Po sklicu seje pa sem prejel še predlog predsednika Republike Slovenije za
               imenovanje guvernerja Banke Slovenije zato predlagam oziroma sem predlagal, da se
               dnevni red seje komisije razširi še s točko - Predlog predsednika Republika Slovenije
               za imenovanje guvernerja Banke Slovenije. Sprašujem, če želi kdo o predlogu za
               razširitev dnevnega reda razpravljati? Pod 2a. točko. Hvala. Ugotavljam, da želje po
               razpravi ni več. Predlagam, da o razširitvi odločimo. Sprašujem, kdo je za predlog,
               da se dnevni red 31. seje Mandatno-volilne komisije razširi še s točko - Predlog
               predsednika Republike Slovenije za imenovanje guvernerja Banke Slovenije. Glasujemo.</p>
               <p>Kdo je za? <stage>(14 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog sprejet.</p>
               <p>Predlagam, da to točko obravnavamo kot 2a. točko dnevnega reda tako, kot sem že
               povedal. S tem smo določili dnevni red seje.</p>
               <p>Prehajamo na <title>1. TOČKO DNEVNEGA REDA.</title> Pred tem bi vas pa rad še obvestil,
               da gospod Robert Hrovat nadomešča gospoda Marjana Pojbiča in da gospa mag. Majda
               Potrata nadomešča gospoda Aurelia Jurija. Lahko ste si pogledali zapis pregleda
               poteka 30. seje komisije in pregled uresničitve sprejetih sklepov. Sprašujem, če ima
               kdo na to kakšno pripombo? Ugotavljam, da ne. Dajem na glasovanje predlog naslednjega
               sklepa: "Potrdi se pregled uresničitve sklepov 30. seje Mandatno-volilne komisije
               Državnega zbora, ki je bila 23. maja 2007." Glasujemo.</p>
               <p>Kdo je za? <stage>(14 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>S tem zaključujem 1. točko dnevnega reda.</p>
               <p>Prehajamo na <title>2. TOČKO DNEVNEGA REDA.</title> Pozdravljam vabljenega predstavnika
               Sodnega sveta Republike Slovenije gospoda Marjana Pogačnika,  lepo pozdravljeni. Sodni svet je posredoval v
               obravnavo predlog za izvolitev štirih kandidatk oziroma kandidatov v sodniško
               funkcijo. Predlog ste prejeli. Sprašujem, če želi predstavnik predlagatelja predlog
               dodatno obrazložiti?</p>
            </sp>
            <sp xml:id="SDT4-MK-Redna-031-2007-06-13.sp2">

               <speaker>GOSPOD_______:</speaker>

               <p>Dodatno ne, Sodni svet to pot ponuja Državnemu zboru v izvolitev štiri kandidate za
               sodniško funkcijo in sicer Srečka Ritonja za sodnika na Okrajnem sodišču v Ilirski
               Bistrici, Mileno Turuk, Barbaro Nerima Pretnar ter Metko Krčmanc za sodnice na
               Okrajnem sodišču v Kranju. Vsi predlogi so obrazloženi in naj bo to za uvod dovolj.
               Hvala lepa.</p>
            </sp>
            <sp xml:id="SDT4-MK-Redna-031-2007-06-13.sp3">

               <speaker>PREDSEDNIK FRANC SUŠNIK:</speaker>

               <p>Hvala lepa. Odpiram razpravo. Gospod Rugelj.</p>
            </sp>
            <sp xml:id="SDT4-MK-Redna-031-2007-06-13.sp4">

               <speaker>BOJAN RUGELJ:</speaker>

               <p>Hvala lepa. Zadnjič smo dobili podatke Sodnega sveta koliko sodnikov imamo pri nas v
               naši državi na 100 tisoč prebivalcev in nekako iz tistih podatkov je razvidno, da
               imamo število profesionalnih sodnikov približno dvakrat večje kot je povprečje v
               Evropski uniji tako, da bi jaz prosil, če bi nam Sodni svet v bodoče lahko pripravil
               tudi neki plan zaposlovanja novih sodnikov. Po kakšnem planu nameravajo to delati,
               kajti vemo, da v tem mandatu se je število sodnikov pri nas povečalo približno za
               150. Poznamo, da je pač veliko teh sodnih zaostankov in da je potrebno to reševati,
               ampak jaz mislim, da v nekem doglednem času bomo morali prenehati s tem, mogoče
               prekomernem imenovanem sodniku. Hvala lepa.</p>
            </sp>
            <sp xml:id="SDT4-MK-Redna-031-2007-06-13.sp5">

               <speaker>PREDSEDNIK FRANC SUŠNIK:</speaker>

               <p>Gospod Moge.</p>
            </sp>
            <sp xml:id="SDT4-MK-Redna-031-2007-06-13.sp6">

               <speaker>RUDOLF MOGE:</speaker>

               <p>Kolega je to hvaležno temu odvzel. Jaz bi samo povedal, da je ta valj, ki sedaj pač
               se dogaja v Republiki Sloveniji, ko prihaja na površje alfa ženske, da je ta
               ..<stage>/Nerazumljivo./</stage>.. in nam s takimi prepovedmi, da naj bi sodni svet ta problem
               reševal ne bomo nikamor prišli naprej in zaradi tega mislim, poglejte samo, če je
               približno 80% vseh zlatih ..<stage>/Nerazumljivo./</stage>.. žensk, če sedaj z visoko izobrazbo so
               že davno moško populacijo prehitele, da je to neki naravni pojav, ki bi ga morali, ne
               v tem delovnem telesu Državnega zbora obravnavati, ampak, ki bi ga morali obravnavati
               nekje drugje, kjer se bolj obravnavajo enake možnosti. Podobno kot je nekaj časa
               veljalo, da je eden spol bil potreben določene pozornosti bo, kar se tiče sedaj
               vodilnih funkcij drugi spol na drugi strani počasi morda začel razmišljati kakšni
               prejemi se bodo uporabljali, da bodo približno nekako harmonično zastopana oba spola
               pri vodenju države pa bodisi, da se gre za poslansko, izvršilno ali pa, da se gre za
               sodno funkcijo.</p>
            </sp>
            <sp xml:id="SDT4-MK-Redna-031-2007-06-13.sp7">

               <speaker>PREDSEDNIK FRANC SUŠNIK:</speaker>

               <p>Hvala. Gospa mag. Potrata, izvolite.</p>
            </sp>
            <sp xml:id="SDT4-MK-Redna-031-2007-06-13.sp8">

               <speaker>MAG. MAJDA POTRATA:</speaker>

               <p>Zakon o uresničevanju načela enake obravnave pa tudi Zakon o enakih možnosti žensk in
               moških je naložil sprejem posebnega dokumenta, ki smo ga v tem mandatu Državnega
               zbora tudi sprejeli in tam je ravno pri vprašanju sodstva večje zastopanosti žensk na
               osnovnih sodniških funkcijah posebej opaženo.  Gre namreč za to, da v Sloveniji nismo edini, ki se soočamo s
               feminizacijo nekaterih poklicev pri katerih je potrebna visokošolska izobrazba, če
               podatki še držijo imajo najbolj feminizirano sodstvo Čehi v okviru Evropske unije,
               77% vseh je žensk, samo tam je tudi razporeditev po sodnih hierarhiji enakomernejša.
               Za slovensko zastopanost žensk v sodniški funkciji pa je značilno, da so na tej
               osnovni ravni ženske v resnici v večini, ko pa gremo po hierarhiji sodni pa je delež
               žensk bistveno nižji in opozarjam na nacionalni program na resolucijo tam so
               predlagani ukrepi, ali pa te ukrepe tudi izvršujemo ali ne je pa druga stvar. In
               mislim, da je kar dobro, da imamo v zakonskih določbah kjer je kvota predpisana vedno
               zapisano drugega spola, tako da je mogoče računati tudi s tem, da se bo kdaj tudi v
               politiki zadeva obrnila. Hvala lepa.</p>
            </sp>
            <sp xml:id="SDT4-MK-Redna-031-2007-06-13.sp9">

               <speaker>PREDSEDNIK FRANC SUŠNIK:</speaker>

               <p>Gospa Pozsonec.</p>
            </sp>
            <sp xml:id="SDT4-MK-Redna-031-2007-06-13.sp10">

               <speaker>MARIA POSZONEC:</speaker>

               <p>Hvala lepa. Mene pa zanima, če je takšna hiper produkcija pri sodnikih zakaj so
               potem zaostanki? Mislim, da bi to tudi morali vzeti pod lupo.</p>
            </sp>
            <sp xml:id="SDT4-MK-Redna-031-2007-06-13.sp11">

               <speaker>PREDSEDNIK FRANC SUŠNIK:</speaker>

               <p>Hvala lepa. Gospod Rugelj.</p>
            </sp>
            <sp xml:id="SDT4-MK-Redna-031-2007-06-13.sp12">

               <speaker>BOJAN RUGELJ:</speaker>

               <p>Hvala lepa. Jaz ne vem koliko so se razprave opozicije nanašale na moj uvodni govor,
               ampak jaz nisem omenjal ženskih kvot, meni je vseeno, jaz sem govoril o številu
               okrajnih in okrožnih sodnikov, ki jih potrjujemo tukaj v Državnem zboru. Hvala
               lepa.</p>
            </sp>
            <sp xml:id="SDT4-MK-Redna-031-2007-06-13.sp13">

               <speaker>PREDSEDNIK FRANC SUŠNIK:</speaker>

               <p>Hvala. Ugotavljam, da o kandidatih ni bilo kaj dosti rečenega, zato bom prekinil to
               razpravo in predlagam, da preidemo na glasovanje. Glasovali bomo o delovnih besedilih
               predlaganih sklepov in predlagam, da kar začnemo.</p>
               <p>Najprej predlagam, da se izvoli v sodniško funkcijo Srečko Ritonja na sodniško mesto
               okrajnega sodnika na Okrajnem sodišču v Ilirski Bistrici.</p>
               <p>Kdo je za predlagani sklep? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklep sprejet.</p>
               <p>Glasujemo o predlogu sklepa, in sicer, da se izvoli v sodniško funkcijo gospa Milena
               Turuk na sodniško mesto okrajne sodnice na Okrajnem sodišču v Kranju.</p>
               <p>Kdo je za predlagani sklep? <stage>(13 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Glasujemo o predlogu sklepa, da se izvoli v sodniško funkcijo gospa Barbara Nerima
               Pretnar na sodniško mesto okrajne sodnice na Okrajnem sodišču v Kranju.</p>
               <p>Kdo je za predlagani sklep? <stage>(13 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>In še, da se izvoli v sodniško funkcijo gospa Metka Keršmanc na sodniško mesto
               okrajne sodnice na Okrajnem sodišču v Kranju.</p>
               <p>Kdo je za predlagani sklep? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sprejet.</p>
               <p>Gospodu Marjanu Pogačniku se zahvaljujem. Zaključujem 2. točko dnevnega reda.</p>
               <p>Pod <title>2.A TOČKO</title> bomo obravnavali <title>PREDLOG PREDSEDNIKA REPUBLIKE SLOVENIJE ZA IMENOVANJE GUVERNERJA BANKE
               SLOVENIJE</title>
               v okviru priprav na odločanje v Državnem zboru.  Pozdravljam predstavnico urada predsednika republike
               gospo Magdaleno Tovornik, lepo pozdravljeni. Predsednik Državnega zbora je 8. junija
               tega leta posredoval Državnemu zboru predlog za imenovanje guvernerja Banke
               Slovenije. Predlagani kandidat je dr. Marko Kranjec. Zakon govori, da imenuje
               guvernerja Banke Slovenije na predlog predsednika republike Državni zbor. Državni
               zbor mora glasovati o predlaganem kandidatu v 30-ih dneh po predložitvi predloga.
               Glasovanje je tajno. Predlagani kandidat je imenovan, če zanj glasuje večina vseh
               poslancev, to je 46 in več. Predlog predsednika Republike Slovenije ste prejeli.
               Komisija v skladu s svojimi pristojnostmi predlog obravnava v okviru priprav na
               odločanje Državnega zbora. Sprašujem, če želi predstavnik predlagatelja besedo?
               Izvolite.</p>
            </sp>
            <sp xml:id="SDT4-MK-Redna-031-2007-06-13.sp14">

               <speaker>MAGDALENA TOVORNIK:</speaker>

               <p>Hvala lepa, gospod predsednik. Toliko, da vam vrnem vam in vsem navzočnim prijazen
               pozdrav, da se vam zahvalim za to, da ste svojo sejo razširili s tem dodatnim
               predlogom in da spomnim na to, da je dr. Marko Kranjec kot tretji kandidat, ki ga
               predlaga predsednik republike 7 izmed tistih, ki jih je predsednik republike povabil
               h kandidaturi za to ugledno mesto v Banki Slovenije. O tem kakšne so strokovne
               izkušnje kandidata dr. Marka Kranjca, ki je več kot štiri desetletja deloval na tem
               področju tako doma kot v tujini, ste se prepričali poslanci, ko ste ga povabili, vsaj
               v nekaterih poslanskih skupinah, na pogovor, kjer ste, verjamem, imeli možnost
               ugotoviti tudi kakšni so njegovi pogledi na delo v Banki Slovenije. Zahvaljujem se
               tudi vsem tistim poslanskim skupinam, ki so že javno izrazile podporo dr. Marku
               Kranjcu. Hvala lepa.</p>
            </sp>
            <sp xml:id="SDT4-MK-Redna-031-2007-06-13.sp15">

               <speaker>PREDSEDNIK FRANC SUŠNIK:</speaker>

               <p>Odpiram razpravo. Gospod Sajovic.</p>
            </sp>
            <sp xml:id="SDT4-MK-Redna-031-2007-06-13.sp16">

               <speaker>MAG. BORUT SAJOVIC:</speaker>

               <p>V Poslanskem klubu Liberalne demokracije Slovenije predlog predsednika države
               podpiramo. Predsednik nadaljuje z dobro prakso in predlaga odlične kandidate, ki jih
               krasijo predvsem strokovnost, pripadnost Sloveniji, poznavanje področja in vse tiste
               osebnostne lastnosti, ki so potrebne za vodenje takšne odgovorne funkcije, predlog
               brez dvoma, ki uživa v tem zadnjem tednu široko javno podporo, dokazuje tisto kar se
               v zvezi s to problematiko že dolgo vrti, da je bolj kot način predlaganja pomembna
               vsebina in mislim, da ta kandidat, ki bo očitno dobil podporo in si jo tudi zasluži
               izpolnjuje vsa ta merila. Hvala.</p>
            </sp>
            <sp xml:id="SDT4-MK-Redna-031-2007-06-13.sp17">

               <speaker>PREDSEDNIK FRANC SUŠNIK:</speaker>

               <p>Hvala. Gospod Presečnik, imate besedo.</p>
            </sp>
            <sp xml:id="SDT4-MK-Redna-031-2007-06-13.sp18">

               <speaker>JAKOB PRESEČNIK:</speaker>

               <p>Hvala lepa za besedo, gospod predsednik. Spoštovane kolegice in kolegi in drugi
               prisotni! Moram reči, da smo se v poslanski skupini pozitivno opredelili do tega
               predloga že takoj, ko je ta predlog bil javno obelodanjen še preden smo šli na
               razgovor na to temo k predsedniku republike, to pa zaradi tega, ker dobro poznamo
               njegovo poznavanje sistema, bančnega sistema, njegove zasluge pri monetarnemu
               osamosvajanju Slovenije in vseh tistih področij kar je delokrog Banke
                  Slovenije. Povabili smo ga na
               razgovor, sicer kot smo napovedali tudi, po tistem, ko je predsednik republike že dal
               predlog, to smo opravili včeraj in po tem razgovoru smo seveda še bolj odločni, da ga
               bomo podprli z vsemi glasovi poslanske skupine.</p>
            </sp>
            <sp xml:id="SDT4-MK-Redna-031-2007-06-13.sp19">

               <speaker>PREDSEDNIK FRANC SUŠNIK:</speaker>

               <p>Hvala. Gospod Potrč imate besedo.</p>
            </sp>
            <sp xml:id="SDT4-MK-Redna-031-2007-06-13.sp20">

               <speaker>MIRAN POTRČ:</speaker>

               <p>Hvala lepa. Mene veseli, da je razprava v Mandatno-volilni komisiji začela v temi, ki
               jo imamo na dnevnem redu in izgleda in vesel bom, da ne bomo tokrat ponovno
               razpravljali o tem, kaj se je dogajalo, kdo je kriv, kdo ni kriv, kakšni so bili
               postopki in jaz bi se tudi samo na to omejil. Predlog predsednika republike za dr.
               Marka Kranjca je kvaliteten, kot so bili tudi predlogi, ki jih je do sedaj dal, pa
               jih Državni zbor ni potrdil. V poslanski skupini Socialnih demokratov smo dosedanji
               in bomo tudi ta predlog podprli. Prepričani smo, da lahko dr. Marko Kranjec s svojimi
               strokovnimi in osebnostnimi kvalitetami vodi uspešno Banko Slovenije in predstavlja
               Slovenijo tudi v mednarodnih finančnih institucijah. In veseli bomo, če bo tokrat na
               tej seji Državnega zbora končno zaključen postopek, ki je iz mnogih razlogov, pač
               trajal nekaj časa. Naše glasove danes in tudi na seji Državnega zbora, bo kandidat
               dr. Marko Kranjec dobil. Hvala lepa.</p>
            </sp>
            <sp xml:id="SDT4-MK-Redna-031-2007-06-13.sp21">

               <speaker>PREDSEDNIK FRANC SUŠNIK:</speaker>

               <p>Hvala. Gospod Moge imate besedo.</p>
            </sp>
            <sp xml:id="SDT4-MK-Redna-031-2007-06-13.sp22">

               <speaker>RUDOLF MOGE:</speaker>

               <p>Hvala lepa. Vesel sem, da se zgodba počasi zaključuje. Tudi sam bom z veseljem
               kandidata podprl. Ampak hkrati mi ne da miru, da ne bi izrekel naslednjo ugotovitev,
               bom govoril malo bolj slikovito.</p>
               <p>Zdi se mi, da se ta šahovska olimpijade izbira imenovanje guvernerja banke počasi
               zaključuje. V prvi rundi je izpadla Vlada Republike Slovenije, ki je na začetku
               aktivno tudi posegala v to imenovanje. Pri igranju simultanke je nato predsednik
               države s poslanskimi skupinami Državnega zbora dosegel to, da je s predlogom za dr.
               Marka Kranjca Državnemu zboru zadal šah mat. Mi več drugega izhoda nimamo in s tem
               dosego, da se ni zgodil politični prevzem tega mesta guvernerja. Jaz pozdravljam
               njegovo modrost in sem<stage>(?)</stage> z veseljem glasoval "za".</p>
            </sp>
            <sp xml:id="SDT4-MK-Redna-031-2007-06-13.sp23">

               <speaker>PREDSEDNIK FRANC SUŠNIK:</speaker>

               <p>Gospod Horvat, izvolite imate besedo.</p>
            </sp>
            <sp xml:id="SDT4-MK-Redna-031-2007-06-13.sp24">

               <speaker>JOŽEF HORVAT:</speaker>

               <p>Hvala lepa, gospod predsednik. Lep pozdrav vsem prisotnim. Tudi poslanska skupina
               Nove Slovenije je že prejšnji torek opravila temeljit razgovor s kandidatom gospodom
               dr. Markom Kranjcem, ki ima nedvomno pomembne zasluge za finančno in ekonomsko
               osamosvojitev Slovenije. Poznamo ga seveda kot ministra v nekdanji Demos-ovi, kot
               finančnega ministra v nekdanji Demosovi vladi. In upoštevamo tudi obrazložitev
               predsednika republike, ko pravi, da je gospod Kranjec služboval tudi v OECD. Kot
               veste je Slovenija dobila povabilo, kar je veliko priznanje za Slovenijo, da začne
               pogajanja za vstop v to familijo najbolj razvitih 30-ih držav na svetu. Ko smo v
               Državnem zboru razpravljali o drugem kandidatu, o gospodu Rantu, sem z govornice v
               ustni obliki pozval predsednika republike in izrazil prošnjo, da bi  morda pa le začel pogovore s poslanskimi
               skupinami in potem nekako malo za šalo, malo za res zaključil, da v tretje gre rado.
               Lahko na tem mestu izrazim zadovoljstvo, da je predsednik republike nadaljeval z
               dobro prakso pogovorov z vodji poslanskih skupin in kot rečeno in kot izgleda bomo
               dejansko zdaj dobili guvernerja Banke Slovenije. Kar zadeva poslansko skupino Nove
               Slovenije, lahko zagotavljam podporo na današnji seji in seveda tudi 9 glasov na
               plenarnem zasedanju Državnega zbora Republike Slovenije za gospoda Kranjca. Hvala
               lepa.</p>
            </sp>
            <sp xml:id="SDT4-MK-Redna-031-2007-06-13.sp25">

               <speaker>PREDSEDNIK FRANC SUŠNIK:</speaker>

               <p>Gospa Maria Pozsonec, imate besedo.</p>
            </sp>
            <sp xml:id="SDT4-MK-Redna-031-2007-06-13.sp26">

               <speaker>MARIA POZSONEC:</speaker>

               <p>Hvala lepa. Res, da imam jaz samo en glas. Ampak tudi jaz bom podprla gospod Kranjca
               in največ bi na tem videla jaz Gasparija, za njim pa gospoda Kranjca. Tako, da
               mislim, da Državni zbor lahko popravi svojo neumnost...</p>
            </sp>
            <sp xml:id="SDT4-MK-Redna-031-2007-06-13.sp27">

               <speaker>PREDSEDNIK FRANC SUŠNIK:</speaker>

               <p>Hvala. Gospod Jelen, imate besedo.</p>
            </sp>
            <sp xml:id="SDT4-MK-Redna-031-2007-06-13.sp28">

               <speaker>IVAN JELEN:</speaker>

               <p>Hvala za besedo, gospod predsednik. V naši poslanski skupini lahko se računa na štiri
               glasove. Poznamo njegove reference, mislim, dr. Marka Kranjca in na podlagi tega bomo
               glasovali za. Hvala lepa.</p>
            </sp>
            <sp xml:id="SDT4-MK-Redna-031-2007-06-13.sp29">

               <speaker>PREDSEDNIK FRANC SUŠNIK:</speaker>

               <p>Gospod Tanko, imate besedo.</p>
            </sp>
            <sp xml:id="SDT4-MK-Redna-031-2007-06-13.sp30">

               <speaker>JOŽE TANKO:</speaker>

               <p>Hvala. Končno smo nekako prišli do predloga, ki je sprejemljiv praktično za vse
               poslanske skupine v Državnem zboru. Nihče od predlaganih kandidatov do sedaj ni imel
               takšne množične podpore, tako soglasne podpore, kar navsezadnje tudi govori, da je
               referenčna lista, ki jo ima predlagan kandidat res kvalitetna. Njegovo dosedanje
               delo, tako v okviru ustvarjanja neodvisnosti Slovenije na tem monetarnem področju,
               tako njegovo delo v okviru Banke Slovenije, kot vice guverner, kot tudi član sveta
               banke. Tudi ne nazadnje nas je prepričalo to njegovo dobro znanje in poznavanje pri
               oblikovanju davčnega sistema, ki smo ga uveljavili z zadnjo reformo. Skratka, poleg
               mednarodnih referenc, ki nedvomno izhaja iz njegove biografije in verjetno v ta
               mednarodni segment niti ne bi bil povabljen, če ne bi se dokazalo tudi na domačem
               področju. Gre torej za človeka, ki je na predstavitvi znal odgovoriti kvalitetno na
               vsa vprašanja, ki smo jih postavili. In tudi pravzaprav vizija, ki jo je napovedal na
               tej predstavitvi je takšna, ki kaže, da se bo na tem področju vodenja politike,
               komunikacije tudi marsikaj spremenilo. In kandidat ima polno podporo poslanske
               skupine. Hvala.</p>
            </sp>
            <sp xml:id="SDT4-MK-Redna-031-2007-06-13.sp31">

               <speaker>PREDSEDNIK FRANC SUŠNIK:</speaker>

               <p>Gospod Rugelj.</p>
            </sp>
            <sp xml:id="SDT4-MK-Redna-031-2007-06-13.sp32">

               <speaker>BOJAN RUGELJ:</speaker>

               <p>Hvala lepa. Tudi jaz podpiram gospoda Kranjca za guvernerja.  Mislim, da se je na predstavitvi zelo dobro
               izkazal, seveda pa se ne morem strinjati z nekaterimi predhodniki, ki govorijo o
               nekakšnih političnih neodvisnih kandidatih ali kakršnihkoli. Mislim, da je gospod
               Kranjc najbolj politično neodvisen, kar dokazuje ravno ta široka podpora v celem
               Parlamentu s strani vseh strank praktično in verjamem, da tokrat bo izvoljen, in da
               je to najboljša rešitev do sedaj. Hvala lepa.</p>
            </sp>
            <sp xml:id="SDT4-MK-Redna-031-2007-06-13.sp33">

               <speaker>PREDSEDNIK FRANC SUŠNIK:</speaker>

               <p>Zaključujem razpravo. Na glasovanje dajem predlog naslednjega sklepa.</p>
               <p>Mandatno-volilna komisija se je seznanila s predlogom predsednika Republike
               Slovenije, da za guvernerja Banke Slovenije imenuje dr. Marka Kranjca in predlaga
               Državnemu zboru, da predlaganega kandidata imenuje za guvernerja Banke Slovenije.</p>
               <p>Kdo je za? <stage>(16 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet. S tem zaključujem 2.a točko dnevnega reda.</p>
               <p>Prehajamo na <title>3. TOČKO DNEVNEGA REDA.</title> Predstavnici Urada predsednika
               Republike se zahvaljujem za sodelovanje.</p>
               <p>Pred nami je vloga članice Sveta fundacije za financiranje invalidskih in
               humanitarnih organizacije, da Državni zbor razreši te funkcije. Obširnejše gradivo in
               pojasnilo v zvezi s tem ste prejeli, zato vsega ne nameravam in ne bom ponavljal.</p>
               <p>V okviru pristojnosti naše komisije bomo odločali o predlogu za razrešitev članice
               Sveta fundacije za financiranje invalidskih in humanitarnih organizacij v Republiki
               Sloveniji in predlogu za imenovanje novega člana za preostanek mandata. Odpiram
               razpravo. Gospod Sajovic.</p>
            </sp>
            <sp xml:id="SDT4-MK-Redna-031-2007-06-13.sp34">

               <speaker>MAG. BORUT SAJOVIC:</speaker>

               <p>Hvala lepa za besedo. Jaz sem to vlogo oziroma prošnjo za ukrepanje in pa odstop
               kandidatke pozorno prebral in moram reči, da to kot vidim, potezo iz obupa nekoga, ki
               je sam invalid, ki se je trudil za napredek in pa razvoj invalidskih organizacij in
               pa sedaj seveda na tej poti zaradi nemoči domnevnih nepravilnosti, obstal, ne vidi
               več rešitve naprej in pa odstopil. Seveda Mandatno-imunitetna komisija opravlja tisto
               delo, ki ji je naloženo, korektno in pa v skladu s Poslovnikom, vendar pa mislim, da
               prihaja čas, ko bi morali v Državnem zboru reči tudi kaj več na to temo porabe
               davkoplačevalskega denarja, predvsem zato, če obstajajo utemeljeni sumi, da se s tem
               denarjem dogaja kaj narobe. In pa predvsem tisto, kar se mi zdi, da je najbolj
               bistveno, da je ta organizacija, ki je namenjena invalidom, da se začne pogovarjati
               tudi o problemih društev malega človeka, ne pa, da se vse suče okoli denarja.
               Predvsem me je pa prizadelo tisto v tem poročilu, ki pravi, da velik del denarja, ki
               ga dobijo invalidske organizacije na tak ali drugačen način, konča v rokah tistih, ki
               z invalidnostjo nimajo veliko skupnega, tako da ga za invalide in invalidske
               organizacije obstaja vedno premalo.</p>
            </sp>
            <sp xml:id="SDT4-MK-Redna-031-2007-06-13.sp35">

               <speaker>PREDSEDNIK FRANC SUŠNIK:</speaker>

               <p>Zaključujem razpravo in dajem na glasovanje predlog sklepa. Delovno besedilo
               predloga sklepa o spremembi Sklepa o imenovanju članov sveta fundacije za
               financiranje invalidskih in humanitarnih organizacij v Republiki Sloveniji s katerim
               se razreši predstavnik uporabnikov iz vrst invalidskih organizacij, gospa Helena
               Pečarič.</p>
               <p>Kdo je za? <stage>(13 članov.)</stage> Je kdo proti? <stage>(1 član.)</stage></p>
               <p>Ugotavljam, da je predlog sklepa sprejet.</p>
               <p>Mislim, da moramo priti na odločanje in imenovanje novega člana Sveta fundacije za
               financiranje invalidskih organizacij v Republiki Sloveniji, ki bo imenovan za
               preostanek mandata sveta fundacije. Mandat poteče 8. februarja 2008. V delovnem
               gradivu ste prejeli v zvezi s postopkom imenovanja novega člana, tri predloge.  Prvič. Da se odločimo ali se za
               preostanek mandata imenuje novega člana, glede na to, da mandat poteče čez dobre pol
               leta.</p>
               <p>Drugič. Da objavimo javni poziv za predlaganje kandidata za enega člana.</p>
               <p>In pa tretja možnost, ki nam ostane, da izmed dveh kandidatov, ki ste jih že
               posredovali na nacionalni svet invalidskih organizacij in IHD, Društvo za teorijo in
               kulturo hendikepa določimo enega kandidata in ga predlagamo v imenovanje Državnemu
               zboru. Upam, da ste me pozorno poslušali in razbrali smisel teh treh možnosti, ki jih
               imamo. Še enkrat, če dovolite. Prvič, da se sploh odločimo, mandatna komisija ima
               tudi to možnost, da se odloči, da ne predlaga nadomestnega člana, glede na to, da
               mandat poteče čez pol leta. Drugič, da opravimo proceduro v skladu z zakonom z javnim
               pozivom in tretjič, da izberemo izmed dveh predlogov, ki sta bila že posredovana
               Mandatno-volilni komisiji, in sicer od nacionalnega sveta invalidskih organizacij in
               IHD-ja Društvo za teorijo in kulturo hendikepa. Odpiram razpravo o teh treh
               predlogih. Gospod Sajovic.</p>
            </sp>
            <sp xml:id="SDT4-MK-Redna-031-2007-06-13.sp36">

               <speaker>MAG. BORUT SAJOVIC:</speaker>

               <p>Se strinjam z možnimi tremi predlogi, v razpravo pa še vedno je čas, ne glede na
               prejšnjo glasovanje, dajem tudi četrtega, da se kandidatke, ki ima še pol leta do
               konca mandata, ne razreši in pa v okviru pristojnosti, ki jih imamo kot poslanci
               Državnega zbora, posvetimo problemom zaradi katerih kandidatka odstopa.</p>
            </sp>
            <sp xml:id="SDT4-MK-Redna-031-2007-06-13.sp37">

               <speaker>PREDSEDNIK FRANC SUŠNIK:</speaker>

               <p>Mislim, da smo o razrešitvi že odločili. Ob upoštevanju odstopne izjave kandidatke,
               mislim da to nekega velikega prostora za razpravo več ni. Rad pa bi slišal vaše
               mnenje v naprej. Gospa Pozsonec, imate besedo.</p>
            </sp>
            <sp xml:id="SDT4-MK-Redna-031-2007-06-13.sp38">

               <speaker>MARIA POZSONEC:</speaker>

               <p>Hvala lepa. Tudi meni se zdi, če zamenjamo članico, nismo naredili nič. Mi smo
               opozarjali na probleme. Mislim, da imamo tudi četrto možnost, da se malo ... s temi
               problemi ali opozarjamo na to. Tako, da nisem jaz za to, da gre karavana naprej.</p>
            </sp>
            <sp xml:id="SDT4-MK-Redna-031-2007-06-13.sp39">

               <speaker>PREDSEDNIK FRANC SUŠNIK:</speaker>

               <p>Zakonodaja s tega področja ni v pristojnosti Mandatno-volilne komisije in mislim, da
               te možnosti mi nimamo vsi. Pa se na osnovi javnosti našega dela, ki so za to področje
               zadolženi, lahko lotijo te problematike oziroma verjamem tudi, da se kaj dogaja na
               tem področju.</p>
               <p>Gospod Drobnič, imate besedo.</p>
            </sp>
            <sp xml:id="SDT4-MK-Redna-031-2007-06-13.sp40">

               <speaker>MAG. JANEZ DROBNIČ:</speaker>

               <p>Hvala za besedo. Glede na to, da se približuje konec mandata, mislim da je dobro, da
               imenujemo eno ali enega izmed teh predloženih kandidatov. Zato, da svet lahko
               nemoteno opravlja delo, in da so interesi nevladnih organizacij, ki sestavljajo to
               asociacijo. Svet torej, da lahko nemoteno deluje. Že tako ali tako se ugotavlja, da
               so težave. Težave pa so, kar je bilo že velikokrat opozorjeno, da ni ustrezna sestava
               sveta, zato da tisti, ki odloča o omejitvi sredstev, jih tudi kontrolira, jih tudi
               uporablja in takšne funkcije in takšne vloge, ki so, so nezdružljive. Zato bi morali
               dati večjo težo tistim, ki niso neposredni uporabniki denarja, imajo pa javni
               interes. To je lahko država, to je lahko parlament, Vlada, zato da pomeni neke vrste
               tehtnico in zagotovi tudi tisto potrebno nadzorno funkcijo. To se je vse skozi
               odvijalo oziroma ta problematika se je odvijala vse skozi in zato ti predlogi, ki
               gredo v smeri, da se je potrebno spopasti in to razrešiti z njimi, se strinjam. V
               prvi vrsti pa bi bilo dobro, da predlagatelj, to je Vlada, morda kakšno spremembo
               predloži v smislu Zakona o lastninskem preoblikovanju Loterije Slovenija. To je moje
               mišljenje.</p>
            </sp>
            <sp xml:id="SDT4-MK-Redna-031-2007-06-13.sp41">

               <speaker>PREDSEDNIK FRANC SUŠNIK:</speaker>

               <p>Hvala. Glede na razpravo, ugotavljam, da je bila izražena samo ena opredelite do
               treh  predlogov. In sedaj bom
               dal na glasovanje predlog, ki ga je podal zadnji razpravljavec, to je gospod Drobnič,
               da se za preostanek mandata v svet imenuje eden od dveh predlaganih. In predlagam, da
               najprej odločimo o tem.</p>
               <p>Kdo je za? <stage>(13 članov.)</stage> Je kdo proti? <stage>(Nihče.)</stage></p>
               <p>Glede na to odločite, bi sedaj predlagal, da z glasovanjem po abecednem redu izmed
               predlaganega Pavla Kanjca in Klavdije Poropat izberemo enega od obeh za preostanek
               mandata v Svet fundacije za financiranje invalidskih in humanitarnih organizacij.
               Sprašujem, če ima kdo kaj... Odpiram razpravo o tem predlogu? Zaključujem razpravo.
               In prehajamo na glasovanje. V skladu s povedanim bomo najprej se opredeljevali do
               predlaganega kandidata Pavla Kranjca.</p>
               <p>Kdo je za? <stage>(Nihče.)</stage></p>
               <p>Preidemo kar k drugemu kandidatu.</p>
               <p>Kdo je za Klavdijo Poropat? <stage>(13 članov.)</stage> Je kdo proti? <stage>(Nihče.)</stage></p>
               <p>Glede na izbor, dajem na glasovanje še delovno besedilo predloga sklepa o spremembi
               sklepa o imenovanju članov sveta fundacije za financiranje invalidskih in
               humanitarnih organizacij v Republiki Sloveniji, s katerim se imenuje predstavnik
               uporabnikov iz vrst invalidskih organizacij Poropat Klavdija iz Društva za teorijo in
               kulturo hendikepa.</p>
               <p>Kdo je za? <stage>(13 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>S tem je zaključena 3. točka in izčrpan dnevni red 31. seje Mandatno-volilne
               komisije, ki jo zaključujem. Hvala lepa za sodelovanje.</p>
               <stage type="time">(Sej a je bila končana 13. junija 2007 ob 9.38.)</stage>
            </sp>
         </div>
      </body>
   </text>
</TEI>
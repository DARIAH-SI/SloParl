<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-KZP-Redna-011-2007-04-19">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za poslovnik</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">4AE1844CE1AFA1BBC12572B3003AAE59</idno>
               <idno type="custom" subtype="day">98DD1CFB5886D0F6C12572C200446315</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=pmagdt&amp;uid=98DD1CFB5886D0F6C12572C200446315</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-KZP-Redna-011-2007-04-19.KZP" n="011">
               <name>Redna</name>
               <date when="2007-04-19"/>
            </setting>
         </settingDesc>
         <particDesc>
            <listOrg>
               <org xml:id="SDT4-KZP-Redna-011-2007-04-19.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-KZP-Redna-011-2007-04-19.KZP">
                        <orgName key="KZP">Komisija za poslovnik</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA POSLOVNIK</stage>
            <stage type="session">11. seja</stage>
            <stage type="date">(19. april 2007)</stage>
            <stage type="chairman">Sejo je vodil Bojan Kontič, predsednik komisije.</stage>
            <stage type="time">Seja se je pričela ob 9.10. </stage>


            <sp xml:id="SDT4-KZP-Redna-011-2007-04-19.sp1">

               <speaker>PREDSEDNIK BOJAN KONTIČ:</speaker>

               <p>Lepo pozdravljeni na 11. seji Komisije za poslovnik. Obveščam vas, da je svojo
               zadržanost najavil gospod Anton Anderlič in je opravičen za današnjo sejo. Po
               pooblastilu pa je z nami gospod Rudolf Petan, ki nadomešča mag. Grimsa. Na sejo smo
               vabili k 1. točki še mag. Lovro Lončarja, generalnega sekretarja Državnega zbora. Z
               nami je gospod Matjaž Plevelj, ki ga nadomešča. Kasneje nam bi se naj pridružil tudi
               generalni sekretar. Povabili smo tudi mag. Miroslava Mozetiča, vodja
               Zakonodajno-pravne službe. Z nami je iz Zakonodajno-pravne službe gospa Mira
               Palhaltinger. Vedno imam probleme z izgovorjavo. Mislim, da je tukaj nekje. In z nami
               je tudi gospa Jožica Velišček iz Službe Vlade Republike Slovenije za zakonodajo.
               Torej vsem prisotnim še enkrat lep pozdrav!</p>
               <p>Dnevni red za to sejo ste prejeli. Predlogov za umik, razširitev ni bilo. Tako, da
               je dnevni red, kot je bil posredovan, tudi dejansko dnevni red, ki ga bomo danes
               spoštovali pri obravnavi na delu poslovniške komisije. <title>1. TOČKA DNEVNEGA REDA -
                  PREDLOG SPREMEMB IN DOPOLNITEV POSLOVNIKA DRŽAVNEGA ZBORA.</title> Obravnava
               delovnega besedila predloga sprememb in dopolnitev Poslovnika Državnega zbora, ki so
               ga pripravile strokovne službe Državnega zbora na podlagi sklepa, ki ga je sprejela
               Komisija za Poslovnik na prvem nadaljevanju 10. seje, decembra lani. Besedilo vsebuje
               predloge sprememb oziroma dopolnitev tistih členov poslovnika z obrazložitvami glede
               katerih je komisija sklenila, da se v strokovnih službah zbora ponovno preučijo
               delovna besedila tega predloga, ste dobili skupaj z vabilom. Danes vam je bilo na
               mizo razdeljeno še dodatno delovno gradivo.</p>
               <p>V prvem imamo spremembe 169. člena in pa kot dodatek še k 153. členu, naj vas
               spomnim, da to sicer ni bil sestavni del gradiva, ki smo ga posredovali strokovnim
               službam in katerega vsebina nam je bila vrnjena in je danes predmet naše razprave.
               Ampak je to dodaten predlog. Govorim o 153. členu, ki govori o prečiščenih besedilih.
               Ta prvi del, predlog amandmaja k novemu 169.b in 169.c členu pa naj povem, da smo na
               prejšnji seji komisije 169. člen že obravnavali in sprejeli oziroma potrdili z 2/3
               večino nekatere spremembe. Tako, da danes pri 169. členu obravnavamo dodatno ta
               predlog, ki smo ga danes tudi posredovali oziroma razdelili na mizo.</p>
               <p>Jaz predlagam, da gremo skozi pripombe oziroma predlog, ki nam je bil posredovan. To
               seveda pomeni, da bomo vse predloge, ki bodo danes dobili 2/3 podporo na seji
               poslovniške komisije, uvrstili v gradivo predlogov, ki so že prejeli na prejšnji seji
               potrebno večino. To gradivo bomo združili in pripravili predlog sprememb poslovnika,
               seveda z obrazložitvami. Torej vse pripombe oziroma vse predloge, ki so bili deležni
               potrebne večine na poslovniški komisiji, to smo se dogovorili, da potem pošljemo
               vodjem  poslanskih skupin v
               pregled in seveda tudi v podpis. In na ta način omogočimo, da se začnejo spremembe
               Poslovnika tako kot to zahteva naš Poslovnik. Torej potem sledi obravnava na seji
               poslovniške komisije in seveda razprava in odločanje o vseh teh predlogih še enkrat,
               takrat ko bodo tudi uradno predlagane kot predlog sprememb poslovnika Državnega
               zbora. Naj povem, da se nam je v tem trenutku pridružil mag. Branko Grims. Tako, da
               nadomestilo, ki sem ga prej omenil, ni več potrebno. Smo torej sklepčni in prehajamo
               torej na to 1. točko, ki je tudi edina vsebinska. Kot sem dejal, delovno besedilo smo
               prejeli 30. marca 2007.</p>
               <p>Prva sprememba oziroma nedorečenost je 10. člen in tukaj je sedaj prelagana rešitev,
               ki se glasi. V Poslovniku Državnega zbora se doda nov drugi odstavek, ki se glasi: Do
               ustanovitve Kolegija predsednika Državnega zbora začasne vodje poslanskih skupin in
               poslanca narodnih skupnosti odločajo o predlogih iz prve, druge in četrte alineje
               šestega odstavka 21. člena tega Poslovnika ter lahko predlagajo kandidata za
               generalnega sekretarja Državnega zbora. Dosedanji drugi odstavek postane tretji
               odstavek. Obrazložitev je zapisana in mislim, da je ni potrebno prebrati. Odpiram
               razpravo. Želi kdo besedo. Morda gospod Plevelj. Dobro. Želi kdo razpravljati o tem
               1. členu. Sedaj je sicer zapisano 1. člen. To se bo spremenilo takrat, ko bomo
               združevali. Gre pa za 10. člen Poslovnika. Ne želi.</p>
               <p>Torej prehajamo na odločanje. Tukaj vas moram opozoriti, da skladno s poslovnikom in
               tudi dosedanjo prakso je potrebna 2/3 večina članic in članov komisije za podporo tej
               spremembi. Zato vas najprej sprašujem kdo bo odločal o tej predlagani spremembi? <stage>(5
               članov.)</stage></p>
               <p>Kdo je za? <stage>(5 članov.)</stage> Je kdo proti? <stage>(Nihče.)</stage></p>
               <p>Ugotavljam, da predlagana sprememba in potrebno podporo za to, da jo uvrstimo v
               predlog sprememb Poslovnika.</p>
               <p>Prehajamo k 2. členu. To še enkrat povem, da nam služi zgolj za to, da je lažji
               pregled teh sprememb, drugače se bodo ti členi preštevilčili. Tukaj je bila pripomba
               oziroma s strani poslanskih skupin SDS, NSi, in SLS, predlagatelj je bil Sekretariat
               Državnega zbora in Zakonodajno-pravna služba. Prej omenjene poslanske skupine pa so
               to spremembo podpirale. Naj bi se pa glasila: Kadar predsednik Vlade veže vprašanje
               zaupnice na sprejem zakona po nujnem postopku, se sprejem zakona po nujnem postopku
               uvrsti na dnevni red Državnega zbora brez razprave in glasovanja. Strokovne službe
               predlagajo, da ostane rešitev zapisana tako kot je v tem trenutku, in da ni potrebno
               spreminjati desetega odstavka oziroma usklajevati desetega odstavka 64. člena s
               šestim odstavkom 21. člena. Želi kdo tukaj spregovoriti? Dobro.</p>
               <p>Prehajamo... Mag. Grims, ste vi želel? Izvolite.</p>
            </sp>
            <sp xml:id="SDT4-KZP-Redna-011-2007-04-19.sp2">

               <speaker>MAG. BRANKO GRIMS:</speaker>

               <p>Če dovolite, kot ste sami ugotovili, podpiramo te spremembe in predlagam, da o
               predlaganem besedilu glasujemo tako kot je normalno po Poslovniku, ne da sedaj greste
               kar čez.</p>
            </sp>
            <sp xml:id="SDT4-KZP-Redna-011-2007-04-19.sp3">

               <speaker>PREDSEDNIK BOJAN KONTIČ:</speaker>

               <p>Gospod Plevelj, izvolite.</p>
            </sp>
            <sp xml:id="SDT4-KZP-Redna-011-2007-04-19.sp4">

               <speaker>MATJAŽ PLEVELJ:</speaker>

               <p>Hvala lepa. Torej predlog za spremembo Poslovnika oziroma za medsebojno uskladitev
               desetega odstavka 64. člena in prve alineje šestega odstavka 21. člena, smo sicer
               pripravili v začetku v  službah
               Državnega zbora, ker se nam je v tistem trenutku pač zdelo, da sta se obe rešitvi
               pravzaprav, da nista enakovredni rešitvi in bi bilo treba eno ali drugo rešitev
               uskladiti. To je bilo sicer tudi podprto s strani posameznih poslanskih skupin,
               vendar po nadaljnjem proučevanju smo v bistvu ugotovili, da je tekst obeh teh rešitev
               korekten in da zadeva lahko ostane takšna kot je.</p>
               <p>In sicer, če gremo na deseti odstavek 64. člena, oziroma prvo, če gremo na prvo
               alinejo šestega odstavka 21. člena. Ta govori, da "kolegij odloča o predlogih za
               sprejem zakona po nujnem postopku, razen v primeru kadar predsednik Vlade veže
               vprašanje zaupnice na sprejem zakona." V tem primeru smo bili enotnega mnenja, da je
               nedopustno, da večina v Državnem zboru prepreči obravnave zakona na katerega je
               vezana zaupnica. Če pa gledamo 64. člen in 64. člen in tretji odstavek, se nam je
               zdelo v tistem trenutku, da sta obe ti določbi neusklajeni vendar če točno preberemo
               deseti odstavek 64. člena govori: v primeru, če kolegij predloga Vlade za sprejem
               zakona po nujnem postopku ni sprejel, pa predsednik Vlade kasneje zaradi tega dejstva
               veže nezaupnico na sprejem zakona po nujnem postopku, tudi v tem primeru ne bi morali
               reči ne zakon po nujnem postopku ne gre na sejo zbora, ker je pač nanj vezana
               zaupnica in v enakem primeru se uvrsti na sejo zbora brez, lahko tudi nadaljnjega
               glasovanja v Državnem zboru, če je vložena zahteva. Tako, da smo menili, da sta obe
               ti določbi korektni, vsaka seveda ureja svojo zadeva, enkrat če je nezaupnica vezana
               že na zakon, ko je bil vložen po nujnem postopku in v drugem primeru, če kolegij
               zakona po nujnem postopku ni sprejel oziroma ni sklenil, da se obravnava po nujnem
               postopku, pa kasneje predsednik veže na sprejem zakona po nujnem postopku,
               nezaupnico.</p>
            </sp>
            <sp xml:id="SDT4-KZP-Redna-011-2007-04-19.sp5">

               <speaker>PREDSEDNIK BOJAN KONTIČ:</speaker>

               <p>Mag. Grims.</p>
            </sp>
            <sp xml:id="SDT4-KZP-Redna-011-2007-04-19.sp6">

               <speaker>MAG. BRANKO GRIMS:</speaker>

               <p>Poglejte. Seveda tako, kot ste rekli. Besedilo bi lahko ostalo tako kot je, pravno je
               to možno, če ga ne spremenimo, pravno pa ga je tudi možno spremeniti. Torej lahko se
               odločimo, da sprejmemo drugačno besedilo in vljudno prosim, da se dela skladno s
               Poslovnikom. Tukaj imamo predlog in da se da ta predlog na glasovanje, ne da se
               predlog zdaj kar pasira. Če bo predlog dobil zadostno podporo, potem se bo o njem
               seveda odločalo na seji, če ne bo potem pa je tako in tako zgodba končana. Vsekakor
               pa je naše mnenje, da je besedilo tako kot je oblikovano tukaj - boljše, kot tisto,
               ki je sedaj v Poslovniku, ker je jasnejše in ne dopušča kakršnihkoli reinterpretacij
               in zapletov.</p>
            </sp>
            <sp xml:id="SDT4-KZP-Redna-011-2007-04-19.sp7">

               <speaker>PREDSEDNIK BOJAN KONTIČ:</speaker>

               <p>Jaz sem prepričan, mag. Grims, da na Poslovniški komisiji, mimo Poslovnika ne bomo
               kar šli, da bomo poskušali delovati skladno s Poslovnikom. Ampak naj povem, da mi
               spreminjamo Poslovnik in ga šele pripravljamo za to, da se bo o njem odločalo. Mi ga
               bomo, kot sem dejal, zdaj pripravili tako daleč, da bo mogoče oblikovati predlog, ki
               ga bodo podpisali ali pa ne podpisali predstavniki poslanskih skupin. Tam bo tudi
               razvidno kolikšna je podpora temu Poslovniku. Vsekakor pa, glede na to, da mi danes
               povsem konkretnih odločitev, ki bodo potem obravnavane na seji Državnega zbora, ne
               sprejemamo bomo glasovali o vseh predlogih, ki so zapisani, ne glede na to kako so se
               strokovne službe do njih opredelile.</p>
               <p>Gospod Kovačič, prosim.</p>
            </sp>
            <sp xml:id="SDT4-KZP-Redna-011-2007-04-19.sp8">

               <speaker>DIMITRIJ KOVAČIČ:</speaker>

               <p>Hvala lepa gospod predsednik. Saj jaz sam niti nisem mislil, da ne bi o tem
               glasovali. Bi pa razpravljal tudi o  sami vsebini. Tukaj je jasno, da je izhodišče spreminjanja tega člena
               bil predlog sekretariata Državnega zbora in Zakonodajno-pravne službe, ki sta oba dva
               menila, da je potrebno deseti odstavek 64. člena uskladiti s prvo alinejo šestega
               odstavka 21. člena. Pač takrat sta ti dve telesi smatrali, da je to potrebno. Danes
               pravita, da drugače gledata na ...<stage>/oglašanje v ozadju/</stage>... no takrat se jim je pač
               zdelo tako, danes se jim zdi drugače, morda čez dve leti bo lahko spet nek drugačen
               vtis. Na podlagi te pobude oziroma tega predloga, se je pač začelo o tem razmišljati
               in sprožila se je energija, ki se drugače niti ne bi in prišlo je do predloga
               amandmaja, ki so ga vložile tri poslanske skupine, ki smatrajo, da je s tem
               dopolnilom zadeva bolj jasna, bolj pregledna. Tudi, če je dejansko že iz obstoječega
               teksta možno tako sklepati, ampak vendarle če je s tem dopolnilom stvar narediti
               preglednejše nič ne škodi, če je še s tem dopolnilom dodano, nič ne škodi. In če nič
               ne škodi, zakaj ne. Hvala.</p>
            </sp>
            <sp xml:id="SDT4-KZP-Redna-011-2007-04-19.sp9">

               <speaker>PREDSEDNIK BOJAN KONTIČ:</speaker>

               <p>Gospod Plevelj.</p>
            </sp>
            <sp xml:id="SDT4-KZP-Redna-011-2007-04-19.sp10">

               <speaker>MATJAŽ PLEVELJ:</speaker>

               <p>Mogoče predsednik, prvo: to kar smo mi tukaj zapisali je bilo na podlagi pooblastila
               prejšnje seje oziroma tiste seje Komisije za poslovnik, ko zadeva tukaj ni bila
               dogovorjena, je bilo rečeno, da naj se ponovno prouči. Mi smo to pač ponovno
               proučili. Seveda odločitev je pač šla v Poslovniške komisije vendar, če bi v takem
               tekstu, kot je tukaj zapisano potem spremenili deseti odstavek 64. člena potem
               preprečimo predsedniku Vlade da veže zaupnico na zakon, ki ga je posredoval v Državni
               zbor, pa takrat še nanj po nujnem postopku, pa takrat še nanj ni vezal zaupnice,
               ampak ga je poslal brez zaupnice, Kolegij ali pa Državni zbor je odločil, da ga ne
               obravnava po nujnem postopku ampak po rednem postopku in ta deseti odstavek potem
               daje možnost predsedniku Vlade, da seveda na podlagi tega dejstva veže zaupnico tudi
               na sprejem, na obravnavo zakona po nujnem postopku. In v tem primeru bi tak zakon po
               nujnem postopku moral iti na sejo zbora, kljub temu da bi mu zbor ali Kolegij
               nasprotoval. To je v bistvu smisel tega, kar smo predlagali. Če tako zapišemo kot je,
               potem to določbo izenačimo z določbo 21. člena kjer govorim samo, da če je že vnaprej
               vezana zaupnica na zakon po nujnem postopku gre na Državni zbor, če pa kasneje pa pač
               ne bi mogla iti.</p>
            </sp>
            <sp xml:id="SDT4-KZP-Redna-011-2007-04-19.sp11">

               <speaker>PREDSEDNIK BOJAN KONTIČ:</speaker>

               <p>Gospod Brenčič.</p>
            </sp>
            <sp xml:id="SDT4-KZP-Redna-011-2007-04-19.sp12">

               <speaker>STANISLAV BRENČIČ:</speaker>

               <p>Hvala lepa. Oblični zapis tako, kot tu stoji je iz vsebine manj ugoden, kot je
               razumevanje vsebinskega pristopa šestega odstavka 21. člena za vsebinskim pristopom v
               desetem odstavku 64. člena. In jaz mislim, da je s to korekturo vsebinski pristop do
               tega vprašanja, kadar na nek zakon predsednik Vlade zaradi pomembnosti tega zakona
               veže v enem ali drugem temelju zaupnico slabši. In zato mislim, da je nepotrebno
                  spreminjati zdajšnje oblično
               zapisanje šestega odstavka 21. lena vizavi desetega odstavka 64. člena.</p>
            </sp>
            <sp xml:id="SDT4-KZP-Redna-011-2007-04-19.sp13">

               <speaker>PREDSEDNIK BOJAN KONTIČ:</speaker>

               <p>Hvala lepa. Želi še kdo razpravljati? Ne. Prehajamo na odločanje. Sprašujem kdo bo
               odločal o tem predlogu? 5 članov.</p>
               <p>Kdo je za predlagani predlog rešitve? <stage>(2 člana.)</stage> Kdo je proti? <stage>(2 člana.)</stage></p>
               <p>Predlog nima potrebne večine oziroma podpore za uvrstitev med spremembe.</p>
               <p>3. člen - v 30. členu se doda nov prvi odstavek, ki se glasi: "Poslansko skupino
               zastopa in predstavlja vodja poslanske skupine oziroma njegov namestnik. Če ima
               poslanska skupina nad 20 poslancev, ima vodja poslanske skupine lahko dva
               namestnika." V dosedanjem prvem odstavku, ki postane drugi odstavek se za besedo
               "izjavami" doda besedilo "ter ga obvesti o imenih svojih namestnikov". Dosedanji
               drugi odstavek postane tretji odstavek.</p>
               <p>Odpiram razpravo. Ni razprave. Prehajamo na odločanje. Sprašujem, kdo bo odločal o
               tem 3. členu? <stage>(5 članov.)</stage></p>
               <p>Kdo je za predlagano spremembo? <stage>(4 člani.)</stage> Kdo je proti? <stage>(Nihče.)</stage></p>
               <p>Ugotavljam, da ima predlagana sprememba zadostno podporo za uvrstitev med predloge
               sprememb.</p>
               <p>Prehajamo na 4. člen - v drugem odstavku 65. člena se za besedami "vodja poslanske
               skupine" doda besedilo "ali njegov namestnik". Želi tu kdo besedo? Ne. Odločamo.
               Torej sprašujem kdo bo odločal o predlaganem besedilu 4. člena? <stage>(5 članov.)</stage></p>
               <p>Kdo je za? <stage>(Soglasno.)</stage></p>
               <p>Prehajamo na 5. člen - v prvem stavku, drugega odstavka 73. člena se za besedami
               "vodja poslanske skupine" dodajo besede "ali njegov namestnik", v tretjem stavku se
               za besedami "vodje poslanske skupine" dodaja besede "ali njegovega namestnika", na
               koncu odstavka pa se dodata nova stavka, ki se glasita "nadaljevanju prekinjene seje
               lahko predstavnik poslanske skupine, ki je zahtevala prekinitev predstavi stališče
               poslanske skupine. Predstavitev stališča sme trajati največ 3 minute". Odpiram
               razpravo. Ni razprave. Sprašujem kdo bo odločal o predlagani spremembi? <stage>(5
               članov.)</stage></p>
               <p>Kdo je za? <stage>(Soglasno.)</stage></p>
               <p>Soglasno sprejet predlog sprememb.</p>
               <p>6. člen - v prvem odstavku 92. člena se doda nov drugi stavek, ki se glasi "Pri delu
               komisije sodeluje generalni sekretar ali njegov namestnik." Tudi o tem je bilo precej
               razprave na prejšnji seji komisije in glede na razpravo, ki smo jo vodili so
               strokovne službe Državnega zbora pripravile ta predlog besedila. Želi kdo
               razpravljati? Ne. Prehajamo na odločanje. Kdo bo odločal? 5 članov.</p>
               <p>Kdo podpira? <stage>(4 člani.)</stage> Proti? <stage>(Nihče.)</stage></p>
               <p>S 4 glasovi za, nobenim proti smo ugotovili podporo tej spremembi.</p>
               <p>7. člen - prvi odstavek 101. člena se spremeni tako, da se glasi "Seje Državnega
               zbora in delovnih teles so javne", doda se nov drugi odstavek, ki se glasi "Seja ali
               del seje poteka brez navzočnosti javnosti, če Državni zbor ali delovno telo obravnava gradivo, ki vsebuje
               tajne podatke oziroma druge podatke, ki so varovani na podlagi zakona.", dosedanji
               drugi odstavek postane tretji odstavek, dosedanji tretji odstavek, ki postane četrti
               odstavek se spremeni tako, da se glasi "Državni zbor lahko na predlog predsedujočega
               matičnega delovnega telesa, poslanske skupine ali Vlade sklene, da bo seja ali del
               seje potekal brez navzočnosti javnosti tudi, če ne obravnava gradiva, ki vsebuje
               podatke iz drugega odstavka tega člena, če tako določa ta Poslovnik ali kadar je
               utemeljeno pričakovati, da bodo v razpravi lahko sprožena vprašanja v zvezi s temi
               podatki. Sklep o tem sprejme Državni zbor na seji, brez navzočnosti javnosti",
               dosedanji četrti, peti, šesti in sedmi odstavek postanejo peti, šesti, sedmi in osmi
               odstavek. Želi kdo besedo? Ne. Prehajamo na odločanje. Sprašujem kdo bo odločal? 5
               članov.</p>
               <p>Kdo je za predlagano spremembo? <stage>(4 člani.)</stage> Proti? <stage>(Nihče.)</stage></p>
               <p>Ugotavljam, da je z glasovanjem izkazana potrebna podpora za spremembo tega člena.</p>
               <p>8. člen - 104. člen se spremeni tako, da se glasi "Javnosti niso dostopni dokumenti
               in gradivo Državnega zbora, ki vsebuje tajne oziroma druge podatke, ki so varovani na
               podlagi zakona. Poslanec javnosti ne sme sporočiti podatkov iz dokumentacije oziroma
               gradiva, ki vsebujejo podatke iz prejšnjega odstavka, kot tudi ne podatkov seje ali
               dela seja, ki poteka brez navzočnosti javnosti. Ravnanje z gradivom, ki vsebuje tajne
               podatke določi Državni zbor s posebnim aktom, ki ga sprejme na predlog Kolegija,
               ravnanje z gradivom, ki vsebuje druge podatke, katerih varovanje določa zakon pa
               določi generalni sekretar." Želi kdo besedo? Ne. Prehajamo na odločanje. Sprašujem
               kdo bo odločal? 5 članov.</p>
               <p>Sprašujem kdo je za predlagano spremembo? <stage>(5 članov.)</stage> Proti? <stage>(Nihče.)</stage></p>
               <p>Torej smo jo soglasno podprli.</p>
               <p>9. člen - v 113. členu se dodata nova drugi in tretji odstavek, ki se glasita
               "Gradivo iz prejšnjega odstavka se vloži v pisni obliki. Pisno gradivo je gradivo, ki
               je napisano ali natisnjeno in lastnoročno podpisano v fizični obliki ali gradivo, ki
               je v elektronski obliki in je podpisano z varnim elektronskim podpisom, s
               kvalificiranim potrdilom. Gradivo, ki je posredovano po elektronski poti se šteje za
               pravočasno, če ga je pred iztekom roka prejel informacijski sistem Državnega zbora.
               Pogoje, način in obliko vlaganja gradiva, ki je v elektronski obliki ter začetek
               posredovanja gradiv po elektronski poti določi generalni sekretar." Dosedanji drugi
               in tretji odstavek postaneta četrti in peti odstavek. Želi kdo besedo? Ne. Prehajamo
               na odločanje. Sprašujem kdo bo odločal o tem predlogu? 4 člani.</p>
               <p>Kdo je za predlagano spremembo oziroma podpira predlagano spremembo? <stage>(3 člani.)</stage>
               Proti? <stage>(Nihče.)</stage></p>
               <p>Ugotavljam, da je podpora zadostna.  10. člen. Glede drugega odstavka 115. člena Poslovnika Državnega zbora
               Republike Slovenije, ki kot obvezno sestavino predloga zakona določa
               primerjalno-pravni prikaz ureditev v najmanj treh pravnih sistemih držav članic
               Evropske unije je bivša Vlada Republike Slovenije in sedanja Vlada podprla ta
               predlog, da se pripravi rešitev, ki ne zahteva pod določenimi pogoji teh
               primerjalno-pravnih prikazov. Zdaj v opombi imamo zapisano navedba predlagatelja
               zakona, da vsebina zakona ni urejena s pravnimi predpisi Evropske unije oziroma da
               gre za specifično rešitev, ki nima primerjave z ureditvijo v treh pravnih sistemih
               držav članic Evropske unije ali da direktive na podlagi katere je vložen predlog
               zakona ni implementirala še nobena država članice Evropske unije zadošča zahtevi po
               prikazu ureditve v drugih pravnih sistemih in prilagojenosti predlagane ureditev
               pravo Evropske unije, kar izhaja tudi iz dosedanje prakse zaradi česar sprememba
               Poslovnika ni potrebna. Želi kdo besedo? Ne. Odločamo o predlogu sprememb. Tu
               konkretno predloga nimamo, gre bolj za želje po tem, da bi se ta zadeva uredila, zdaj
               ne vem ali je o tem potrebno glasovati, konkretnega predloga dejansko ni oziroma ga
               ni bilo.</p>
               <p>Torej prehajamo na 11. člen. Gre za možnost vlaganja amandmajev k dopolnjenemu
               predlogu zakona v drugi obravnavi pred plenumom Državnega zbora s strani Vlade. V
               opombi imamo zapisano, menimo, da gre v tem primeru za vprašanje primernosti
               predlagane spremembe saj obstajajo tako razlogi za spremembo kot tudi razlogi proti
               predlagani spremembi, zato naj o predlagani spremembi sprejme odločitev Komisija za
               poslovnik. Tu seveda predloga teksta nimamo pripravljenega, podobno kot pri prejšnji
               rešitvi v 10. členu, gre torej zgolj za predlog. Gospod Plevelj.</p>
            </sp>
            <sp xml:id="SDT4-KZP-Redna-011-2007-04-19.sp14">

               <speaker>MATJAŽ PLEVELJ:</speaker>

               <p>Tukaj je mnenje službe, ki smo ga povzemali na podlagi razprave na prejšnji seji
               Komisije za poslovnik, takšno, da služba v primernost rešitve ali možnosti, da Vlada
               vlaga amandmaje na svoje zakone pred Državnim zborom v okviru druge obravnave, pač se
               nismo hoteli opredeliti oziroma nismo želeli opredeliti, ker so razlogi za in proti
               in so bolj politične odločitve ne pa tehnične, tako da smo pravzaprav odločitev
               prepustili poslovniški komisiji in v kolikor boste tako sklenili se tam samo doda v
               tistem 135. členu, da naj v okviru druge obravnave na seji Državnega zbora lahko
               vlaga tudi Vlada oziroma predlagatelj.</p>
            </sp>
            <sp xml:id="SDT4-KZP-Redna-011-2007-04-19.sp15">

               <speaker>PREDSEDNIK BOJAN KONTIČ:</speaker>

               <p>Želi kdo razpravljati še? Mag. Grims. Seveda lahko.</p>
            </sp>
            <sp xml:id="SDT4-KZP-Redna-011-2007-04-19.sp16">

               <speaker>MAG. BRANKO GRIMS:</speaker>

               <p>Kar se tiče tega amandmaja sam osebno mislim, da bi bil ustrezen iz preprostega
               razloga, v praksi se podobne rešitve dogajajo ves čas, gre samo za to, da se potem
               išče predlagatelja, ki potem tisto podpiše ali pa se to ponudi posameznim odborom in
               tako naprej, skratka potem se na različne načine išče en "by pass" zaradi postopka
               takšnega kot je bodisi, kot rečeno, preko poslanskih skupin ali preko poslancev. Moje
               mnenje je, da bi takšna rešitev omogočila povsem  enako delo, bila bi pa bolj transparentna in ni nobene
               potrebe, da se to dodatno omejuje. Mislim, da bi lahko mirno tak člen sprejeli.</p>
            </sp>
            <sp xml:id="SDT4-KZP-Redna-011-2007-04-19.sp17">

               <speaker>PREDSEDNIK BOJAN KONTIČ:</speaker>

               <p>Želi še kdo besedo? Gospod Brenčič.</p>
            </sp>
            <sp xml:id="SDT4-KZP-Redna-011-2007-04-19.sp18">

               <speaker>STANISLAV BRENČIČ:</speaker>

               <p>Hvala lepa, gospod predsednik. O tem vprašanju smo na zadnji seji komisije veliko
               razpravljali. Jaz sem še vedno trdno na tem, da je v smislu kvalitete zakona, za
               katerega je potem implementacija odgovorna izvršilna oblast ali vlada ali resorno
               ministrstvo, ki je predmetno za neko materijo, ki zakon obravnava, bi bilo smiselno,
               da damo možnost vladi, da posega z amandmajem tudi v okviru druge obravnave. S tem
               praktično ne prejudiciramo vmešavanje Vlade v akt katerega je v smislu svojega akta
               Državni zbor povzel, ko je bilo vloženo v proceduro, ampak omogočimo Vladi, da v
               bistvu ...<stage>/Nerazumljivo./</stage> na nekaj kar se je dogodilo takrat ali spoznanje ali
               argument, ko je bil zakon zapisan in predložen v proceduro do dopolnjenega predloga s
               strani matičnega delovnega telesa. Jaz mislim, da bi bil ta amandma dobrodošel.</p>
            </sp>
            <sp xml:id="SDT4-KZP-Redna-011-2007-04-19.sp19">

               <speaker>PREDSEDNIK BOJAN KONTIČ:</speaker>

               <p>Hvala. Gospa Mojca Kucler Dolinar.</p>
            </sp>
            <sp xml:id="SDT4-KZP-Redna-011-2007-04-19.sp20">

               <speaker>MOJCA KUCLER DOLINAR:</speaker>

               <p>Hvala lepa. Tudi sama mislim, da bi bila ta dopolnitev ustrezna in smiselna. Ne
               nazadnje Vlada je predlagateljica in nekje je potrebno, da skozi sam postopek do
               konca tudi sledi in ima tudi določene možnosti, da intervenira. Torej, tudi po
               dopolnjenem predlogu zakona po njegovi obravnavi na matičnem delovnem telesu. Ne
               vidim katera sploh negativna posledica bi izhajala iz te naše spremembe, seveda, če
               bo dobila podporo. Podpiram oblikovanje amandmaja v vsebinskem smislu kot izhaja iz
               tega predloga.</p>
            </sp>
            <sp xml:id="SDT4-KZP-Redna-011-2007-04-19.sp21">

               <speaker>PREDSEDNIK BOJAN KONTIČ:</speaker>

               <p>Hvala. Gospod Brenčič.</p>
            </sp>
            <sp xml:id="SDT4-KZP-Redna-011-2007-04-19.sp22">

               <speaker>STANISLAV BRENČIČ:</speaker>

               <p>Jaz bi dodal samo to, da v praksi potem, tako kot je gospod Grims povedal, iščemo
               neke vrste by pass rešitev skozi koalicijo. Ampak post festum posledice tega
               amandmaja so pa lahko tudi tu in pomembno je kdo prevzema potem za izvajanje neke
               določbe, ki smo jo akceptirali v proceduri v praksi. Zato pravim, da je bolj
               smiselno, da za to prevzame odgovornost navsezadnje tudi predlagatelj. V tem primeru
               vlada.</p>
            </sp>
            <sp xml:id="SDT4-KZP-Redna-011-2007-04-19.sp23">

               <speaker>PREDSEDNIK BOJAN KONTIČ:</speaker>

               <p>Želi še kdo razpravljati? Gospa Velišček.</p>
            </sp>
            <sp xml:id="SDT4-KZP-Redna-011-2007-04-19.sp24">

               <speaker>JOŽICA VELIŠČEK:</speaker>

               <p>Hvala lepa za besedo, gospod predsednik. Lepo pozdravljeni! Jaz bi želela poudariti,
               da vlada predlaga, da pri spremembi poslovnika upoštevate ta njen predlog. Ob tem bi
               pa želela opozoriti naslednje. Gre za dopolnitev tistega člena poslovnika, ki
               govori,da se lahko amandmaji vlagajo na dopolnjen predlog zakona, se pravi tisti
               predlog, ki je šel čez matično delovno telo. Menimo, da s tem ni v veliki meri
               porušen koncept kot je bil do sedaj zastavljen v poslovniku Državnega zbora, da ko
               predlagatelj predlaga zakon Državnemu zboru, le-ta postane tako rekoč last Državnega
               zbora.  Že po sedanjem
               poslovniku lahko predlagatelj in s tem tudi Vlada posega v tretji obravnavi in s tem
               je ta koncept na nek način rušen. Zakaj je smiselno, da se dovoli vladi, da posega s
               svojimi amandmaji tudi na drugi obravnavi na dopolnjen predlog, ne prej, na dopolnjen
               predlog je bilo nekaj argumentov že navedenih. Treba je pa dodati še nekatere, in
               sicer pri oblikovanju te določbe ne gre samo za politično odločitev vendar tudi
               strokovno odločitev. Politično odločitev v vsakem primeru sprejema Državni zbor. S
               tem ko bo sprejel ta poslovnik oziroma ko bo glasovalo o vsakem amandmaju, ki ga bo
               predlagala vlada. Vlada pa kot izvajalec zakonov skrbi za konsistentnost in
               izvedljivost posamezne predlagane rešitve in zato meni, da tako rekoč bi bilo
               smotrno, da se ji omogoči vlaganje amandmajev v drugi obravnavi na dopolnjen predlog
               in kot vemo se lahko vlaga na tiste člene, ki so bili spremenjeni. Kar pomeni, da se
               lahko v delovnem telesu je porušen koncept vlade oziroma vlada meni, da ne bo mogla
               tako rešitev izvajati. Zato je primerno, da poseže v ta predlog že v drugi obravnavi.
               Ker če ne poseže v drugi obravnavi, ne more tudi v tretji. Teoretično se lahko zgodi,
               da ne glede na to, da ima možnost v tretji, da tudi v tretji ne more poseči v to in
               potem pridemo samo v tisto fazo uskladitvenih amandmajev ko pa lahko rečemo, da je že
               nekoliko pozno za kvaliteten in konsistentno pripravo zakona. Hvala</p>
            </sp>
            <sp xml:id="SDT4-KZP-Redna-011-2007-04-19.sp25">

               <speaker>PREDSEDNIK BOJAN KONTIČ:</speaker>

               <p>Hvala lepa. Želi še kdo besedo? To seveda pomeni, da se pripravi, če bo ta podpora
               besedilo sprememb v obliki amandmaja, kjer tudi glede na tekst, ki je zapisan in
               obrazložitve članice in članov komisije ter predstavnice vlade med kvalificirane
               predlagatelje za vlaganje amandmajev v drugi obravnavi pred sejo na Državnem zboru na
               dopolnjen predlog zakona uvrstimo tudi vlado. S tem seveda to pomeni, da v vsakem
               primeru, ker to je zapisano in predvsem tam kjer je... Takole piše: "Posebej v
               primerih, ko je bil na delovnem telesu sprejet amandma kljub njenemu nasprotovanju
               oziroma kadar je bilo njen amandma na amandma na delovnem telesu zavrnjen. Možnosti
               ima vlagati amandma, pač, tako kot vsi ostali kvalificirani predlagatelji na tako
               imenovane odprte člene, tiste, ki so bili deležni sprememb na obravnavi v matičnem
               delovnem telesu. Toliko, da vemo,da ta pogoj ne more biti upoštevan zraven, ker je
               nemogoče zapisati pri kvalificiranih predlagateljih, da samo v primeru ko ni bil
               sprejet amandma na amandma, ampak samo v primeru ko je vlada nasprotovala tej
               rešitvi, ker to bi bilo po mojem preobsežno za delo in zelo težko izvedljivo v
               praksi. Želi še kdo besedo? Gospod Plevelj. 
               </p>
            </sp>
            <sp xml:id="SDT4-KZP-Redna-011-2007-04-19.sp26">

               <speaker>MATJAŽ PLEVELJ:</speaker>

               <p>Predsednik, samo, no, pravilno dikcijo. Torej, tu gre za amandma v bistvu k prvemu
               odstavku 135. člena, kjer ta odstavek govori: "Amandmaje k dopolnjenemu predlogu
               zakona lahko vloži poslanska skupina, 10 poslancev in vlada, kadar ni predlagateljica
               zakona." Zdaj bi morali dodati še "predlagatelj", ne samo vlada, ampak predlagatelj,
               katerikoli drug predlagatelj. Tako da bi pač tehnično tak amandma potem pripravili,
               če bi bilo to izglasovano.</p>
            </sp>
            <sp xml:id="SDT4-KZP-Redna-011-2007-04-19.sp27">

               <speaker>PREDSEDNIK BOJAN KONTIČ:</speaker>

               <p>Ja... <stage>/Oglašanje iz ozadja./</stage> Ne, ne, lahko je predlagatelj sam poslanec in ni
               potrebno potem v tem primeru. Jaz mislim, da je rešitev, da je zapisano kot
               predlagatelj, boljša, da ne naštevamo posebej. Zakonodajno-pravna služba, izvolite.
           </p>
            </sp>
            <sp xml:id="SDT4-KZP-Redna-011-2007-04-19.sp28">

               <speaker>MIROSLAVA PALHARTINGER:</speaker>

               <p>Hvala lepa. Pravzaprav bi samo spomnila, da je ena taka dikcija pred vami že bila v
               okviru prejšnjega gradiva in je v bistvu že oblikovana. In bi se glasila: V prvem
               odstavku 135. člena se za besedo "poslancev" dodata vejica in beseda "predlagatelj".
               In na ta način se vse to, kar ste govorili, pokrije.</p>
            </sp>
            <sp xml:id="SDT4-KZP-Redna-011-2007-04-19.sp29">

               <speaker>PREDSEDNIK BOJAN KONTIČ:</speaker>

               <p>Hvala. Želi še kdo? Gospod Brenčič.</p>
            </sp>
            <sp xml:id="SDT4-KZP-Redna-011-2007-04-19.sp30">

               <speaker>STANISLAV BRENČIČ:</speaker>

               <p>Gospod predsednik, se pravi, mi bi kar o amandmaju, ki je tako oblično zapisan,
               odločali. Ne o tem, da damo zeleno luč, ampak neposredno že o obličnosti tako
               zapisanega amandmaja k prvemu odstavku 135. člena.</p>
            </sp>
            <sp xml:id="SDT4-KZP-Redna-011-2007-04-19.sp31">

               <speaker>PREDSEDNIK BOJAN KONTIČ:</speaker>

               <p>Ja, mislim, da je predlog sprejemljiv, glede na to, da je amandma zelo jasen. Dobro.
               Odločamo o tem predlogu.</p>
               <p>Sprašujem, kdo bo odločal? <stage>(5 članov.)</stage></p>
               <p>Kdo je za to spremembo? <stage>(Soglasno.)</stage></p>
               <p>Smo pri členu 12: "Določbe poslovnika naj se spremenijo tako, da se zadeva iz
               desetega odstavka 21. člena poslovnika lahko obravnava na izredni seji Državnega
               zbora oziroma da se z njo lahko razširi sklic redne seje Državnega zbora. Navedeno
               onemogoča drugi odstavek 58. člena poslovnika," je zapisal v vlogi predlagatelja
               predsednik Državnega zbora. Naj povem, da gre v tem primeru za zahtevo najmanj ene
               petine poslancev za to, da se nasprotuje sklepu, sprejetem na seji kolegija, in potem
               odločanju na seji Državnega zbora.</p>
               <p>Predlog je: V drugem odstavku 142. člena se doda nov drugi stavek, ki se glasi:
               "Odločanje o zahtevi iz desetega odstavka 21. člena tega poslovnika se uvrsti na
               dnevni red prve naslednje seje Državnega zbora brez razprave in glasovanja." To
               seveda pomeni, da se uvrsti ali na redno ali izredno sejo, tisto, ki je pač prva.</p>
               <p>Želi kdo razpravljati? Ne. Potem odločamo.</p>
               <p>Sprašujem, kdo bo odločal? <stage>(5 članov.)</stage></p>
               <p>Kdo je za to spremembo oziroma podpira to spremembo? <stage>(5 članov.)</stage> Proti torej nihče.</p>
               <p>13. člen: V prvem odstavku 143. člena se za besedo "države" doda besedilo "ali
               zaradi uskladitve zakonodaje s pravom Evropske unije". Predlagana rešitev upošteva
               predlagano dopolnitev, skladno s katero je lahko razlog za sprejem zakona po nujnem
               postopku tudi uskladitev nacionalne zakonodaje s pravnim redom Evropske unije. Pri
               čemer menimo, da bi Vlada to določbo morala uporabljati zelo restriktivno in to v
               primerih, ko je pri sprejemu zakona treba spoštovati določene roke.</p>
               <p>Tu seveda obstaja možnost, da se bo ta rešitev zelo široko uporabljala.  Ker zelo težko napišemo še kaj
               drugega zraven kot to predlagano besedilo, ki je, omogoča pa seveda brez te napovedi
               na koncu tudi zelo široko uporabo te določbe. Ja, je že roka v zraku. Gospa Jožica
               Velišček.</p>
            </sp>
            <sp xml:id="SDT4-KZP-Redna-011-2007-04-19.sp32">

               <speaker>JOŽICA VELIŠČEK:</speaker>

               <p>Zdaj seveda tako kot vsak nujni postopek, če mi je dovoljeno reči, predlog za
               obravnavo zakona po nujnem postopku je treba predlagati in obravnavati, odločati o
               njem zelo restriktivni. Tako da pač samo tako napotilo, dokler se sicer stvari ne
               spremenijo, ne bo kaj dosti pomagalo. Mislim, da se to lahko reče in da temu
               pritrjuje tudi praksa prejšnjega in tudi zdajšnjega mandata ter vseh prejšnjih.</p>
               <p>Jaz bi želela tu opozoriti samo na eno stvar, ko bi bilo mogoče razmisliti o tej
               določbi, in sicer v luči razprave tudi že na prejšnji seji te komisije. Mogoče bi se
               dalo tak nujni postopek tolmačiti tudi na podlagi zdajšnje ureditve v poslovniku,
               vendar mogoče tudi z razpravo. Če tudi to ne bi bilo sprejeto, naj ostane zapisano za
               tolmačenje, in sicer tu bi se moralo nujno zasledovati vsaj naslednja dva primera, in
               sicer, lahko se zgodi, da Evropska skupnost oziroma Evropska komisija v svojem aktu,
               ki je bil sprejet, postavi nacionalnim državam zelo kratek rok. Se pravi, da bi bila
               ena izmed omejitev oziroma ena izmed dodatnih zahtev ta, da če ta nujnost postopka
               izhaja že iz akta Evropske unije; to je ena stvar, ki se ne zgodi velikokrat, lahko
               se pa tudi zgodi. In mislim, da v takem primeru bi šlo lahko tudi po obstoječi
               določbi, po tolmačenju, ampak za razmislek in odločitev komisiji in kasneje Državnemu
               zboru. In naslednja situacija je pa taka, ko sicer ta nujnost postopka ne izhaja iz
               akta Evropske unije, ampak izhaja iz, če mi je dovoljeno reči, neaktivnosti naše
               države. Se pravi, da je rok, ki je bil v direktivi postavljen, nekako se odmika iz
               takšnega ali drugačnega razloga in seveda Slovenija ni implementirala akta Evropske
               unije. In smo  prišli v
               situacijo, ko smo že dobili eno izmed možnih sankcij Evropske unije, recimo, uradni
               opomin, obrazloženo mnenje oziroma tudi že tožbo. In tu se postavlja vprašanje, ali
               zaradi neaktivnosti, pa naj mi bo dovoljeno zelo plastično povedati, da se bo lažje
               razumelo, nekega ministra, ki ni pripravil predloga zakona in ga posledično Vlada ni
               predlagala v Državni zbor in ga ta pravočasno ni mogel sprejeti, naj Slovenija pač
               pristane na posledice, ki iz tega izhajajo, ki so pa, kot veste, lahko zelo hude.</p>
               <p>Tu je vprašanje, o katerem bi se lahko pogovarjali, ali je mogoče to neaktivnost
               slovenskih organov do neke mere potem popraviti z obravnavo zakona po nujnem
               postopku. Seveda tudi v tem primeru odloča Državni zbor, ali je res to tako nujno, ne
               ali bo pač to stvar sprejel po nujnem postopku v obravnavo ali ne. Hvala.</p>
            </sp>
            <sp xml:id="SDT4-KZP-Redna-011-2007-04-19.sp33">

               <speaker>PREDSEDNIK BOJAN KONTIČ:</speaker>

               <p>Hvala lepa. Gospod Brenčič.</p>
            </sp>
            <sp xml:id="SDT4-KZP-Redna-011-2007-04-19.sp34">

               <speaker>STANISLAV BRENČIČ:</speaker>

               <p>Že iz nekaterih izkušenj iz prejšnjega mandata nisem navdušen, da to bianco menico
               ali, bi rekel, ta prevelik odpustek Vladi ponudimo v poslovniku. V vsakem primeru,
               glejte, če bi prišlo zaradi neusklajenosti neke nacionalne zakonodaje, nekega našega
               zakona z direktivami ali pravnim redom Evropske unije, nam že zdajšnji poslovnik tudi
               redni postopek omogoča dokaj solidno hitro izpeljati. Poleg tega, če je mogoče
               oceniti, da bi nastale zaradi tega, te neusklajenosti hujše posledice države, ima
               zopet že podlago Vlada v zakonu, v zdajšnjem poslovniku, da gre z nujnim postopkom.
               Tako da jaz nisem navdušen, da to vnesemo noter.</p>
               <p>Iz institucij Evropske unije se sorazmerno zgodaj opozarja določeno članico, da je
               nekaj v nesozvočju s pravnim redom, da lahko povsem korektno rečemo, da če se Vlada
               zaveda ali odgovorno ravna na ta opozorila, da vzpostavi neko analizo stanja in lahko
               kaj hitro pride s spremembo zakona. Tako da jaz ne bi podprl te preodprte možnosti,
               ki se bo tako, kot se je v prejšnjem mandatu, kaj hitro zaradi morda nekega
               nepristopanja v posameznem resorju do nekega vprašanja dovolj zgodaj preveč
               zlorabljala. Hvala.</p>
            </sp>
            <sp xml:id="SDT4-KZP-Redna-011-2007-04-19.sp35">

               <speaker>PREDSEDNIK BOJAN KONTIČ:</speaker>

               <p>Hvala. Tudi sam soglašam z razpravo in mnenjem gospoda Brenčiča. Iz spomina, glede na
               to, kaj vse smo sprejemali v imenu Evropske unije že v tem parlamentu, da ne uporabim
               še kak hujši izraz, je seveda ta zadeva tudi za moj občutek preširoko zastavljena.
               Kajti pod uskladitvijo zakonodaje s pravom Evropske unije lahko uvrstimo  marsikaj. Osebno torej teh
               razširitvi oziroma rešitvi, zapisani v 13. členu predlaganih sprememb, nasprotujem.</p>
               <p>Besedo ima še gospa Kucler Dolinar.</p>
            </sp>
            <sp xml:id="SDT4-KZP-Redna-011-2007-04-19.sp36">

               <speaker>MOJCA KUCLER DOLINAR:</speaker>

               <p>Hvala. Všeč mi je bila uvodna predstavitev s strani Vlade, zato ker se vendarle tudi
               Vlada zaveda, da so določene restrikcije potrebne. Zato ker ko pogledamo stvari ali
               pa vprašanje implementacije, vemo, da je pogosto stvar lahko zelo široke vsebine. In
               pravzaprav direktive državi članici nalagajo sicer določene spremembe, vendar pa
               lahko tudi prilagodljive, glede na njene razmere, glede na situacijo v državi in
               glede na samo ureditev v posamezni državi. Vendar pa očitno glede na predlog je Vlada
               zaznala določene probleme, ki bi se znali tu pojaviti, predvsem, če bi šla razlaga
               poslovnika v drugo smer, kot smo uvodoma slišali. Tudi sama menim, da bi nekje v
               okviru teh poslovniških določb že lahko, seveda pa je tu potrebna volja potem tudi,
               da se sprejme stvar na kolegiju in se nujni postopek potrdi.</p>
               <p>Imela bi pa eno vprašanje. Ali je bilo doslej kdaj, recimo, zaznati ta problem v
               Državnem zboru, kot naši hiši, da bi se pri nas stvar zavlekla? Ker če posplošeno
               ocenjujem ali pa vsi skupaj verjetno lahko zaključimo, tudi skrajšani postopek se da
               v neke ustrezne časovne okvire spraviti. Tu bi mogoče imela to vprašanje, ali je bilo
               do zdaj zaznati kakšne take težave.</p>
               <p>Sicer pa ne bi tako na hitro morda zavrnila tega predloga, zdaj glede na to, če
               preštejem te glasove. Dajmo poskusiti to stvar pustiti odprto in mogoče malo omejiti
               glede na to osnovno besedilo, ki ga imamo danes pred sabo. Mogoče res s temi pogoji,
               če bi se potem še bolj konkretizirali oziroma da bi tudi strokovne službe pripravile
               nek tak mogoče malce bolj omejen predlog oziroma spremembo. To je moje mnenje. Mogoče
               bi bilo napačno, da bi bila ta sprememba zdajle prehitro zavrnjena, no. Hvala.</p>
            </sp>
            <sp xml:id="SDT4-KZP-Redna-011-2007-04-19.sp37">

               <speaker>PREDSEDNIK BOJAN KONTIČ:</speaker>

               <p>Mag. Grims.</p>
            </sp>
            <sp xml:id="SDT4-KZP-Redna-011-2007-04-19.sp38">

               <speaker>MAG. BRANKO GRIMS:</speaker>

               <p>Glejte, moram reči, da je tale razprava nekoliko nenavadna v luči neke zgodbe, ki se
               jo spominjam ne tako zelo dolgo nazaj. V predprejšnjem mandatu je Državni zbor na
               najbolj hitro varianto sprejel zakon, katerega edini cilj je bil povečevanje profita
               igralnic. Takrat točno tisti, ki danes nasprotujete oziroma predstavniki tistih
               strank ste glasovali za tovrstno zakonodajo, kar je po mojem mnenju sicer čista
               zloraba poslovnika, da se razumemo, ampak teh pomislekov ni bilo. Tu pa govorimo o
               zakonodaji s strani Evropske unije in tam, vemo, da so včasih roki, ki za sabo
               potegnejo tudi nekatere sorazmerno neprijetne posledice, včasih tudi zelo velike
               materialne posledice za državo.  Če zaradi takšnih ali drugačnih zgodb pač zadeva ni
               pravočasno v postopku bi vsekakor po mojem prepričanju moral obstajati mehanizem, da
               se to uredi, da se torej prepreči škodljive posledice za Slovenijo in menim, da je
               predlog povsem ustrezen, vsekakor s tem, da se ga tolmači na takšen način, kot tukaj
               tudi piše, da gre seveda za restriktivno uporabo tega člena v primerih, ko gre za
               nujnost postopka. Morda bi, ne vem, to besedilo lahko za besedico "ali" tam dodali
               tudi "nujnost uskladitve zakonodaje s pravom Evropske unije", da bi to še dodatno
               poudarjale. To vidim kot eno tako varianto, vsekakor pa nikakor ne bi želel, da se
               to, kar lahko Slovenijo kot rečeno stane zelo veliko, vrže kar pod mizo.</p>
            </sp>
            <sp xml:id="SDT4-KZP-Redna-011-2007-04-19.sp39">

               <speaker>PREDSEDNIK BOJAN KONTIČ:</speaker>

               <p>Jaz se sicer ne bom opredeljeval do razprave glede glasovanja posameznikov pri
               posameznih zakonih v prejšnjem mandatu, jaz sem sam v uvodu povedal, da so bile
               nekatere odločitve sprejete, zato, ker je bilo v obrazložitvi napisano, da jih
               usklajujemo s pravom Evropske unije in to, kar je tukaj zapisano, seveda ne pomeni,
               da bo recimo signal iz Evropske unije, da je potrebno določeno zadevo o pravnem redu
               Republike Slovenije uskladiti z evropskim, ampak lahko pomeni, da Vlada katerikoli
               zakon, ki ga pripravlja in pripravi, utemelji s tem, da ga pripravljal zato, da bo
               utemeljila slovenski pravni red z evropskim. Ne gre za to, kaj mi dobimo iz Bruslja,
               ampak tudi zato, kar mi pripravljamo doma in je v interesu, da sprejmemo po nujnem
               postopku, torej s strani Vlade, je lahko argument, da ga usklajujemo s pravnim redom
               Evropske unije, kar je pa povsem logično, vsi zakoni naj bi bili usklajeni s pravnim
               redom Evropske unije in zato je po mojem prepričanju ta rešitev, ki je zapisana,
               zapisana preširoko. Zdaj, če dodamo nujnost zraven, po mojem ni potrebno, ker
               govorimo o nujnem postopku, običajno je nujnost, se razume, če želiš zakon sprejemati
               oziroma ga posredovati v proceduro po nujnem postopku, ampak kot je bilo ugotovljeno
               že tukaj tudi s strani gospoda Brenčiča, že sedanji Poslovnik 143. člen, prvi
               odstavek omogoča, da se po nujnem postopku sprejemajo zakoni, če gre za preprečitev
               težko popravljivih posledic za delovanje države. To je že zdaj zapisano v prvem
               odstavku in zadeva po mojem zadošča. Kdo je še želel besedo? Gospod Brenčič.</p>
            </sp>
            <sp xml:id="SDT4-KZP-Redna-011-2007-04-19.sp40">

               <speaker>STANISLAV BRENČIČ:</speaker>

               <p>Hvala lepa. V obrazložitvi seveda res stoji, da se lahko ta določba uporablja zelo
               restriktivno, ampak iz prakse odnosov v zadnjem času med Vlado in Državnim zborom, se
               bojim, da bo meni razlagal restriktivnost, ki stoji v obrazložitvi oziroma tako
               zapisan prvi odstavek 143. člena generalni sekretar Vlade. Nad tem pa jaz nisem
               navdušen in skoraj ne pristajam.</p>
            </sp>
            <sp xml:id="SDT4-KZP-Redna-011-2007-04-19.sp41">

               <speaker>PREDSEDNIK BOJAN KONTIČ:</speaker>

               <p>Mag. Grims.</p>
            </sp>
            <sp xml:id="SDT4-KZP-Redna-011-2007-04-19.sp42">

               <speaker>MAG. BRANKO GRIMS:</speaker>

               <p>Samo zaradi vaših besed, gospod predsednik, nujnost postopka je seveda naziv tega
               postopka, iz katerega potem izhajajo dejanja, ki sledijo v procesu, v Državnem zboru,
               ampak to z nujnostjo oziroma z uporabo besede nujnost v taki kombinaciji kot sem jo
               omenil nima kaj prav dosti zveze, kajti ...<stage>/Nerazumljivo./</stage>... poudaril, da mora
               obstajati nek dodatni časovni pogoj, to se pravi, bodisi, da to izhaja iz akta
               Evropske unije,  kar ste že
               sami omenili, bodisi iz neke druge pravne, iz nekega drugega pravnega akta, ki bi za
               seboj lahko potegnil negativne posledice, zato sem imel jaz v mislih, če bi to
               sprejeli kot stališče, tako kot iz tega izhaja in se tega dosledno držali, ni
               potrebno, če je tukaj dilema, mislim, da bi bila taka beseda ustrezna. Vsekakor pa še
               enkrat poudarjam, sem pa trdno prepričan, da ne bo dobro, če bomo to pustili ob
               strani, ker se zna prej ali slej Slovenija vpletati. Strahovi tukaj, glede na zgodbe,
               ki sem jih omenil so pa, ko gre za Evropsko unijo, res odveč...</p>
            </sp>
            <sp xml:id="SDT4-KZP-Redna-011-2007-04-19.sp43">

               <speaker>PREDSEDNIK BOJAN KONTIČ:</speaker>

               <p>Želi še kdo razpravljati? Gospod Dimitrij Kovačič.</p>
            </sp>
            <sp xml:id="SDT4-KZP-Redna-011-2007-04-19.sp44">

               <speaker>DIMITRIJ KOVAČIČ:</speaker>

               <p>Glede na to, da lahko zaradi tega v bodoče pride do precejšnjih težav, če bo prišlo
               do takšnih aktov, ki so res nujno potrebni, za to, da se prilagodijo direktivam
               Evropske unije in bi v primeru, če bi neupoštevali potem te nujnosti in bi potem šli
               verjetno v proceduro, prišlo do težav, bi predlagal pet minutni odmor za koalicijsko
               usklajevanje koalicijskih strank, pet minut.</p>
            </sp>
            <sp xml:id="SDT4-KZP-Redna-011-2007-04-19.sp45">

               <speaker>PREDSEDNIK BOJAN KONTIČ:</speaker>

               <p>Dobro. Jaz predlagam, da imamo pet minut odmora in da se poskusite uskladiti, ker ste
               vsi razen mene iz koalicijskih strank. Izvolite. Prekinjam sejo za pet minut.</p>
               <p><stage type="time">(Seja je bila prekinjena ob 10.11.)</stage> 
               </p>
               <stage type="time">(Seja se je nadaljevala ob 10.16.)</stage>
            </sp>
            <sp xml:id="SDT4-KZP-Redna-011-2007-04-19.sp46">

               <speaker>PREDSEDNIK BOJAN KONTIČ:</speaker>

               <p>... Državnega zbora Republike Slovenije za Poslovnik. Smo še vedno v fazi razprave k
               13. členu, ki predvideva, da bi se v prvem odstavku 143. člena za besedo "države"
               dodalo besedilo "ali zaradi uskladitve zakonodaje s pravom Evropske unije". Želi še
               kdo besedo? Gospod Kovačič.</p>
            </sp>
            <sp xml:id="SDT4-KZP-Redna-011-2007-04-19.sp47">

               <speaker>DIMITRIJ KOVAČIČ:</speaker>

               <p>Glede na dogovor predlagamo, da se danes odločanje o tem členu prekine oziroma da se
               ne odloča in da se do naslednje seje pripravi besedilo tako, da se v dikcijo vnesejo
               eskplicitno oziroma taksativno naštete restrikcije, kdaj in v katerih primerih se
               potem upošteva to usklajevanje z zakonodajo, s pravom Evropske unije. Da ni to samo
               zgolj v obrazložitvi, ampak da je to v samem določilu tega člena.</p>
            </sp>
            <sp xml:id="SDT4-KZP-Redna-011-2007-04-19.sp48">

               <speaker>PREDSEDNIK BOJAN KONTIČ:</speaker>

               <p>Jaz samo opozarjam na to, da bomo enkrat morali ta postopek zaključiti. Če ga bomo
               spet pustili odprtega... Dobro, odločitev je pač seveda na komisiji. Gospa Kucler
               Dolinar.</p>
            </sp>
            <sp xml:id="SDT4-KZP-Redna-011-2007-04-19.sp49">

               <speaker>MOJCA KUCLER DOLINAR:</speaker>

               <p>Hvala. Ker sem tudi sama že uvodoma razpravljal v tem smislu, se mi zdi to pač
               ustrezno, morda bi bilo res škoda, da danes tole zavrnemo, pa se o tem več ne
               pogovarjamo, bolj smiselno se mi torej zdi, da oblikujemo dober predlog, ki bo
               sprejemljiv in ki bo bil doprinos k obliki Poslovnika.</p>
            </sp>
            <sp xml:id="SDT4-KZP-Redna-011-2007-04-19.sp50">

               <speaker>PREDSEDNIK BOJAN KONTIČ:</speaker>

               <p>Zdaj, če prav razumem predlog je, da komisija na naslednji seji še enkrat obravnava
               ta 13. člen, ki se pripravi tako, kot je bilo razpravljano na današnji seji komisije,
               se pravi, kjer se obrazložitev nekako pretvori v besedilo amandmaja oziroma teksta
               sprememb. Zdaj, v začetku, se pravi v prvi polovici maja mi načrtujemo eno sejo, v
               vsakem primeru, ker imamo dve razlagi, ki jih je potrebno obravnavati in jaz
               predlagam, da potem tisto sejo dodamo še ponovno, to točko, ki jo obravnavamo danes s
               tem odprtim, samo s tem odprtim vprašanjem, razen če se seveda v nadaljevanju pokaže
               še kakšno, ki bi moralo biti odprto in dopolnjeno. Gospod Brenčič.</p>
            </sp>
            <sp xml:id="SDT4-KZP-Redna-011-2007-04-19.sp51">

               <speaker>STANISLAV BRENČIČ:</speaker>

               <p>Hvala lepa. Jaz sicer mislim, glede na že zdajšnje možnosti pod tovrstnim
               interveniranjem vlade, ki nam jo daje Poslovnik in je potrebno vstopanje v 143. člen.
               Če pa je mogoče trditi, da za določene specifične situacije, ki nastane lahko, pa bi
               bilo upravičeno, nekako restriktivno zapisanje te namembnosti, potem jo zapišimo.
               Ampak mora biti oblično zapisana. V tem primeru je prav, da si vzamemo nekaj dni
               časa, da se morda ...<stage>/Nerazumljivo./</stage>... zapis pripravi in bomo lahko dosti hitro v
               prihodnjem času opravili še eno sejo in tudi to končali. Hvala.</p>
            </sp>
            <sp xml:id="SDT4-KZP-Redna-011-2007-04-19.sp52">

               <speaker>PREDSEDNIK BOJAN KONTIČ:</speaker>

               <p>Dobro. Če sem zdaj prav razumel, ste vi štirje koalicijsko usklajeni, torej tega ni
               potrebno dajati na glasovanje, ker bi bilo nesmiselno.</p>
               <p>14. člen. V drugem odstavku 160. člena se beseda "delom"  nadomesti z besedilom "podprogramom pri določenih
               neposrednih uporabnikih iz" in seveda tekst ki temu sledi. Želi kdo tukaj
               razpravljati? <stage>(Ne.)</stage> Prehajamo na odločanje. Kdo bo odločal? <stage>(5 članov.)</stage></p>
               <p>Kdo je za? <stage>(5 članov.)</stage> Je kdo proti? <stage>(Nihče.)</stage></p>
               <p>15. člen. V petem odstavku 166. člena se v prvem stavku beseda "dele" nadomesti z
               besedilom "podprograme pri določenih neposrednih uporabnikih iz". V drugem stavku se
               beseda "delom" nadomesti z besedilom "podprogramom pri določenih neposrednih
               uporabnikih iz". Želi kdo besedo? <stage>(Ne.)</stage> Odločamo. Kdo bo odločal? <stage>(5 članov.)</stage></p>
               <p>Kdo je za? <stage>(5 članov.)</stage> Je kdo proti? <stage>(Nihče.)</stage></p>
               <p>16. člen, osmi odstavek 166. člena se spremeni tako, da se glasi: če je v skladu z
               zakonom predlagan predlog Državnega proračuna za daljše časovno obdobje, se obravnava
               predloga sprememb državnega proračuna za prihodnje obdobje opravi v letu pred
               pričetkom prihodnjega obdobja po postopku iz tega člena. Predstavitev predloga
               sprememb državnega proračuna se v skladu s tretjim odstavkom 156. člena tega
               poslovnika opravi skupaj s predstavitvijo proračunskega memoranduma in predloga
               državnega Proračuna za naslednje leto. Amandmaje je k predlogu sprememb državnega
               proračuna lahko vloži tudi Vlada. Želi kdo razpravljati? <stage>(Ne.)</stage> Prehajamo na
               odločanje. Ugotavljam, kdo bo glasoval. <stage>(5 članov.)</stage></p>
               <p>Kdo je za? <stage>(4 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sprejeto oziroma ima potrebno podporo.</p>
               <p>17. člen. 171. člen se spremeni tako, da se glasi. Za postopek obravnave predlogov
               aktov iz prvega odstavka 169. a člena se smiselno uporabljajo določbe tega
               Poslovnika, ki urejajo postopek druge obravnave predloga zakona. Najmanj deset
               poslancev lahko najkasneje pet dni pred sejo Državnega zbora na katero je uvrščena
               obravnava predloga akta, zahteva, da Državni zbor opravi splošno razpravo. O predlogu
               akta v celoti glasuje Državni zbor takoj po končani obravnavi. Glede uskladitvenega
               postopka se smiselno uporabljajo določbe 5., 6., 7., 8., 9., in 10. odstavka 140.
               člena tega Poslovnika. Postopek obravnave predloga akta se opravi na isti seji.</p>
               <p>In drugi odstavek. Če je predlagatelj predloga akta delovno telo, se lahko amandmaji
               na seji Državnega zbora vložijo k celotnemu besedilu predloga akta. Gospod Plevelj.
           </p>
            </sp>
            <sp xml:id="SDT4-KZP-Redna-011-2007-04-19.sp53">

               <speaker>MATJAŽ PLEVELJ:</speaker>

               <p>Hvala lepa. Sedaj torej gre za eno pomembno področje postopka sprejemanja oziroma
               obravnave drugih aktov, ne pa zakonov, ki pravzaprav v tem Poslovniku sploh do sedaj
               ni bilo urejeno. In vse te tako imenovane enofazne postopke smo v Državnem zboru
               vodili na podlagi dogovora pravzaprav z vodji poslanskih skupin, kjer smo za osnovo
               vzeli smiselno porabo druge obravnave zakonodajnega postopka. Sedaj seveda bi bilo to
               treba normativno urediti. In če se sedaj vrnem pravzaprav še na prejšnjo sejo, mi smo
               v okviru tega poglavja, je pravzaprav komisija sprejela že dva amandmaja oziroma dva
               nova člena, 169.a in 169.b člen, ki pravzaprav na splošno ureja ta tako imenovani
               enofazni postopek. In sedaj ta 169.a člen, kar je bilo že z 2/3 večino sprejet,
               določa kdo lahko vlaga v proceduro te druge akte, odloke, resolucije, deklaracije,
               priporočila in sklepe. Torej lahko vlagajo v postopek poslanci, matično delovno telo
               in Vlada, resolucijo o nacionalnem programu samo Vlada. Torej ta splošna določba
               stoji, je bila tudi sprejeta. V 169.b členu pa je komisija sprejela, da predlog aktov vsebuje naslov, besedilo
               ter obrazložitev. To je tudi že sprejeto. Sedaj v okviru tega, to je pa gradivo, ki
               ste ga danes dodatno prejeli na klop, predlagamo, da se pri 169.b členu doda še tista
               določba, ki velja tudi za zakon, da v kolikor predsednik, ki mu je ta akt naslovljen,
               ugotovi, da ne ustreza tem določbam iz 169.a člena, lahko to zavrne, pozove
               predlagatelje, da v 15. dneh temu ustrezno akt popravijo. V kolikor to ne predložijo,
               velja da akt ni bil predložen. Poleg tega pa bi bilo treba sedaj oceniti tudi
               primernost vključitve v Poslovnik za te akte tudi še dve drugi splošni določbi, ki
               veljajo za zakon, in sicer sta to določbi 117. in 118. člena Poslovnika. Namreč 117.
               člen Poslovnika govori o vrstnem redu obravnavanja aktov, če seveda je v postopek, če
               so vloženi akti, ki urejajo enako ali podobno vsebino. V tem primeru torej Poslovnik
               za zakon govori, da se obravnavajo po vrstnem redu vložitve, razen v primeru, če pa
               je akt vložen oziroma zakon s strani Vlade. V tem primeru je tak zakon, tak akt po
               vrstnem redu vedno drugi in to predlagamo, da se stori tudi za akte. In potem 103.
               odstavek 117. člena, to je tako imenovani hibrid. Torej v primeru, ko je v postopku
               vloženih več aktov, predlagamo, da se smiselno uporabi tudi tretji odstavek 117.
               člena, da lahko potem matično delovno telo v tem primeru torej opravi skupno razpravo
               vseh tako vloženih aktov, ki urejajo enako ali podobno vsebino. Sedaj pa, tretji
               odstavek 117. člena ima tukaj en pogoj, da mora biti eden izmed aktov, zakonov, zakon
               ki ga Vlada vloži po nujnem postopku. Temu ustrezno bi predlagali, da se ta hibrid
               lahko uveljavi v primeru, če Vlada tako predlaga, ker s tem nekako poudari nujnost
               postopka. To je to.</p>
               <p>In potem bi še v okviru splošnih določb, potem predvideli tudi možnost umika akta iz
               postopka. Torej dokler ne, to je 118. člen, dokler, torej predlagatelj bi lahko akt
               umaknil iz postopka, dokler matično delovno telo ne začne z njegovo obravnavo. To so
               te splošne določbe.</p>
               <p>Potem pa imamo v gradivu, kot je bilo pa prvotno predloženo, imamo pa še, torej
               postopkovne določbe. Tukaj te postopkovne določbe sledijo pravzaprav smiselni uporabi
               druge obravnave zakonodajnega postopka. Dodatno smo predložili v zvezi s splošno
               razpravo o posameznem aktu. Torej tukaj peljemo enako rešitev kot velja tudi za
               zakon. Torej v vsakem zakonu se ne opravi splošna razprava. Lahko se opravi samo na
               kvalificirano zahtevo desetih poslancev in temu primerno bi lahko potem sledili tudi
               pri teh drugih aktih. To pomeni, da bi potem 10 poslancev lahko zahtevalo splošno
               razpravo. V tem primeru bi se splošna razprava v okviru tega dogovorjenega časa
               opravila, v nasprotnem primeru pa bi vsaka poslanska skupina kot pri zakonu v petih
               minutah lahko predstavila splošno stališče o tem zakonu, potem pa bi Državni zbor
               prešel na razpravo o samih amandmajih. To je ta bistvena, ta dopolnitev še tega.
                   Drugače pa se na matičnem
               delovnem telesu kot zdaj pripravlja dopolnjen predlog akta, ki gre na Državni zbor,
               na Državnem zboru se k njemu lahko vlagajo amandmaji v tistem delu, ki jih je matično
               delovno telo odprlo, torej sprejelo amandmaje. Če pa je predlagatelj akta matično
               delovno telo, potem je pa možno na seji Državnega zbora amandmaje vlagati k celotnem
               besedilu. Toliko mogoče na kratko.</p>
            </sp>
            <sp xml:id="SDT4-KZP-Redna-011-2007-04-19.sp54">

               <speaker>PREDSEDNIK BOJAN KONTIČ:</speaker>

               <p>Dobro. Hvala. V izogib nejasnostim mi smo na prejšnji seji komisije že izglasovali
               podporo spremembam 169.a členu, kjer piše: odlok resolucije deklaracije priporočila
               in sklep lahko, če z Ustavo, z zakonom ali s tem Poslovnikom ni določeno drugače,
               predlaga vsak poslanec, matično delovno telo ali Vlada, resolucijo o nacionalnem
               programu predlaga Vlada. In 169. b člen: predlog akta vsebuje naslov in besedilo akta
               ter obrazložitev. Z danes izglasovano podporo, seveda če bomo, bi k temu dodali še en
               odstavek, ki bi se glasil: če predlog akta ne vsebuje zahtevanih vsebin iz prejšnjega
               odstavka predsednik Državnega zbora ravna skladno s tretjim odstavkom 115. člena
               Poslovnika. In novi 169.c člen, ki bi se glasil: z novim 169.b členom se doda novi
               169.c člen, ki se glasi: pri obravnavi predlogov aktov iz novega 169.a člena se
               smiselno uporabljajo določbe 117. in 118. člena Poslovnika, matično delovno telo
               lahko sprejme odločitev iz tretjega odstavka 117. člena Poslovnika le na predlog
               Vlade. Gospa Mojca Kucler Dolinar.</p>
            </sp>
            <sp xml:id="SDT4-KZP-Redna-011-2007-04-19.sp55">

               <speaker>MOJCA KUCLER DOLINAR:</speaker>

               <p>Hvala. Iz prakse se je pokazalo, da ta enofazni postopek je bil precej nedodelan v
               Poslovniku. Ampak, vseeno bi rada zdaj še preden karkoli naprej se odločam ali
               potrdim ali ne predlagane rešitve, da razčistimo določeno zadevo, saj bom čisto na
               enostavni ravni zdaj to vprašala. Moti me pravzaprav ta beseda "splošna razprava",
               ker iz obrazložitve bolj izhaja, da gre za razpravo na seji Državnega zbora. Zdaj, če
               mi gledamo splošno razpravo v zakonodajnem postopku kadar pride zakon v Državni zbor
               jo lahko poslanici zahtevajo v 15-ih dneh. In potem zakon niti ne pride do matičnega
               delovnega telesa, vendar gre najprej na sejo Državnega zbora v splošno razpravo. Zdaj
               pa, če mi resolucijo gledamo bo pa ta lahko uvrščena na dnevni red zaradi
               predlaganega besedila datumov, lahko bo uvrščena v začetku meseca na sejo matičnega
               delovnega telesa, ker poslanci imajo pa petdnevni rok pred sejo bodo pa potem
               zahtevali splošno razpravo ali razpravo. Zdaj, kot ste povedal, razumem samo razpravo
               in tukaj bi potem predlagala, da damo besedo "splošno" ven, da razčistimo in spet ne
               mešamo v bistvu naše pojmovanje postopka, ko rečemo prva obravnava, splošna razprava.
               To bi tukaj prosila, da mogoče še razčistimo, ker se mi zdi, da v praksi bi lahko
               prišlo do čisto takšnih procesnih potem vprašanj ali pa recimo, če pa želimo splošno
               razpravo v smislu kot pri zakonu, dajmo pa potem enak rok kot pri zakonu, ko pride v
               Državni zbor v 15-ih dneh podpisi in potem naprej procedura steče. Tukaj mogoče
               napačno berem zadeve, ampak kot berem si predstavljam, da bi lahko spet prišlo do
               kakšnega vprašanja.</p>
            </sp>
            <sp xml:id="SDT4-KZP-Redna-011-2007-04-19.sp56">

               <speaker>PREDSEDNIK BOJAN KONTIČ:</speaker>

               <p>Gospod Brenčič.</p>
            </sp>
            <sp xml:id="SDT4-KZP-Redna-011-2007-04-19.sp57">

               <speaker>STANISLAV BRENČIČ:</speaker>

               <p>Hvala lepa. Nimam kaj dodati, gospa Dolinarjeva je na neko vprašanje opozorila. Isto
               se meni postavlja za ...<stage>/nerazumljivo./</stage>.. zakonodajni postopek je po 122. členu jasno
               določeno, to pa tudi meni ni zdaj jasno kdaj in kako naj nastane pri enofaznem
               postopku ta splošna obravnava. Pet dni pred sejo Državnega zbora, se pravi potem
               so..<stage>/nerazumljivo./</stage>.. lahko 10 poslanec to zahteva, ampak do takrat je pa enofazni
               postopek že začelo matično delovno telo in je že pripravilo neke vrste dopolnjen
               predlog tega akta v enofaznem postopku. Tako, da ta tukaj mi neko razumevanje
               zdajšnjega postopka ne sede kako bomo ravnali po tako spremenjenem 171. členu. Hvala.</p>
            </sp>
            <sp xml:id="SDT4-KZP-Redna-011-2007-04-19.sp58">

               <speaker>PREDSEDNIK BOJAN KONTIČ:</speaker>

               <p>Mag. Grims.</p>
            </sp>
            <sp xml:id="SDT4-KZP-Redna-011-2007-04-19.sp59">

               <speaker>MAG. BRANKO GRIMS:</speaker>

               <p>Hvala. Jaz bi še na eno postopkovno stvar opozoril. Namreč, že zadnjič smo sprejeli
               tako, kot ste že sami opozorili, nov 169a in 169b člen, ki sta po naši oceni zelo
               dobra, danes sta na ta dva člena v bistvu predlagana dva amandmaja. Zdaj, osebno celo
               mislim, da pri recimo temu zdravo razumskemu vodenju sej niti ne bi bila potrebna
               ampak kolegi me opozarjajo, da je pač pri nas potrebno vse zapisati do zadnje vejice
               in pike, pa še potem so včasih zapleti in verjetno imajo prav in smo se dogovorili,
               da bomo pač ta dva amandmaja tudi podprli. Ampak, ko smo sprejemali tole kot celoto,
               smo v obrazložitvi tudi zapisali, da potem 171. člena ni potrebno spreminjati in
               danes naj bi ponovno prav o tem odločali in moje osebno mnenje je, da bomo s tem samo
               dodatno zapletli stvari in ne bomo s tem prav nič pridobili pri Poslovniku in
               spremembo 171. člena samega pa ne bomo podprli.</p>
            </sp>
            <sp xml:id="SDT4-KZP-Redna-011-2007-04-19.sp60">

               <speaker>PREDSEDNIK BOJAN KONTIČ:</speaker>

               <p>Hvala. Gospod Brenčič.</p>
            </sp>
            <sp xml:id="SDT4-KZP-Redna-011-2007-04-19.sp61">

               <speaker>STANISLAV BRENČIČ:</speaker>

               <p>Hvala lepa, ponovno. Ta dilema se postavlja predvsem zaradi osnovnega vzroka zakaj
               smo eni govorili, da je treba tudi pri enofaznem postopku dati to možnost. Gre
               predvsem pri obravnavi resolucij o nacionalnih programih. Ti nacionalni programi so
               se svoj čas obravnavali po dvofaznem postopku, ker je to izredno pomemben dokument
               ker daje podlago na katerega potem naslavljaš vso izvedbeno zakonodajo. In ko zdaj
               recimo, jaz o svojem področju govorim, obravnavamo resolucijo o nacionalnem programu
               socialnega varstva za neko obdobje, tam damo podlage za celo vrsto izvedbenih zakonov
               o socialnem varstvu, o zaposlovanju, o invalidih in tako naprej, in zato smo
               smatrali, da bi smeli v tem primeru omogočiti, še preden pride takšna resolucija na
               matično delovno telo, zaradi tako kompleksnega vprašanja nekoliko bolj artikulirati
               to materijo v smislu splošne obravnave. Zdaj, če bomo tako zapisali, kot je tu jaz ne
               vidim več te, bi rekel, da bi lahko zasledovali vsaj en cilj, ki smo ga nekateri, iz
               prakse izhajajoč, zagovarjali. Predvsem je tukaj nastalo vprašanje katerega jaz
               poznam, povezano z nacionalnimi programi, ki so danes, po zdajšnjem Poslovniku,
               resolucija. Hvala.</p>
            </sp>
            <sp xml:id="SDT4-KZP-Redna-011-2007-04-19.sp62">

               <speaker>PREDSEDNIK BOJAN KONTIČ:</speaker>

               <p>Gospa Jožica Velišček.</p>
            </sp>
            <sp xml:id="SDT4-KZP-Redna-011-2007-04-19.sp63">

               <speaker>JOŽICA VELIŠČEK:</speaker>

               <p>Hvala lepa. Oprostite, da se pač vtikam tudi v to določbo, ampak glede na to, da bo
               na podlagi te določbe tudi Vlada velikokrat predlagala določene akte iz tega sklopa,
               bi imela nekatere nomotehnične pomisleke. In sicer, urejanje materije o kateri zdaj
               govorimo se lahko ureja na dva načina in sicer tako, kot je predvideno v 170. členu,
               ki govori o spremembah, o obravnavi in sprejemanju Poslovnika Državnega zbora, kjer
               se reče, da se Poslovnik Državnega zbora sprejema ob smiselni uporabi določb
               Poslovnika za zakon. Se pravi, smiselna uporaba in se po tistem postopku pelje. Če pa
               se želi urediti bolj natančno potem pa je treba narediti postopek tako, kot je
               postopek za sprejem Ustave. Tukaj je bil obstoječi 171. člen napisan tako pol-pol, ni
               ob čisto smiselni uporabi ampak je še nekaj dodal in očitno so bile s tem
                  povzročene določene težave
               in je očitno želja, da bi se to spremenilo. Upam pa si trditi, pa naj mi ne bo
               zamerjeno, da predlagane rešitve 169a, 169b, 171. člena in tako, kot je 171. člen
               napisan je zelo nejasen in s tem nomotehnično nesprejemljiv. Hvala.</p>
            </sp>
            <sp xml:id="SDT4-KZP-Redna-011-2007-04-19.sp64">

               <speaker>PREDSEDNIK BOJAN KONTIČ:</speaker>

               <p>Hvala. Gospa Mojca Kucler Dolinar.</p>
            </sp>
            <sp xml:id="SDT4-KZP-Redna-011-2007-04-19.sp65">

               <speaker>MOJCA KUCLER DOLINAR:</speaker>

               <p>Morda pa bi bila podobna rešitev lahko tudi tukaj, kot v tistem členu, ko smo rekli,
               da še preložimo odločanje o tem. Zdaj ne vem, če se tudi drugi s tem strinjate. Pač
               vsi skupaj ugotavljamo, da 171. člen je nekoliko odprt oziroma ta enofazni postopek
               je nekoliko odprt. Razmišljam v tej smeri, morebiti da se potem še premisli in dodela
               tudi v okviru naših strokovnih služb, postopek bolj dorečeno.</p>
            </sp>
            <sp xml:id="SDT4-KZP-Redna-011-2007-04-19.sp66">

               <speaker>PREDSEDNIK BOJAN KONTIČ:</speaker>

               <p>Mag. Branko Grims.</p>
            </sp>
            <sp xml:id="SDT4-KZP-Redna-011-2007-04-19.sp67">

               <speaker>MAG. BRANKO GRIMS:</speaker>

               <p>Hvala. Očitno je pri sorazmerno baročnem uvodnem delu, ki je bil, mimogrede rečeno je
               bilo, da je to kratka obrazložitev, fant, upam, da ne bomo priča dolgi, nastal že
               malo nesporazum. O načinu kako bi to uredili smo rekli, da zadoščajo po našem trdem
               prepričanju členi 196a, 196 b v kombinaciji z obema amandmajema, ki sta danes tukaj
               dana na mizo ampak, da potem potrditev tega pomeni, da ni potrebno spreminjati 171.
               člena, kar seveda pomeni, da lahko brez težav o končnem predlogu odločimo že danes,
               ker sta oba amandmaja v ustrezni obliki, 171. člen pa po našem mnenju sploh ni
               potrebno amandmirati. Glede na opozorilo, moram sam reči se s tem strinjam, da je
               tole besedilo, ki je dano precej nenavadno in bi povzročil morebiten sprejem take
               spremembe, kvečjemu več težav nikakor pa ne bi pomenil neko prednost pri izvajanju
               Poslovnika.</p>
            </sp>
            <sp xml:id="SDT4-KZP-Redna-011-2007-04-19.sp68">

               <speaker>PREDSEDNIK BOJAN KONTIČ:</speaker>

               <p>Hvala. Gospa Jožica Velišček.</p>
            </sp>
            <sp xml:id="SDT4-KZP-Redna-011-2007-04-19.sp69">

               <speaker>JOŽICA VELIŠČEK:</speaker>

               <p>Se oproščam. Samo eno stvar sem pozabila, ki pa se mi zdi bistvena. V zdajšnjem
               Poslovniku piše, da te akte obravnava in sprejema Državni zbor praviloma na isti
               seji, nikjer pa ne piše po kakšnem postopku. Treba je napisati, da se obravnavajo po
               enofaznem postopku, če se po enofaznem, če ni s kakšnim zakonom ali drugače urejeno.
           </p>
            </sp>
            <sp xml:id="SDT4-KZP-Redna-011-2007-04-19.sp70">

               <speaker>PREDSEDNIK BOJAN KONTIČ:</speaker>

               <p>Dobro. Želi še kdo? Gospod Plevelj.</p>
            </sp>
            <sp xml:id="SDT4-KZP-Redna-011-2007-04-19.sp71">

               <speaker>MATJAŽ PLEVELJ:</speaker>

               <p>Torej, ti predlogi so pripravljeni na podlagi dejstva, da postopek obravnave teh
               aktov v Poslovniku sploh ni zapisan, način obravnave sploh ni zapisan. 196a, b in c
               člen so splošne določbe, torej kaj upoštevati pri pripravi teh aktov in ne spadajo v
               zakonodajni postopek druge obravnave predloga zakona. Naš predlog je, da ga pač
               upoštevamo tako, kot že velja do zdaj, je pač ta, da se postopkovno obravnava teh
               aktov opravi tako, kot velja za drugo obravnavo zakonodajnega postopka z določenimi
               modifikacijami, ki so tukaj zapisane. Te modifikacije so pač naslednje, da prvič:
               glede splošne obravnave - splošna obravnava je obravnava o ciljih, namenih, razlogih
               in rešitvah zakona oziroma akta. Če smiselno sledimo drugi obravnavi predloga zakona;
               ta sicer nič ne govori, ker že v prvi obravnavi daje možnost splošne razprave in to
               je samo prenos rešitev, ki veljajo za zakon. Izhodišče, to je zadnji stavek 171.
               člena naših predlogov, "postopek predloga akta se opravi na isti seji" torej -
               splošna razprava, če je predlagana drugače je to razprava o amandmajih. Po sistemu
               druge obravnave. To pa bi zgledalo tako, ko je zakon predložen, dodeljen matičnemu
               delovnemu telesu, matično delovno telo opravi obravnavo tega akta in pripravi
               dopolnjen predlog zakona ter ga predloži Državnemu zboru. Ne glede na to, kaj je
               vsesplošna razprava. Matično itak splošno razpravlja o tem aktu in gre na Državni
               zbor. Na Državnem zboru se k temu dopolnjenemu predlogu akta tako kot za zakon
               vlagajo amandmaji k odprtim delom tega akta. Zdaj je bilo pravilo, da se  o vsakem takem aktu opravi
               splošna razprava. Torej, da se poslanske skupine opredelijo do tega akta, vsi
               poslanci, ki se prijavijo in ugotavljamo, da velikokrat to niti nima smisla, zato v
               tem primeru torej smiselno peljemo enako kot za zakon, da se splošna razprava o
               dopolnjenem predlogu akta opravi samo na kvalificirano zahtevo, ki je lahko podana v
               tistem roku, da lahko mi časovno določimo trajanje posamezne točke. Če te zahteve ne
               bo, potem se na seji Državnega zbora opravi 5 minutna predstavitev stališč v okviru
               splošne razprave tako, kot za zakon, predstavnikov poslanskih skupin in potem
               razprava o vloženih amandmajih in se potem izglasujejo. Torej ta 171. člen se nam je
               seveda zdelo, da ga moramo temu ustrezno spremeniti, ker bi drugače; ker pravzaprav
               nič ne pomeni, nič ne zapisuje kakšen je ta postopek; lahko pa mi enofazni postopek
               začnemo tako, kot za zakonodajni. Kdo lahko vlaga amandmaje pri matičnem delovnem
               telesu, koliko časa, kako se amandmaji obravnavajo, ampak to je že vse zapisano v
               zakonodajnem postopku. V tem 171. členu so pa samo tiste dopolnitve ali spremembe, ki
               za enofazni postopek v zakonodajnem ne ustrezajo.</p>
            </sp>
            <sp xml:id="SDT4-KZP-Redna-011-2007-04-19.sp72">

               <speaker>PREDSEDNIK BOJAN KONTIČ:</speaker>

               <p>Dobro. Želi še kdo besedo? Ne. Potem gremo na odločanje po vrsti.</p>
               <p>Najprej o amandmaju k novemu 196b členu. Sprašujem kdo bo odločal? 5 članov.</p>
               <p>Kdo je za? <stage>(5 članov.)</stage> Kdo je proti? <stage>(Nihče.)</stage></p>
               <p>Predlog amandmaja za novi 196c člen. Sprašujem kdo bo odločal? 5 članov.</p>
               <p>Kdo je za? <stage>(5 članov.)</stage> Kdo je proti? <stage>(Nihče.)</stage></p>
               <p>Soglasna podpora amandmaju.</p>
               <p>Prehajamo na predlog za spremembo 171. člena. Sprašujem kdo bo odločal? 5
               članov.</p>
               <p>Kdo je za predlagano spremembo? <stage>(3 člani.)</stage> Kdo je proti? <stage>(2 člana.)</stage></p>
               <p>Ugotavljam, da ni potrebne podpore.</p>
               <p>Prehajamo na 18. člen - ki predvideva za 273. členom se dodajo naslov novega šestega
               a oddelka ter nova 273a in 273b člen, ki se glasijo:</p>
               <p>6a "Postopek s predlogi aktov in z drugimi predlogi po predčasnem prenehanju mandata
               poslanca".</p>
               <p>273a člen "Če poslancu, ki je sopredlagatelj predloga za vložitev katerega je z
               Ustavo, zakonom ali s tem Poslovnikom predpisano določeno število predlagateljev,
               preneha mandat pred iztekom mandatne dobe Državnega zbora, to ne vpliva na
               nadaljevanje postopka" in</p>
               <p>273b člen "Če poslancu, ki je vložil predlog zakona ali drugega akta preneha mandat
               pred iztekom mandatne dobe Državnega zbora, lahko drug poslanec, ne glede na določbo
               drugega odstavka 114. člena tega Poslovnika, najkasneje do izteka roka iz prvega
               odstavka 118. člena tega Poslovnika prevzame predlagateljstvo ali priglasi
               sopredlagateljstvo." Predlagani spremembi odpiram razpravo. Ni. Prehajamo na odločanje. Sprašujem kdo bo
               glasoval? 5 članov.</p>
               <p>Kdo je za predlagano spremembo? <stage>(5 članov.)</stage> Kdo je proti? <stage>(Nihče.)</stage></p>
               <p>Izglasovana je bila podpora.</p>
               <p>Preostalo nam je še prečiščeno besedilo. Predlog za spremembo naslova podpoglavja H
               in 153. člena. H - prečiščena besedila 153. člen. Po vsaki spremembi ali dopolnitvi
               zakona, tu črtamo "Državnega zbora" iz tega teksta, "Zakonodajno-pravna služba
               pripravi neuradno prečiščeno besedilo zakona, ki se objavi v elektronski obliki na
               spletnih straneh Državnega zbora. Na podlagi sklepa, ki ga sprejme Državni zbor, na
               predlog matičnega delovnega telesa, Vlade ali poslanske skupine, Zakonodajno-pravna
               služba pripravi uradno prečiščeno besedilo. Uradno prečiščeno besedilo potrdi Državni
               zbor brez razprave. Državni zbor lahko sklene, da vsa uradna prečiščena besedila
               potrdi z enim glasovanjem. Uradno prečiščeno besedilo se objavi v Uradnem listu
               Republike Slovenije in v elektronski obliki na spletnih straneh Državnega zbora.
               Določbe prejšnjih odstavkov veljajo tudi za pripravo prečiščenega besedila Poslovnika
               Državnega zbora." Jaz mislim, da obrazložitve za ta predlog ni potrebno prebrati.
               Gospod Brenčič, izvolite, razprava.</p>
            </sp>
            <sp xml:id="SDT4-KZP-Redna-011-2007-04-19.sp73">

               <speaker>STANISLAV BRENČIČ:</speaker>

               <p>Hvala lepa. To je, vsaj kar se mene tiče, vse v redu. Dilemo pa pred mene postavlja
               seveda tretji odstavek 153. člena. Zdaj pravimo, da lahko Državni zbor sklene, da vsa
               uradna prečiščena besedila potrdi z enim glasovanjem. Seveda Državni zbor to odloča z
               večino glasov. S tem pa praktično onemogočimo posameznemu poslancu, ki je bil do
               enega od recimo paketnega predloga prečiščenih besedil nasproten. In on seveda prav
               gotovo ni pripravljen tudi prečiščeno besedilo podpreti, ampak pripravljen pa je
               podpreti morda vse druge predloge prečiščenih besedil. Tako, da v kolikor tako
               zapišemo, postavimo tega dotičnega poslanca v neke vrste diskriminatoren odnos - od
               podpira 5 drugih predlogov zakonov, prečiščenih besedil, ne more pa podpreti enega
               iks, kateremu je nasprotoval tudi ob sprejemu zakona ali v noveli, ali v osnovnem
               zakonu v Državnem zboru, ko se je le-ta potrjeval. Tako, da bi morali dati to
               možnost, da lahko v paketu odloča Državni zbor, če nobeden temu ne nasprotuje, če pa
               posamezen poslanec,  in to je
               njegova ustavna pravica, želi svoj glas enega od zakonov opredeliti v smislu, da mu
               nasprotuje, mu tega ne smemo preprečiti. Istočasno pa mu ne smemo preprečiti, da on
               ne bi podprl ponovno prečiščeno besedilo določenega zakona, kateremu je tudi soglašal
               ob sprejemu tako osnovnega, kot vseh morda naslednjih novel, ki jih prečiščeno
               besedilo akceptira v končno formo. Tako zapisan tretji odstavek tega člena se z mojim
               razumevanjem zdi rahlo sporen. Hvala.</p>
            </sp>
            <sp xml:id="SDT4-KZP-Redna-011-2007-04-19.sp74">

               <speaker>PREDSEDNIK BOJAN KONTIČ:</speaker>

               <p>Tudi sam sem razmišljal v tej smeri. Morda bi bilo potrebno res v tretjem odstavku
               dodati, če temu nihče ne nasprotuje, da je to pač pogoj in bi na ta način rešili to
               zadevo. Sicer pa ne vidim zelo tehtnega razloga zato, ker dejansko potrjevanje
               glasovanja o prečiščenih besedilih ni več sprejemanje zakonodaje. Zakon je bil
               sprejet, kakršenkoli je pač bil sprejet, pri potrjevanju prečiščenega besedila gre
               pač za to, da se potrdi besedilo, ki pač mora ustrezati temu kar je bilo na Državnemu
               zboru sprejeto. In ko je zakon enkrat sprejet verjetno potem zakon velja in ga težko
               poslanec potem nasprotuje, če mu je recimo vsebinsko nasprotoval v fazi sprejemanja
               te zakonodaje. To je moje razmišljanje.</p>
               <p>Gospod Grims. Gospod Brenčič replika.</p>
            </sp>
            <sp xml:id="SDT4-KZP-Redna-011-2007-04-19.sp75">

               <speaker>STANISLAV BRENČIČ:</speaker>

               <p>Meni se tu postavlja vprašanje, ker izvršilni predpis potem je prečiščeno besedilo.
               Nič več tisti zakon ko ga je uradni list objavil, ko je bila novela sprejeta, ampak
               ta, ki ga je Državni zbor potrdil kot prečiščeno besedilo.</p>
            </sp>
            <sp xml:id="SDT4-KZP-Redna-011-2007-04-19.sp76">

               <speaker>PREDSEDNIK BOJAN KONTIČ:</speaker>

               <p>Mag. Grims.</p>
            </sp>
            <sp xml:id="SDT4-KZP-Redna-011-2007-04-19.sp77">

               <speaker>MAG. BRANKO GRIMS:</speaker>

               <p>Hvala za besedo. Morda je dobro, da je ta razprava tukaj. Jaz predlagam, da se to na
               nek način to posreduje tudi ostalim, da bo kristalno jasno pri obrazložitvi tega
               člena zakaj pri tem odločanju sploh gre. Namreč, očitno se temu glasovanju, ko
               glasujemo o prečiščenih besedilih pripisujejo dimenzije, ki ne samo, da jih pravno
               nima, ampak jih celo ne sme imeti. Kajti odločanje o prečiščenem besedilu je samo
               odraz naše odločitve, ali je tekst korekten, ali ni. In nobene druge dimenzije tako
               glasovanje sploh ne sme imeti. Kakršnokoli odločanje o vsebini bi namreč po ustavi in
               našem poslovniku moralo potekati po kompletnem zakonodajnem postopku. To se pravi,
               kakorkoli tolmačiti to odločanje kot odločanje o vsebini akta je že v temeljnem
               nasprotju s tistimi pravnimi akti, ki urejajo delo Državnega zbora in celo določajo
               njegove pristojnosti. To je treba mislim, da zelo jasno opozoriti, ker se dostikrat
               ta dilema postavlja. Ja, sedaj pa pri prečiščenem besedilu bom pa drugače glasoval,
               ali pa ne bom glasoval zaradi tega, ker se z nečem ne strinjam. Teh dimenzij to
               glasovanje sploh ne sme imeti. Gre samo za vprašanje ali je prečiščeno besedilo
               pripravljeno verodostojno, torej skladno s odločitvami, ki jih je v zakonodajnem
               postopku Državni zbor že sprejel.</p>
            </sp>
            <sp xml:id="SDT4-KZP-Redna-011-2007-04-19.sp78">

               <speaker>PREDSEDNIK BOJAN KONTIČ:</speaker>

               <p>Hvala. Gospa Mira Palhartinger.</p>
            </sp>
            <sp xml:id="SDT4-KZP-Redna-011-2007-04-19.sp79">

               <speaker>MIROSLAVA PALHARTINGER:</speaker>

               <p>Hvala za besedo. Glede na ta tretji odstavek in glede na to, da ta pripravljeni
               tekst prihaja v bistvu iz naše službe samo pojasnilo zakaj tretji odstavek vsebuje to
               dikcijo, da se v teh prečiščenih besedilih lahko sklepa z enim glasovanjem. Namreč, v
               ta tekst je vključen predlog, ki ga je komisija za poslovnik že sprejela. To je edini
               razlog, da v bistvu ta stavek v ta predlagani tekst člena vključen. S tega vidika ni
               bilo nobenega pooblastila, da ga tukaj pač izpustimo. Sicer pa, bi tudi jaz rekla, da
               konstitutivne učinke ima vedno samo zakon oziroma novela. Prečiščeno  besedilo vedno pomeni samo prerez
               nekega stanja veljavne ureditve, ki mu s svojo potrditvijo da Državni zbor status
               nekega uradnega besedila. In v tem primeru bi pritegnila gospodu Grimsu v tem delu. S
               tega vidika bi pravzaprav kazalo to tudi ponovno oceniti.</p>
               <p>Če pa smem še dodati nekaj kar se tiče predloga, da bi se pač avtomatizem kar se
               tiče priprave prečiščenih besedil ohranil le v povezavi z neuradnimi prečiščenimi
               besedili, pa menim, da je pisna obrazložitev pravzaprav dokaj izčrpna. Te prakse
               predlagana sprememba ne bi ukinjala. Pomenila bi morda celo nekoliko ažurnejše
               dopolnjevanje tega stanja teh besedil posameznih zakonov. Uradna prečiščena besedila
               pa bi se na podlagi predlagane spremembe lahko pripravljalo v okviru naše službe le
               na podlagi sklepa Državnega zbora. Praviloma bi šlo za te primere le takrat kadar bi
               zaradi številnih posegov novel prišlo do nepreglednosti nekega zakona. V tem primeru
               bi bilo potrebno prvič sprejeti najprej sklep, da se tako besedilo pripravi. Ko pa se
               to besedilo pripravi bi ga pa pač Državni zbor potrdil po postopku, ki je veljal že
               do sedaj.</p>
               <p>Opozorila bi pa tudi, da to dejstvo nebi v celoti odpravilo te okoliščine, ki smo jo
               zaznavali že sedaj. Namreč od priprave besedila v naši službi, pa do objave tega
               besedila lahko nastopijo tudi nekatere okoliščine, se pravi odločbe Ustavnega
               sodišča, lahko posežejo v nek zakonski tekst, lahko v ta tekst posežejo tudi nekateri
               drugi zakoni. Ta praksa se je sedaj kar dokaj razširila, čeprav opozarjamo, da je ne
               kaže prav zelo gojiti in tudi na to bi veljalo biti pozoren pri odločanju o tem.
               Hvala.</p>
            </sp>
            <sp xml:id="SDT4-KZP-Redna-011-2007-04-19.sp80">

               <speaker>PREDSEDNIK BOJAN KONTIČ:</speaker>

               <p>Gospod Kovačič.</p>
            </sp>
            <sp xml:id="SDT4-KZP-Redna-011-2007-04-19.sp81">

               <speaker>DIMITRIJ KOVAČIČ:</speaker>

               <p>Hvala lepa za besedo. Dejansko gre za dve stvari. Ko govorimo o odločanju o zakonu
               in ko govorimo o odločanju o prečiščenem besedilu in tudi tisti, ki nasprotujejo
               nekemu zakonu ne morejo potem zato, ker so nasprotovali zakonu tudi nasprotovati
               prečiščenemu besedilu. Po mojem mnenju tudi če se ne strinjaš z zakonom moraš, ali pa
               bi moral glasovati za prečiščeno besedilo, če je to zapisano korektno. Po drugi
               strani pa, če bi bila obrazložitev za to, kar je gospod Brenčič povedal, drugačna pa
               bi lahko tudi razumel to dilemo, kajti lahko ima nekdo pripombo na prečiščeno
               besedilo, da nekaj ni korektno zapisano  pri enem zakonu in seveda v tem primeru se bi lahko strinjal s to
               argumentacijo, da bi seveda bil v nerodnem položaju, če se s petimi zakoni strinja,
               da so korektno zapisani, v enem pa ne. V tem primeru bi bila ta razlaga utemeljena in
               bi to dilemo lahko rešili s tem, da bi napisali, če temu nihče ne nasprotuje. Torej
               utemeljitev, da je pa zaradi tega, ker je nasprotoval zakonu, mislim da ta
               argumentacija pa dejansko v tem primeru ne zdrži.</p>
            </sp>
            <sp xml:id="SDT4-KZP-Redna-011-2007-04-19.sp82">

               <speaker>PREDSEDNIK BOJAN KONTIČ:</speaker>

               <p>Hvala. Gospa Jožica Velišček.</p>
            </sp>
            <sp xml:id="SDT4-KZP-Redna-011-2007-04-19.sp83">

               <speaker>JOŽICA VELIŠČEK:</speaker>

               <p>Hvala lepa. Želela bi podpreti predlagane spremembe in dopolnitve Poslovnika
               Državnega zbora kar se tiče prečiščenih besedil. V Vladi smo se o tem pred kratkim
               tudi že pogovarjali, v službi Vlade za zakonodajo in Ministrstvu za javno upravo in
               tudi imeli namen Državnemu zboru predlagati določene rešitve. Zato mislim, da je ta
               predlog, ki smo ga danes sicer dobili na mizo, zelo dobrodošel. Podpiramo ga tudi v
               tej smeri, kjer se približuje primerjalno-pravni normalni ureditvi prečiščenih
               besedil. Če se bo pogledalo, kako so se sprejemale te določbe in razprave, ki so bile
               vodene ob sprejemanju veljavnega Poslovnika, se bo ugotovilo, da naša rešitev je na
               nek način unikum. In zato tudi prihajamo do takim problemov kot so se danes pojavili
               v razpravi, kdo potrdi prečiščeno besedilo ali se poslanec z njim strinja ali ne.
               Takih rešitev sicer primerjalno-pravno ni. Zaradi take rešitve za katero smo se
               odločili, prehajamo sedaj tudi do tega, da bomo imeli uradna in neuradna prečiščena
               besedila. Sicer uradna prečiščena besedila, ko jih bo potrdil Državni zbor, sicer pa
               normalna prečiščena besedila, ki se bodo objavljala samo na spletnih straneh in s tem
               mimogrede privarčevalo zelo veliko proračunskega denarja.</p>
               <p>S tem, ko se bodo pripravljala, prečiščena besedila ob vsaki spremembi in dopolnitvi
               zakona, se bo sledilo in izvajalo tudi zakon o dostopu do informacij javnega značaja,
               ki v svojem 10. členu govori, da vsak državni organ mora na spletnih straneh ponuditi
               prečiščena besedila svojih aktov. Tukaj moram izraziti tudi kritiko do ministrstva
               oziroma do vladnih organov, ki se tudi v celoti ne izvajajo te določbe.</p>
               <p>Želela bi samo še to poudariti, da sprememba, da priprava neuradnega prečiščenega
               beseda se izvrši ob vsaki spremembi. Ob vsaki spremembi pomeni tudi takrat, ko
               nekateri drug zakon sedaj, se pripravljajo spremembe in dopolnitve zakona, ki je v
               proceduri, trenutni. Ne pripravljajo se pa spremembe in dopolnitve zakona, ko nek
               drug zakon samo z eno določbo, svojo prehodno poseže v tak zakon. Ne pripravljajo se,
               ko odločbe Ustavnega sodišča o katerem je bilo že govorjeno danes, poseže v nek
               zakon. Zato mislim, da je normalno, da se tolmači vsaka sprememba kadarkoli se poseže
               nek zakon v drug zakon, se pripravi sprememba in dopolnitev tega zakona. To je zelo
               pomembno tudi zaradi priprave registra pravnih predpisov v Pravno-informacijskem
               sistemu Republike Slovenije, ki se pripravlja in bi morali tudi čim prej do njega
               priti ravno tako kot druge primerljive države .</p>
               <p>In samo še ena, samo še dve kratki stvari. Neuradno prečiščeno besedilo se pripravi
               takoj ob posegu ob spremembi zakona in ne prihaja do tega zamika o katerem je
               govorila kolegica Palhartinger, dokler Zakonodajno-pravna komisija, pripravi Državni
               zbor, potrdi in potem še dokler se objavi v uradnem listu, lahko pride že do novih
               sprememb, ki pa v tem prečiščenem besedilu niso zajete in lahko povzroča neke nejasne
               oziroma tudi  zavajanje
               javnosti. In predlagala pa bi, če zdaj je tukaj napisano, da se ob vsaki spremembi
               predloga zakona, se pravi, bomo imeli celotno ureditev, da se bo pripravljalo
               prečiščeno besedilo tudi ob spremembi Poslovnika, najbrž bi bilo smiselno tudi
               Ustave. Hvala.</p>
            </sp>
            <sp xml:id="SDT4-KZP-Redna-011-2007-04-19.sp84">

               <speaker>PREDSEDNIK BOJAN KONTIČ:</speaker>

               <p>Gospod Brenčič.</p>
            </sp>
            <sp xml:id="SDT4-KZP-Redna-011-2007-04-19.sp85">

               <speaker>STANISLAV BRENČIČ:</speaker>

               <p>Hvala lepa za besedo, predsednik. Jaz bi želel reči samo to, da je bilo razumevanje
               svojstva prečiščenega besedila napačno. V bistvu mi s tem, razumem tako, dajemo samo
               legitimiteto tehničnemu postopku in je prejšnja diskusija ven mojega prvotnega
               razumevanja, tako da ne nasprotujem tretjemu odstavku, takšen kot je zapisan. Hvala
               lepa.</p>
            </sp>
            <sp xml:id="SDT4-KZP-Redna-011-2007-04-19.sp86">

               <speaker>PREDSEDNIK BOJAN KONTIČ:</speaker>

               <p>Dobro. Gospa Jožica Velišček.</p>
            </sp>
            <sp xml:id="SDT4-KZP-Redna-011-2007-04-19.sp87">

               <speaker>JOŽICA VELIŠČEK:</speaker>

               <p>Še eno pojasnilo. Gospod Brenčič, vi imate prav. Ko je potrjeno uradno prečiščeno
               besedilo na zboru, se na njegovi podlagi pripravljajo spremembe in dopolnitve in tudi
               izdajajo podzakonski akti.</p>
            </sp>
            <sp xml:id="SDT4-KZP-Redna-011-2007-04-19.sp88">

               <speaker>PREDSEDNIK BOJAN KONTIČ:</speaker>

               <p>Upoštevajoč tisto, kar je bilo prej povedano. Da se ta ne more razlikovati od
               tistega, ki je bil sprejet v tretji obravnavi. To je to. Zdaj edino ta pomislek, ki
               ga je imel gospod Brenčič in sem slišal tudi podporo s strani gospoda Kovačiča. Samo
               malo, da razčistimo najprej z gospodom Kovačičem, ki je dejal, da razume, da bi lahko
               kdo nasprotoval, zaradi tega, ker bi ugotovil, da posamezno prečiščeno besedilo
               zakona ne ustreza zakonu, ki je bil sprejet in bi potem tega izvzeli iz paketa
               skupnega glasovanja. Gospod Kovačič, izvolite.</p>
            </sp>
            <sp xml:id="SDT4-KZP-Redna-011-2007-04-19.sp89">

               <speaker>DIMITRIJ KOVAČIČ:</speaker>

               <p>Hvala. Jaz sem samo povedal to, da lahko to razpravo gospoda Brenčiča razumemo samo v
               tem kontekstu, ne pa v vsebinskem kontekstu. In to bi bil lahko samo v nekih res
               izjemnih primerih, ko bi pri čistopisu smatral, da pri tej združitvi novel v celoten
               tekst, da je prišlo do nekega napačnega zapisa. Lahko pride do neke dileme, pri neki
               besedo in v tem primeru bi lahko ta pomislek bil utemeljen. Vendar pa, glede na to,
               da gospod Brenčič ne vztraja, mislim, da ni nobenega razloga, da bi ponovno odpirali
               tretji odstavek.</p>
            </sp>
            <sp xml:id="SDT4-KZP-Redna-011-2007-04-19.sp90">

               <speaker>PREDSEDNIK BOJAN KONTIČ:</speaker>

               <p>Dobro. Hvala, mag. Grims.</p>
            </sp>
            <sp xml:id="SDT4-KZP-Redna-011-2007-04-19.sp91">

               <speaker>MAG. BRANKO GRIMS:</speaker>

               <p>Hvala. Jaz sem potem vseeno hotel opozoriti na, če bi šlo za takšno dikcijo, da bi
               nekdo predlagal amandma, če nekdo temu ne nasprotuje, tukaj moram pa jaz rečem, da bi
               bil z vsemi štirimi proti, pa povem zakaj. Zaradi tega, ker je bilo kar nekaj
               primerov, spomnite se že samo v tem mandatu, ko je šlo za kakšno serijsko glasovanje.
               In se je pač hotelo na lep način te stvari urediti, da se prihrani čas in če hočete
               tudi denar davkoplačevalcev, na to se zelo pogosto pozablja, da te naše seanse zelo
               veliko stanejo, pa se je našel kakšen, ker obeh tistih poslanskih skupin, ki sta to
               počele, danes ni tukaj, bom izpustil iz katerih dveh sta, to počela, da je nekdo
               zahteval, da se tako ne ravna in se je šlo na posamično glasovanje, lahko jih je bilo
               tudi po 40, 50 v liniji, ampak tista oseba, ki je pa to zahtevala je pa vzela "kufre"
               in je šla lepo domov in se je "režala" vsem ostalim, ki so pri tem izgubljali ure in
               ure še na seji Državnega zbora.</p>
               <p>Zdaj, kar se tiče tega določila je dobro napisano zato, ker to nalaga, da se mora
               tako ravnati, ampak dopušča to kot možnost, kar  pomeni, da če se tak predlog pojavi in če ima nekdo nek
               argumentiran, upravičen zadržek v danem primeru, bi bil opravičen sami z vidika
               nomotehničnega besedila, potem bo na to lahko opozoril takrat, ko se tak predlog
               pojavi. To se pravi, je ta možnost že vsebovana v tako oblikovanem besedilu, kot je
               danes pred nami. Se potem seveda glede tistega opozorila prouči in se tam tudi
               ustrezno ravna. Tako, da je to kar je sedajle predlagano, po mojem trdnem prepričanju
               zelo dobra rešitev za delo Državnega zbora, če hočete tudi dobra z vidika denarja
               davkoplačevalce.</p>
            </sp>
            <sp xml:id="SDT4-KZP-Redna-011-2007-04-19.sp92">

               <speaker>PREDSEDNIK BOJAN KONTIČ:</speaker>

               <p>Dobro. Da tudi mi nekaj denarja danes prihranimo, zaključujem to razpravo in
               sprašujem kdo bo odločal o tem predlogu? <stage>(5 članov.)</stage></p>
               <p>Kdo je za? <stage>(5 članov.)</stage> Ugotavljam soglasno podporo.</p>
               <p>Hvala lepa. S tem zaključujem tudi to točko. Pred tem seveda napoved, da bomo o
               nedorečenem 13. členu odločali na naslednji seji komisije. S tem zaključujem 1.
               točko.</p>
               <p>In prehajamo na <title>TOČKO RAZNO.</title>
               </p>
               <p>Želi kdo besedo? Kot obvestilo naj povem, da smo mi imeli v načrtu obiskov
               parlamentov še obiske parlamenta na Švedskem. Sedaj so nas ponovno obvestili, da ta
               zadeva ostaja odprta. Predlagam, da to vsaj v tej prvi polovici leta ni več, da
               ugotovimo, da to ni izvedljivo, in da bomo ta v jesenskem delu, dogovori potekajo
               naprej. V tem času pa smo obiskali tudi angleški parlament. Poročila ste dobili iz
               tega obiska. To samo toliko v informacijo. Želi še kdo besedo pod točko razno? Hvala
               lepa.</p>
               <p>Lep dan še naprej! Zaključujem točko in 11. sejo Komisije Državnega zbora Republike
               Slovenije.</p>
               <stage type="time">(Seja je bila končana 19. aprila 2007 ob 11.10.)</stage>
            </sp>
         </div>
      </body>
   </text>
</TEI>
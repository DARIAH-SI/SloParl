<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT4-OZKGIP-Redna-026-2008-01-24">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo gozdarstvo in prehrano</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">BEC86FB62B394C3DC12573CB0034D4D1</idno>
               <idno type="custom" subtype="day">2345F9E50E2DFA17C12573DA0038A5F2</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=2345F9E50E2DFA17C12573DA0038A5F2</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZKGIP-Redna-026-2008-01-24.OZKGIP" n="026">
               <name>Redna</name>
               <date when="2008-01-24"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZKGIP-Redna-026-2008-01-24.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZKGIP-Redna-026-2008-01-24.OZKGIP">
                        <orgName key="OZKGIP">Odbor za kmetijstvo gozdarstvo in prehrano</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA KMETIJSTVO, GOZDARSTVO IN PREHRANO</stage>
            <stage type="session">26. seja</stage>
            <stage type="date">(24. januar 2008)</stage>
            <stage type="chairman">Sejo je vodila Marjetka Uhan, predsednica odbora.</stage>
            <stage type="time">Seja se je pričela ob 9.03. </stage>


            <sp xml:id="SDT4-OZKGIP-Redna-026-2008-01-24.sp1">

               <speaker>PREDSEDNICA MARJETKA UHAN:</speaker>

               <p>Spoštovani! Pričenjam 26. sejo Odbora za kmetijstvo, gozdarstvo in prehrano.
               Pozdravljam vse vabljene, ministra s sodelavko, poslanke in poslance ter vse ostale
               prisotne!</p>
               <p>Danes so s pooblastilom na seji: namesto gospoda mag. Tomaža Štebeta gospod Dimitrij
               Kovačič. Opravičil se ni nihče.</p>
               <p>Ker ni bilo predlogov za spremembo dnevnega reda, ugotavljam, da je dnevni red tak,
               kot ste ga prejeli s sklicem, in sicer:</p>
               <p>1. točka, pobuda družbe Thurn Taxis &amp; Co., Ljubljana, za oceno ustavnosti petega
               odstavka 24. člena Zakona o kmetijskih zemljiščih.</p>
               <p>K tej točki dnevnega reda ste prejeli gradivo Ustavnega sodišča z dne 22. oktobra
               2007 in mnenje Vlade z dne 22.11.2007, kjer Vlada meni, da izpodbijana določba petega
               odstavka 24. člena Zakona o kmetijskih zemljiščih ni v neskladju z ustavo, ter mnenje
               Zakonodajno-pravne službe z dne 18.12.2007. Tudi Zakonodajna služba soglaša z Vlado
               in meni, da so navedbe pobudnika neutemeljene in da določba petega odstavka 24. člena
               Zakona o kmetijskih zemljiščih ne pomeni kršitev Ustave Republike Slovenije.</p>
               <p>K obravnavi te točke sem vabila Ministrstvo za kmetijstvo, gozdarstvo in prehrano
               ter Zakonodajno-pravno službo.</p>
               <p>Po tej točki imamo še 2. točko, pobude in vprašanja poslank in poslancev.</p>
               <p>Prehajamo na <title>1. TOČKO DNEVNEGA REDA.</title>
               </p>
               <p>Besedo dajem ministru. Če želite, izvolite, gospod minister Jarc.</p>
            </sp>
            <sp xml:id="SDT4-OZKGIP-Redna-026-2008-01-24.sp2">

               <speaker>IZTOK JARC:</speaker>

               <p>Hvala, predsednica. Spoštovani! Torej, menimo, da je pobuda gospoda Alexandra Thurna
               von Taxisa neutemeljena in tako stališče smo sprejeli na Vladi. In mislim, da je
               podobnega mnenja tudi Zakonodajno-pravna služba Državnega zbora. Glede na to, da je
               to naša pravna služba pripravila, mogoče lahko dam besedo, če dovolite, uslužbenki iz
               naše pravne službe, da pojasni razloge.</p>
            </sp>
            <sp xml:id="SDT4-OZKGIP-Redna-026-2008-01-24.sp3">

               <speaker>PREDSEDNICA MARJETKA UHAN:</speaker>

               <p>Izvolite, gospa Metka Hajdinjak.</p>
            </sp>
            <sp xml:id="SDT4-OZKGIP-Redna-026-2008-01-24.sp4">

               <speaker>METKA HAJDINJAK:</speaker>

               <p>Hvala lepa. V glavnem, naše stališče je podano v mnenju, ki ga je sprejela Vlada.
               Glavni poudarek bi bil samo v tem, da smo na stališču, da določba zakona ni v
               nasprotju z ustavo, saj ima pobudnik iz drugih naslovov možnost, da pride do
               kmetijskega zemljišča, kar on v svoji pobudi osporava. Kaj več, mislim, da ni treba,
               če bodo pa kakšna vprašanja, smo pa na voljo.</p>
            </sp>
            <sp xml:id="SDT4-OZKGIP-Redna-026-2008-01-24.sp5">

               <speaker>PREDSEDNICA MARJETKA UHAN:</speaker>

               <p>Hvala lepa. Preden dam besedo naprej, vas obveščam <stage>(zaradi magnetograma)</stage>, da gospoda
               Alojza Soka nadomešča gospod Ciril Testen.</p>
               <p>Mnenje je podala tudi Zakonodajno-pravna služba. Želite besedo? Izvolite.</p>
            </sp>
            <sp xml:id="SDT4-OZKGIP-Redna-026-2008-01-24.sp6">

               <speaker>MARTA BRIŠKI:</speaker>

               <p>Hvala lepa. No, Zakonodajno-pravna služba se je dejansko strinjala z mnenjem, ki ga
               je na dokaj nerazumljivo pobudo pobudnikov Thurn Taxis &amp; Co. in mestoma celo
               žaljivo, žaljive navedbe so v tej pobudi, se je vladna služba opredelila tako z
               zakonodajnega vidika kot tudi zelo podrobno navedla razloge, zakaj sploh takšna
               zakonska ureditev glede prodaje kmetijskih zemljišč, zlasti zaradi posebnega
               varovanja teh zemljišč. Z vsemi navedbami vladne službe se strinjamo, tako da edino,
               kar smo izpostavili mogoče dodatno, je neutemeljen očitek pobudnika, da mu kot
               družbi, ki se je šele ustanovila, ni omogočen nakup kmetijskega zemljišča. Te navedbe
               niso točne, zaradi tega, ker to navsezadnje dopušča tudi 23. člen zakona, in sicer v
               četrtem odstavku, kjer je zapisano, da v kolikor predkupni upravičenci te svoje
               pravice ne uveljavijo, potem dejansko lahko kupi kmetijsko zemljišče kdo drug, se
               pravi, tudi pobudnik. Hvala lepa.</p>
            </sp>
            <sp xml:id="SDT4-OZKGIP-Redna-026-2008-01-24.sp7">

               <speaker>PREDSEDNICA MARJETKA UHAN:</speaker>

               <p>Hvala tudi vam. Besedo dajem članom odbora. Izvolite, želi kdo? Zgleda, da ne.</p>
               <p>Predlagam, da odbor sprejme naslednji predlog sklepa: <stage type="mag"/><stage>(Nadaljevanje)</stage> Odbor se strinja z mnenjem Vlade Republike Slovenije z
               dne 22.11.2007 in mnenjem Zakonodajno-pravne službe z dne 18.12.2007 ter predlaga
               Zakonodajno-pravni službi, da v skladu s Poslovnikom Državnega zbora pripravi odgovor
               Ustavnemu sodišču Republike Slovenije.</p>
               <p>O sklepu glasujemo.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA - POBUDE IN VPRAŠANJA ČLANOV ODBORA.</title>
               </p>
               <p>Želi kdo besedo? Izvolite, gospod Peče.</p>
            </sp>
            <sp xml:id="SDT4-OZKGIP-Redna-026-2008-01-24.sp8">

               <speaker>SAŠO PEČE:</speaker>

               <p>Hvala lepa. Najprej se moram opravičiti, nimam še pooblastila, vendar pričakujem, da
               bo vsak trenutek prišlo. Nadomeščam kolega Boštjana Zagorca. Ali lahko kljub temu, da
               še nimam pooblastila, razpravljam?</p>
            </sp>
            <sp xml:id="SDT4-OZKGIP-Redna-026-2008-01-24.sp9">

               <speaker>PREDSEDNICA MARJETKA UHAN:</speaker>

               <p>Ja, izvolite.</p>
            </sp>
            <sp xml:id="SDT4-OZKGIP-Redna-026-2008-01-24.sp10">

               <speaker>SAŠO PEČE:</speaker>

               <p>Hvala. Kot veste, sta v parlamentarni proceduri dva predloga Zakona o
               Kmetijsko-gozdarski zbornici. Glede na to, da se oba dotikata velikega števila ljudi,
               ki so vezani, torej, ki so po eni strani lastniki kmetijskih oziroma gozdnih površin,
               po drugi strani pa glede na to, da se je kar nekaj časa že odvijala razprava v
               povezavi z omenjeno tematiko, bi predlagal odboru, da začne s postopki za javno
               predstavitev mnenj v povezavi z obema zakonskima predlogoma. Mislim, da sta bila oba
               zakona, torej vladni in s strani skupine poslancev, vložena na isti dan ali v zelo
               bližnjem terminu. Ampak ravno iz tega razloga, da bi dobili čim boljšo sliko v okviru
               odločanja, bi predlagal, da matično delovno telo, Odbor za kmetijstvo, priredi javno
               predstavitev mnenj, na katero bi se povabilo laično javnost, kot zainteresirano
               javnost, in nenazadnje vse predstavnike institucij, ki so kakorkoli povezane,
               delujejo v skladu ali iz naslova omenjenega zakona.</p>
            </sp>
            <sp xml:id="SDT4-OZKGIP-Redna-026-2008-01-24.sp11">

               <speaker>PREDSEDNICA MARJETKA UHAN:</speaker>

               <p>Hvala lepa za to pobudo. Naj povem, da je predlog Slovenske nacionalne stranke že
               uvrščen na redno sejo odbora, mislim, da 12. februarja. Dan bo pa tudi na
               koordinaciji, mislim, ali na kolegiju predlog, da se tudi vladni predlog čim prej
               obravnava. Bomo pa razmislili o pobudi za javno predstavitev tega predloga.</p>
            </sp>
            <sp xml:id="SDT4-OZKGIP-Redna-026-2008-01-24.sp12">

               <speaker>SAŠO PEČE:</speaker>

               <p>Če lahko, zgolj zaradi magnetogramskega zapisa, zakon je predlagan s strani skupine
               poslancev s prvopodpisanim Sašom Pečetom. Hvala.</p>
            </sp>
            <sp xml:id="SDT4-OZKGIP-Redna-026-2008-01-24.sp13">

               <speaker>PREDSEDNICA MARJETKA UHAN:</speaker>

               <p>Hvala. Izvolite, gospod Sajovic. Naj pa še za magnetogram povem, da smo medtem že
               prejeli pooblastilo, da gospoda Boštjana Zagorca nadomešča gospod Sašo Peče.</p>
            </sp>
            <sp xml:id="SDT4-OZKGIP-Redna-026-2008-01-24.sp14">

               <speaker>MAG. BORUT SAJOVIC:</speaker>

               <p>Izkoriščam priliko, ker je gospod minister tukaj in imam tudi eno pobudo. Včeraj smo
               na Gorenjskem sedeli, kar se tiče ustanavljanja lokalne akcijske skupine in izvajanja
               programa Lider /Leader-?/. Zadeva je za naš odbor lahko zelo zanimiva, tudi za
               podeželje in kmetijstvo. In sem potem ugotovil, ko smo tam sedeli eno uro, da bo
               razpis zelo kmalu, ne vemo pa, kaj bi sploh radi in kakšni bodo pogoji. In če bi
               morebiti minister lahko opozoril, da bi to os od ministrstva pa do teh razvojnih
               agencij malo inštruirali, da bi nam dali že konkretno nalogo, "glejte, v občinah,
               tisti, ki hočete, razpis bo tak, pripravite približno te in te zadeve, tako mora
               biti," zato da bomo pri črpanju teh Lider sredstev uspešnejši. Mi smo tam <stage type="mag"/><stage>(Nadaljevanje)</stage> uro sedeli z razvojno agencijo,
               kjer je neka gospa, pa bi rekel, sposobna, na tem dela že nekaj časa, ampak nismo
               imeli pa nič konkretnega, kaj, kako v roke vzeti, da bi bili uspešnejši. Je pa tu
               precej denarja, dajmo se potruditi. Hvala lepa.</p>
            </sp>
            <sp xml:id="SDT4-OZKGIP-Redna-026-2008-01-24.sp15">

               <speaker>PREDSEDNICA MARJETKA UHAN:</speaker>

               <p>Želite odgovoriti? Izvolite, še gospod mag. Kramberger.</p>
            </sp>
            <sp xml:id="SDT4-OZKGIP-Redna-026-2008-01-24.sp16">

               <speaker>MAG. JANEZ KRAMBERGER:</speaker>

               <p>Hvala lepa, gospa predsednica. Se opravičujem, to pobudo, ki jo je dal kolega
               Sajovic, bi morda razširil v tem smislu, da bi tu na odboru opravili razgovor oziroma
               da bi nam s strani ministrstva, mislim, da to pokriva gospa Janja Kokalj, da bi na
               eni izmed sej opravili na odboru predstavitev. To bi bilo tudi koristno. Kot pravi
               kolega Sajovic, to je res pravzaprav velik projekt, zdaj bo razpis, lasi /?/ se bodo
               potrjevali, v bistvu za celotno območje Republike Slovenije jih bo najbrž preko 20 in
               je že prav, da se tudi odbor, ki pokriva to področje v Državnem zboru, s tem seznani.
               In mislim, ker tudi v preteklosti nikoli ni bilo problema, da bi prišle podobne
               zadeve predstaviti, tudi zdaj ne bi smelo biti in bodo zagotovo prišli in nam tudi
               zadevo pojasnili.</p>
            </sp>
            <sp xml:id="SDT4-OZKGIP-Redna-026-2008-01-24.sp17">

               <speaker>PREDSEDNICA MARJETKA UHAN:</speaker>

               <p>Kar se z moje strani tiče, pozdravljam to pobudo. Bo pa to lahko v februarju na eni
               izmed sej odbora. Pričakujem tudi gradivo oziroma bi prosila še vas, minister, mogoče
               lahko kaj dodate sedaj na te pobude? /Oglašanje v ozadju./ Želite na isto temo?
               Izvolite, gospod Horvat.</p>
            </sp>
            <sp xml:id="SDT4-OZKGIP-Redna-026-2008-01-24.sp18">

               <speaker>FRANC (FERI) HORVAT:</speaker>

               <p>Hvala za besedo. Tudi jaz podpiram to pobudo za obravnavo. Bilo bi dobro, ko bo
               možno, da bi to obravnavo imeli na tem odboru čim prej, kajti kot vem, tudi
               predsednik Odbora za evropske zadeve planira sejo oziroma točko na to temo, na
               splošno koriščenja evropskih sredstev. In glede na to, da imamo zdaj dokončne podatke
               za lansko leto, podatki so zaskrbljujoči in potrjujejo tisto, kar smo nekateri
               napovedovali, da bomo dejansko več in smo več plačali v evropski proračun, kot smo iz
               njega dobili. Načrtovano pa je bilo drugače, tako v našem proračunu kot tudi v
               evropskem proračunu. Mislim, da je okrog 8 milijonov evrov bilo več plačanih v
               globalu, skupaj, kot smo pa iz evropskega proračuna dobili. In to gotovo ni dobro,
               prizadene posamezna področja, posamezne dejavnosti in potem tudi vpliva na to, s
               čimer se sicer Vlada rada pohvali, da imamo presežek v proračunu v lanskem letu, ker
               je bilo tudi manj potem odlivov oziroma sofinanciranja iz našega proračuna. In kar je
               še bolj zaskrbljujoče, nekateri podatki, ki jih sicer še nimam na papirju, ampak
               informacije, ki jih imamo od Evropske komisije, pravijo, da smo med slabšimi
               koristniki bili v primerjavi z drugimi državami, tako starimi kot novimi, ne na tem
               področju kmetijstva, ampak na drugih področjih, žal. Hvala.</p>
            </sp>
            <sp xml:id="SDT4-OZKGIP-Redna-026-2008-01-24.sp19">

               <speaker>PREDSEDNICA MARJETKA UHAN:</speaker>

               <p>Hvala tudi vam. <stage type="mag"/><stage>(Nadaljevanje)</stage> Dobro, bomo to
               točko obravnavali na eni izmed prihodnjih sej. Želite, minister, kaj dodati k tem
               pobudam, pripombam, ali pa počakamo sejo? Izvolite.</p>
            </sp>
            <sp xml:id="SDT4-OZKGIP-Redna-026-2008-01-24.sp20">

               <speaker>IZTOK JARC:</speaker>

               <p>Hvala. Lahko samo rečem, da sprejemamo pobudo glede predstavitve Las Liderja /?/
               oziroma celega paketa teh javnih razpisov. Drugače ima ministrstvo tudi po uradnih
               podatkih zelo dobro izkoriščenost evropskih sredstev. Lani smo imeli na razpisih, to
               se pravi, na teh sredstvih, ki so kmetijska in subvencija, 99%. Del sredstev ni bilo
               izkoriščenih, ki so bila pa namenjena za tržne ukrepe. Glede na to, da je bila pa
               situacija običajno na trgih dobra, niti ta del, ki je bil predviden za to, ni bil
               izkoriščen.</p>
               <p>Kar se tiče pobude, ki jo je dal gospod Peče, je pa z moje strani v glavnem ta
               problem, da imamo letos spomladi volitve v zbornico in bi morali, kakršenkoli že
               pravni akt bomo sprejeli ali na novo sprejeli, o njem se moramo čim prej odločiti,
               čas je problem. Drugače pa smo pripravljeni za kakršnekoli razprave, ker jih vseskozi
               tudi imamo, ampak to ni naša odločitev.</p>
            </sp>
            <sp xml:id="SDT4-OZKGIP-Redna-026-2008-01-24.sp21">

               <speaker>PREDSEDNICA MARJETKA UHAN:</speaker>

               <p>Hvala lepa. Še gospod Peče, izvolite.</p>
            </sp>
            <sp xml:id="SDT4-OZKGIP-Redna-026-2008-01-24.sp22">

               <speaker>SAŠO PEČE:</speaker>

               <p>Verjamem, da vsi skupaj zasledujemo čim boljšo zakonodajo, predvsem pa izvajanje teh
               zakonov v praksi. In eden izmed razlogov, zakaj javna predstavitev mnenje, je ravno
               zaradi tempiranosti izvolitve organov. Dejstvo je, da je smiselno pred momentom
               volitev v okviru organov Kmetijsko-gozdarske zbornice urediti osnovno statusno
               vprašanje. Iz tega razloga sem osebno tudi predlagal, da je odbor sklicatelj javne
               predstavitve mnenj. V nasprotnem primeru bomo pač poskušali izvesti aktivnosti, ki
               nam jih daje poslovnik Državnega zbora za sklic javne predstavitve mnenj. Hvala.</p>
            </sp>
            <sp xml:id="SDT4-OZKGIP-Redna-026-2008-01-24.sp23">

               <speaker>PREDSEDNICA MARJETKA UHAN:</speaker>

               <p>Se strinjam z vami, v tem smislu, da lahko skličete oziroma zahtevate, bi pa prosila,
               da daste to pismeno, pa tudi vprašanja, na katera bi želeli odgovore oziroma se z
               njimi soočiti na tej javni predstavitvi.</p>
            </sp>
            <sp xml:id="SDT4-OZKGIP-Redna-026-2008-01-24.sp24">

               <speaker>SAŠO PEČE:</speaker>

               <p>/Brez mikrofona!/ Potem odbor ne bo prevzel pobudo?</p>
            </sp>
            <sp xml:id="SDT4-OZKGIP-Redna-026-2008-01-24.sp25">

               <speaker>PREDSEDNICA MARJETKA UHAN:</speaker>

               <p>Ne, ker imamo že na redni seji. Se pa lahko dogovorimo tudi drugače, če bo taka
               pismena zahteva.</p>
               <p>Imam pa še sama eno pobudo za ministra. In sicer, mogoče je malo vezana tudi na 1.
               točko, da naj se čim prej pripravi in vloži Zakon o kmetijskih zemljiščih, tudi
               zaradi prometa s kmetijskimi zemljišči. In sicer menimo, da ni dobro urejeno, tudi
               glede na sedanje določbe, kdo ima prednost pri nakupu. In mislimo, da prihaja prav
               pri teh določbah velikokrat do zlorab. Ni težko priti do statusa kmeta. V glavnem,
               hočem povedati, da kmetijska zemljišča kupujejo podjetja in taki, ki imajo denar,
               potem pa to kmetijsko zemljišče ne služi kmetijstvu ali pridelavi hrane, ampak v
               glavnem špekulirajo, da kupijo poceni kmetijsko zemljišče, potem pa se to slej ko
               prej spremeni v obrtne zazidalne cone in <stage type="mag"/><stage>(Nadaljevanje)</stage> po vaseh se gradijo bloki na nekdanji kmetijski zemlji.
               Mislimo, da bi bilo to treba čim prej urediti in zaščititi kmetijsko zemljo v korist
               kmetijstva in tistih, ki jo obdelujejo, da si izboljšajo tako posestno strukturo kot
               tudi ekonomski položaj. S tem je pa tudi država bolj strateško varna, kar se tiče
               pridelave hrane. /Izklopil se je mikrofon!/</p>
            </sp>
            <sp xml:id="SDT4-OZKGIP-Redna-026-2008-01-24.sp26">

               <speaker>MARIA POZSONEC:</speaker>

               <p>... da bi bilo treba zaščititi in bolje zaščititi, ker ni dobro zaščitena slovenska
               zemlja. Pri nas na periferiji za drobiž kupujejo ne vem kakšna poslopja, zraven
               katerih so velika dvorišča in veliko zemlje, in tako pravzaprav izgubljamo slovensko
               ozemlje.</p>
            </sp>
            <sp xml:id="SDT4-OZKGIP-Redna-026-2008-01-24.sp27">

               <speaker>PREDSEDNICA MARJETKA UHAN:</speaker>

               <p>Hvala lepa. Gospod Džuban, izvolite.</p>
            </sp>
            <sp xml:id="SDT4-OZKGIP-Redna-026-2008-01-24.sp28">

               <speaker>GEZA DŽUBAN:</speaker>

               <p>Hvala lepa. Malo se bom vrnil nazaj na tisto točko dnevnega reda okrog zbornice,
               ampak ne v vsebinskem smislu, pač pa proceduralno-rokovnem.</p>
               <p>V postopku imamo predlog zakona Slovenske nacionalne stranke, zdaj seveda dveh
               poslanskih skupin, ki mora iti v proceduro. Dokler ta zakon ne pade, ne more iti v
               proceduro vladni predlog. Če se vmes zgodi javna obravnava, ali to kaj zadrži
               postopek in kako tesno pridemo na volitve? Ali lahko pride tu do zapletov? Ker so
               volitve tempirane na nek rok, zdaj ne izrivam nobenega zakona, čisto organizacijsko
               sprašujem, kako se nam ta zadeva izide. Ali javna predstavitev zadrži postopek in kaj
               se lahko zgodi? Govorim v tem smislu, če bi, recimo, bili kooperativni pri predlogu
               kolegov, če s tem kaj pridobimo, da ne bi bili na koncu na tesnem.</p>
            </sp>
            <sp xml:id="SDT4-OZKGIP-Redna-026-2008-01-24.sp29">

               <speaker>PREDSEDNICA MARJETKA UHAN:</speaker>

               <p>Ja, mislim, da bomo v vsakem primeru na tesnem, ker so volitve maja. Prej je treba
               dati ven razpis in če hočemo karkoli spremeniti, moramo pohiteti z zakonom, ki ga
               želimo sprejeti. Izvolite, gospod Džuban.</p>
            </sp>
            <sp xml:id="SDT4-OZKGIP-Redna-026-2008-01-24.sp30">

               <speaker>GEZA DŽUBAN:</speaker>

               <p>Še en stavek bom rekel. Mislim, da zdaj lahko ugotovimo, da takrat ni bilo dobro, ko
               nas niste ubogali, da bi Posedelov zakon dopolnili in bi imeli takšnega, kot je zdaj
               vladni predlog. Hvala lepa.</p>
            </sp>
            <sp xml:id="SDT4-OZKGIP-Redna-026-2008-01-24.sp31">

               <speaker>PREDSEDNICA MARJETKA UHAN:</speaker>

               <p>Hvala tudi vam. Gospod Horvat.</p>
            </sp>
            <sp xml:id="SDT4-OZKGIP-Redna-026-2008-01-24.sp32">

               <speaker>FRANC (FERI) HORVAT:</speaker>

               <p>Hvala za besedo. Ko je že odprta razprava na to temo. Mislim, da niso problem samo
               volitve kot take, ampak da - in se tu strinjam povsem s tem, kar je gospod minister
               rekel, če sem ga pravilno razumel -, da je tu problem za vse nas, poslanke in
               poslance, za Vlado in za vse skupaj<stage type="mag"/><stage>(Nadaljevanje)</stage> faktor časa, v tem smislu, da ni dobra negotovost, ki
               vlada, in to slabo vpliva na delo zbornice in vseh, ki so v ta proces vključeni.
               Kakršnakoli rešitev bo končno sprejeta, je zelo pomembno, da bo sprejeta čim prej,
               kajti negotovost zelo slabo vpliva na delovanje te ustanove in bi morali čim prej to
               zgodbo končati, da bo jasno, kakšna bo rešitev in da se lahko dejansko ljudje, ki se
               s tem ukvarjajo in se bodo, čim bolj ukvarjajo z vsebino in samim področjem dela, ki
               ga pokriva zbornice, ne pa da tavajo, so v negotovosti in ne vedo, kako in kaj se bo
               dogajalo; to je najslabše, kar je lahko.</p>
            </sp>
            <sp xml:id="SDT4-OZKGIP-Redna-026-2008-01-24.sp33">

               <speaker>PREDSEDNICA MARJETKA UHAN:</speaker>

               <p>Hvala. Še kdo? Izvolite, gospod Peče.</p>
            </sp>
            <sp xml:id="SDT4-OZKGIP-Redna-026-2008-01-24.sp34">

               <speaker>SAŠO PEČE:</speaker>

               <p>Če smo se pozorno zdajle poslušali, smo tudi prišli do, vsaj po moji oceni, kdorkoli
               je pozorno poslušal, do bistvene dileme. Torej, večina poslancev in minister so na
               področju Kmetijsko-gozdarske zbornice izhajali iz negotovosti institucije. Moje
               stališče kot prvopodpisanega pa je, da zbornica ni namenjena, ne sme biti namenjena
               sama sebi, ampak je namenjena ljudem, ki jo uporabljajo, pa najsi bo v obliki
               obveznega ali neobveznega članstva. In ne bi smelo biti dileme, okrog katere se vrti,
               kaj bo zdaj institucija delala. Saj namen zbornice ni samo njen lasten obstoj, okrog
               česar so bile ravnokar izpostavljene dileme, namen zbornice je v zagotavljanju
               interesa članov, torej tistih, ki so člani. Če posamezniki nočejo biti člani, pač ne
               bi bili člani. Ampak hočem dve dimenziji primerjati. Torej, že danes na odboru se je
               izpostavljala samo ena dilema - kaj bo z zbornico kot institucijo, ali bo zbornica
               ujela termine, ali je negotovost v zbornici ali ne. Nihče ni izpostavil tistega, kar
               hočemo z zakonom spremeniti v tej vsebini, to je, da osnova ni zbornica, osnova so
               ljudje, člani, danes obvezni člani zbornice. In okrog tega bi se morala, po moji
               oceni, vrteti osnovna debata, ker veliko število članov sploh noče biti članov. In ne
               skrbeti, ker potem ne bomo naredili tega koraka naprej, izpred petih, šestih ali
               kolikor že let nazaj, če bomo kot izhodišče in edini osnovni problem jemali, pa ne
               bom rekel dinozaversko institucijo, samo institucijo. Ampak ravno okrog tega je po
               moji oceni treba narediti, pa nočem nobenega žaliti, bog ne daj, ta miselni preskok.
               Torej, mi nismo za to, da ščitimo administrativno ustanovo, da se sprašujemo,<stage type="mag"/><stage>(Nadaljevanje)</stage> kako bo ta administrativna
               ustanova organizirana naprej, zaradi njih samih, ampak predvsem, kako zadovoljiti
               interes lastnikov kmetijskih površin, torej članov, do sedaj obveznih članov
               Kmetijsko-gozdarske zbornice. In to je osnovni "message" zakona, ki ga kot
               prvopodpisani predlagam, in osnovni "message" javne predstavitve mnenj. Naša naloga
               je zadovoljiti interes državljank in državljanov, ne pa institucije, zato da jo
               ohranjamo v obliki administrativne institucije naprej. Hvala, če sem bil predolg.
           </p>
            </sp>
            <sp xml:id="SDT4-OZKGIP-Redna-026-2008-01-24.sp35">

               <speaker>PREDSEDNICA MARJETKA UHAN:</speaker>

               <p>Hvala tudi vam. Gospod Sajovic, izvolite.</p>
            </sp>
            <sp xml:id="SDT4-OZKGIP-Redna-026-2008-01-24.sp36">

               <speaker>MAG. BORUT SAJOVIC:</speaker>

               <p>Moram reči, da delovanje zbornice poznam od blizu in je ne ocenjujem tako slabo.
               Zbornica uveljavlja na določenem področju tudi pomemben javni interes. In vam povem,
               če zbornico razbijemo, potem kmetje ne bodo počrpali tudi tretjine tistih sredstev,
               ki jih zdaj dobijo. To je v bistvu še edina struktura na terenu, ki jim pomaga priti
               do teh evropskih sredstev in denarja. Se pa strinjam in je prav, da pa iz zbornice
               zmečemo tiste, ki so prišli vanjo kot nekmetje. Če je nekdo nekaj podedoval, ne vem,
               in ima zdaj pol hektarja nekega vrta, pa je član zbornice, za take je pa jasno, da
               tam nimajo kaj početi. Se mi pa zdijo lahko zelo problematične volitve, predvsem
               pravnih oseb. Preglejmo register, kakšen je, teh pravnih oseb, pa boste videli, da
               nam lahko zbornico nekdo prevzame; ampak o tem bomo še debatirali v kratkem.</p>
            </sp>
            <sp xml:id="SDT4-OZKGIP-Redna-026-2008-01-24.sp37">

               <speaker>PREDSEDNICA MARJETKA UHAN:</speaker>

               <p>Hvala lepa. S to temo bi zaključila, ker zdaj že razpravljamo, kaj želimo s tem
               zakonom doseči. Dva zakona sta vložena v Državnem zboru. Pri tej točki smo dobili
               pobudo za javno predstavitev mnenj in da se čim prej sprejme. Kakšen zakon bomo
               sprejeli, je pa odvisno od nas vseh v Državnem zboru. S tem bi zaključila obravnavo
               te pobude.</p>
               <p>Želi še kdo besedo? Če ne, zaključujem sejo. Zahvaljujem se vsem prisotnim za
               sodelovanje in na svidenje!</p>
               <stage>(Seja je bila končana 24. januarja 2008 ob 9.30.)</stage>
            </sp>
         </div>
      </body>
   </text>
</TEI>

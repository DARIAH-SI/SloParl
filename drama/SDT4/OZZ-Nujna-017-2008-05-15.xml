<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZZ-Nujna-017-2008-05-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zdravstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">D95B8C83D18BB5FAC125744700450CBD</idno>
               <idno type="custom" subtype="day">A86B59D67D872D22C125744B00375710</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=pmagdt&amp;uid=A86B59D67D872D22C125744B00375710</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZZ-Nujna-017-2008-05-15.OZZ" n="017">
               <name>Nujna</name>
               <date when="2008-05-15"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZZ-Nujna-017-2008-05-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZZ-Nujna-017-2008-05-15.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZDRAVSTVO</stage>
            <stage type="session">17. nujna seja</stage>
            <stage type="date">(15. maj 2008)</stage>
            <stage type="chairman">Sejo je vodil Ivan Grill, podpredsednik odbora.</stage>
            <stage type="time">Seja se je pričela ob 18.01 uri. </stage>


            <sp xml:id="SDT4-OZZ-Nujna-017-2008-05-15.sp1">

               <speaker>PODPREDSEDNIK IVAN GRILL:</speaker>

               <p>Predlagam, da kar začnemo.</p>
               <p>Spoštovane poslanke in poslanci, spoštovani gospod državni sekretar s sodelavkami,
               spoštovani vsi prisotni.</p>
               <p>Pričenjam 17. nujno sejo Odbora za zdravstvu Republike Slovenije, ki je sklicana v
               skladu s 47. členom Poslovnika Državnega zbora Republike Slovenije.</p>
               <p>Obveščam vas, da sta zadržana in da se seje ne moreta udeležiti naslednja člana
               odbora in sicer: mag. Vasja Klavora in gospod Ljubo Germič, katerega po pooblastilu
               nadomešča gospod Aleš Gulič.</p>
               <p>Prehajamo na določitev dnevnega reda odbora, in sicer s sklicem dne 13.5.2008 ste
               prejeli predlog dnevnega reda seje odbora in sicer je bil predlog dnevnega reda z eno
               točko in sicer:</p>
               <p>- Predlog zakona o spremembah in dopolnitvah zakona o zdravniški službi, nujni
               postopek.</p>
               <p>Predlog zakona je bil objavljen tudi v Poročevalcu številka 66/8 in tudi mnenje
               Zakonodajno-pravne službe.</p>
               <p>Ker je bila do 12. ure zadnjega dne pred pričetkom seje s strani Poslanskega kluba
               LDS, Poslanske skupine SD, Poslanske skupine Zares, Poslanske skupine Slovenske
               nacionalne stranke in Poslanske skupine Lipa ter nepovezanega poslanca podana zahteva
               za razširitev, se je dnevni red predlagane 17. nujne seje odbora za zdravstvo
               razširil z novo točko dnevnega reda in sicer:</p>
               <p>- Javna predstavitev mnenj Resolucije o nacionalnem planu zdravstvenega varstva 2008
               do 2013 "Zadovoljni uporabniki in izvajalci zdravstvenih storite."</p>
               <p>Prehajamo na določitev dnevnega reda seje odbora. Tukaj lahko predlagatelji povedo
               svoje stališče do tega in se do tega predloga opredelijo tudi predstavniki poslanskih
               skupin, zato dajem sedaj besedo predlagateljem za razširitev dnevnega reda. Izvolite.</p>
               <p>Izvolite gospa Zalokar.</p>
            </sp>
            <sp xml:id="SDT4-OZZ-Nujna-017-2008-05-15.sp2">

               <speaker>CVETKA ZALOKAR ORAŽEM:</speaker>

               <p>Hvala lepa za besedo.</p>
               <p>Kot ste, gospod podpredsednik ugotovili so Poslanski klub LDS in skupine Socialnih
               demokratov, Zares, Nacionalne stranke, Lipe in pa nepovezani poslanec posredovali
               zahtevo za razširitev dnevnega reda in sicer z nujnostjo javne predstavitve mnenje o
               Resoluciji nacionalnega plana zdravstvenega varstva za obdobje 2008-2013. To je
               pravzaprav temeljni dokument, ki bi uravnaval naš zdravstveni sistem in seveda mi
               menimo, dav dosedanji fazi obravnave oziroma javnega soočanja v zvezi z omenjenim
               dokumentom, tako strokovna javnost, kot tudi civilna družba niso imeli dovolj
               možnosti sodelovati pri oblikovanju tega strateškega dokumenta, saj sprva ministrstvo
               javne obravnave sploh ni načrtovalo. Kasneje se je sicer odločilo, bom rekla na
               pritisk javnosti in medijev za 60-dnevno javno obravnavo, ki je pokazala kako velik
               je interes javnosti, saj je bilo posredovanih več kot 100 pripomb. Vendar, pa
               ugotavljamo, da žal večina teh pripomb ni bila upoštevana pri tekstu resolucije, kar
               je v svoji izjavi potrdila tudi ministrica, ki je rekla, da bo v resolucijo uvrščeno
               oziroma bodo<stage type="mag">(nadaljevanje)</stage> upoštevane samo
               tiste pripombe, ki sodijo že v prvotni koncept resolucije. Mi menimo, da v Sloveniji
               ni bilo dovolj diskusije, javne diskusije glede na pomen dokumenta, kot ga
               predstavlja resolucija, da pravzaprav ni prihajalo do soočenj mnenje in da tudi
               Ministrstvo za zdravje ni dovolj poskrbelo za to, da bi o tem dokumentu, ki v
               normalnih državah pomeni neko zadevo, okoli katere se odvijajo v posameznih
               vsebinskih sklopih zelo široke javne diskusije, v katere se vključuje tudi druge
               stroke. Tega v Sloveniji, takšne klime enostavno ni bilo, ali pa je bila na nek način
               celo zavrta in zatrta.</p>
               <p>Zato mi menimo, da bi javna predstavitev mnenj k temu lahko nekaj prispevala,
               predvsem pa se nam zdi skrajno nespodobno, da koalicija, ki je štiri leta na oblasti,
               tako rekoč za zadnjo sejo parlamenta načrtuje obravnavo tega strateškega dokumenta,
               ker je enostavno nespodobno, da neka koalicija na koncu svojega mandata pripravi in
               zatrasira tako pomembno zadevo, kot je resolucija o nacionalnem planu zdravstvenega
               varstva za obdobje 2008 do 2013. Nenazadnje je v tem trenutku v javni obravnavi tudi
               podoben strateški dokument Zavoda za zdravstveno zavarovanje, ki je prav konec tega
               meseca pripravilo tudi soočenje mnenj, in po naši oceni dokumenta, ki bi morala biti
               na nekih temeljnih točkah uglašena, to še zdaleč nista. Dokumenta sta pravzaprav
               napisana eden mimo drugega in predvsem pa tudi vsebina tega dokumenta ni dobila
               zadostne, široke javne podpore. Kajti, na nek način gre za uveljavitev in
               protežiranje zasebništva v vseh sferah - od sfere izvajalcev, do sfere financiranja,
               sfere zavarovalništva, organizacije in podobno in seveda jaz menim in tudi ostali v
               naši poslanski skupini in ostali predlagatelji za razširitev oziroma za javno
               predstavitev mnenj, da o tem v Sloveniji nismo dosegli dovolj širokega konsenza, kar
               pa prav gotovo na tako pomembnem dokumentu vendarle mora biti prisotno. Ne da se vsi
               strinjajo, ampak da pa nekako je dosežena neka zadostna podpora, tako v stroki, v
               zdravniški stroki, v društvih pacientov, civilni družbi, nevladnih organizacijah tudi
               drugi stroki, ki jo to zanima. Mi enostavno mislimo, da bi bilo popolnoma neprimerno,
               da bi brez javne predstavitve mnenj to resolucijo, tik pred koncem mandata sprejeli.</p>
               <p>Hvala.</p>
            </sp>
            <sp xml:id="SDT4-OZZ-Nujna-017-2008-05-15.sp3">

               <speaker>PODPREDSEDNIK IVAN GRILL:</speaker>

               <p>Hvala lepa.</p>
               <p>Sedaj dajem besedo predstavniku Vlade. Izvolite gospod državni sekretar.</p>
            </sp>
            <sp xml:id="SDT4-OZZ-Nujna-017-2008-05-15.sp4">

               <speaker>DARKO ŽIBERNA:</speaker>

               <p>Hvala, gospod predsedujoči. Gospe poslanke, poslanci in gospe in gospodje tukaj
               prisotni.</p>
               <p>Torej, če želite naše mnenje, mnenje Ministrstva za zdravje glede predloga, da se
               ponovno odpre razpravo o Resoluciji nacionalnega plana zdravstvenega varstva, bom
               rekel: "Dobro jutro gospe in gospodje v poslanski skupini."<stage type="mag">(nadaljevanje)</stage> Torej, očitno ste prespali zelo burno javno razpravo
               na to temo, ki je potekala zadnje tri mesece, prve tri mesece tega leta. Rad bi samo
               povedal, da se je prvo srečanje z zainteresiranimi skupinami začelo 24.1., v teh
               srečanjih med pripravljavci plana in zainteresirani skupini smo obdelali najširši
               možni spekter vseh udeležencev, ki imajo nedvomno interes, da aktivno sodelujejo v
               razpravi neposredno s pripravljavci. Mi vas lahko seznanimo z natančnim popisom
               dogodkov in naslovi skupin, ki so se na temo nacionalnega plana srečevali in smo
               imeli razpravo na te vsebine. Poleg tega, da smo imeli ciljne razprave z zelo širokim
               spektrom naslovom, resnično zainteresiranih skupin in udeležencev te zgodbe, smo
               imeli v javnosti odprto javno razpravo 15 dni, nakar smo se zaradi pripomb, da je
               prekratka, odločili, da smo razpravo v javnosti odprli še za nadaljnjih 45 dni.
               Torej, seveda lahko na to temo razpravljamo še nadaljnjih 450 dni, vendar to je
               odmikanje od želje in cilje, da se vendar spremlja ta, večkrat s strani poslank in
               poslancev pričakovani nacionalni plan. Tako da menim, da je ta pobuda pravzaprav
               najmanj najmanj čudna.</p>
               <p>Hvala.</p>
            </sp>
            <sp xml:id="SDT4-OZZ-Nujna-017-2008-05-15.sp5">

               <speaker>PODPREDSEDNIK IVAN GRILL:</speaker>

               <p>Hvala lepa.</p>
               <p>No, k razpravi so se prijavili tudi gospod Kontič, gospod Gulič.</p>
               <p>Preden vam dam besedo, vas želim opozoriti, da v skladu s Poslovnikom razprava
               poslancev o samem dnevnem redu ni predvidena oziroma omogočena, zato, kot
               predstavniki poslanskih skupin, s tem da imate po Poslovniku na voljo 3 minute in
               prosim, da se tega časovnega okvira tudi držite.</p>
               <p>Besedo dajem gospodu Kontiču. Izvolite.</p>
            </sp>
            <sp xml:id="SDT4-OZZ-Nujna-017-2008-05-15.sp6">

               <speaker>BOJAN KONTIČ:</speaker>

               <p>Saj 3 minute bi bile dovolj, da bi državnemu sekretarju lahko rekel - nasvidenje ali
               pa lahko noč, na njegov dobro jutro. Ampak, stvar je preveč resna, da bi se na tak
               način pogovarjali na tem odboru. Mi bomo vsekakor javno predstavitev mnenj podprli.
               Predlagali smo tudi podaljšanje javne razprave. To ni povsem isto, gospod državni
               sekretar. Javno predstavitev mnenj vodi Odbor za zdravstvo. To je matično delovno
               telo Državnega zbora in to je ločena veja oblasti od tiste, ki jo predstavljate vi.
               In mi za svoje potrebe potrebujemo določene podatke, ki pa jih lahko da samo stroka
               in zainteresirana javnost in mi bi želeli prisluhniti, za razliko do vas, ko ste jih
               poslušali, ne pa tudi prisluhnili.</p>
               <p>Glede nacionalnega programa zdravje za vse do leta 2004, ste bili večkrat
               opozorjeni, da je potrebno pripraviti nacionalni program, ampak zdaj je leto 2008. 4
               leta je bila na tem področju praznina, zdaj tik pred koncem želite ta nacionalni
               program "Zadovoljni uporabniki in izvajalci zdravstvenih storitev" skozi
               parlamentarno proceduro pripeljati do konca. To ne bi bilo nič nenavadnega in ne bi
               bilo tudi nič slabega, če bi na tej poti do tega cilja upoštevali stroko in
               upoštevali pripombe, ki so bile podane. Tako pa ocenjujem, da tega ni bilo. Zdaj smo
               soočeni z lepimi željami, besedičenjem v tem nacionalnem programu, ki ni finančno
               ovrednoten, v vlogi zasebnega kapitala na področju zdravstva o katerem bo potrebno
               zelo skrbno razpravljati in določiti obseg o javnem interesu, ki mu moramo vsi
               slediti. v tem primeru. Naš je javni interes in mi zastopamo javni interes, pri tem
               pa nimamo ene dobre strokovne analize. Operirate s statističnimi podatki, niste pa
               pripravili strokovne analize na podlagi katere bi lahko ocenili kaj se je v zdravstvu
               spremenilo v zadnjih letih od kar se podeljujejo tudi koncesije. Ali je zdravstvo
               dostopnejše ali je kvalitetnejše ali cenejše, torej ali se stroški zaradi tega
               zmanjšujejo? V glavnem, vprašanj na katere iščemo odgovor in iščemo ga v zakonodajni
               veji oblasti, ne v izvršilni je veliko in mi bi želeli te odgovore dobiti. Ne vem pa
               zakaj bi se izogibali javni razpravi, ki je tokrat<stage type="mag">(nadaljevanje)</stage> v vlogi javne predstavitve mnenj, če se seveda ne bojimo
               slišati pripombe, tudi kritične na ta dokument.</p>
               <p>Tako, da Poslanska skupina Socialnih demokratov vsekakor bo podprla tako uvrstitev
               na to sejo, kot tudi zahtevo za to, da se javna predstavitev mnenj Resolucije o
               nacionalnem planu zdravstvenega varstva 2008-2013 opravi.</p>
               <p>Hvala lepa.</p>
            </sp>
            <sp xml:id="SDT4-OZZ-Nujna-017-2008-05-15.sp7">

               <speaker>PODPREDSEDNIK IVAN GRILL:</speaker>

               <p>Hvala lepa.</p>
               <p>Naslednji se je k besedi prijavil predstavnik Poslanskega kluba LDS-a, gospod Gulič.
               Izvolite.</p>
            </sp>
            <sp xml:id="SDT4-OZZ-Nujna-017-2008-05-15.sp8">

               <speaker>ALEŠ GULIČ:</speaker>

               <p>Spoštovani predsedujoči, cenjene kolegice in kolegi, gostje.</p>
               <p>V Liberalni demokraciji smo zahtevali, da se vzpostavi nek inštitut, ki se mu reče
               "Javna predstavitev mnenj." Ta javna predstavitev mnenj je seveda posledica tega, da
               se je odvijala javna razprava. To je pač vrh tistega, kar naj bi javna razprava
               prinesla. Dokument sam smo v osnovi ocenili kot neustrezen. Takrat smo predlagali
               celo umik in potem kasneje podaljšanje javne razprave, čemur je bilo tudi ustreženo.
               Javna razprava je bila podaljšana, kolikor vemo je prispelo zelo veliko predlogov,
               več kot 100, za spremembe, ampak dokument, ki je pred nami ne odraža nikakršnih
               sprememb.</p>
               <p>Se pravi, da je vendarle na nek način logično, da se potem opravi še tisto, čemur
               rečemo javna predstavitev mnenj.</p>
               <p>Zato smo tudi drugim opozicijskim strankam predlagali, da se to opravi v okviru
               Državnega zbora in to je poseben inštitut, ki ga gospod državni sekretar, prosim ne
               mešajte s tistim, kar se govori. Seveda se o zdravstvu govori po mojem že vsaj 2000
               let, če ne več, toliko je dokumentiranega in upam, da ne boste tudi tega šteli za
               splošno javno razpravo o zdravstvu.</p>
               <p>Resolucija namreč v ničemer ne upošteva že obstoječega Zakona o zdravstvenem varstvu
               in zdravstvenem zavarovanju, že v začetnih členih, ki govorijo o tem kaj naj bi
               vsebovala in kdo naj sodeluje pri pripravi dokumenta. Še danes namreč ne vemo kdo vse
               je sodeloval in zakaj predlogi, ki so bili izrečeni v javni razpravi, zapisani, niso
               bili upoštevani. Dokument tudi sicer ne zdrži dobre oziroma kolikor toliko resne,
               kritične presoje, ni predvidenih finančnih posledic, ni opravljenih analiz stanja, ni
               jasno definiranih ciljev, niti poti za doseganje tega, so pač neka načela - pa še ta,
               resnici na ljubo so napisana v takšnem čudnem jeziku, pa niti stilsko ni usklajeno.
               Se pravi, vidi se da je več avtorjev. Eni so bolje opravili svojo nalogo, drugi pa so
               malo "copy-paste" ali pa kakšno takšno od sodobnih metod uporabili.</p>
               <p>Dokument je v nekaterih delih tudi v nasprotju sam s sabo, in lahko postane škodljiv
               za državljanke in državljane Slovenije, kajti nakazuje eno čudno smer, da bo vsak
               posameznik zdrav toliko, kolikor bo pač sposoben plačati ali kolikor se mu bo zdelo
               da lahko plača za zdravje.</p>
               <p>Jaz mislim, da je odgovornost vseh poslancev, ne le opozicijskih tudi ta, da
               omogočimo javno predstavitev mnenj na ta način, opozorimo vlado še drugače, kot
               doslej, da dokument ni primeren in da pomeni hud odmik od socialne države.</p>
               <p>Meni je žal, da tukaj ni gospe ministrice, bi pač predlagal in upam, da bo to
               prebrala, da si vzame v roko neko računalniško igro založbe Bullfrog, teme Hospital,
               tam se da tudi kaj poučiti o teh relacijah, ki so zelo pomembne za to, kadar govorimo
               o nečem, kar naj bi veljalo potem 5 let ali pa še več. <stage type="mag">(nadaljevanje)</stage> Dobro je, seveda, da se tudi resolucije o nacionalnem planu
               ne spreminjajo tako na vrat na nos iz ene smeri v drugo, ampak da vendarle ohranjajo
               neko kontinuiteto in da se dopolnjujejo. Hvala lepa.</p>
            </sp>
            <sp xml:id="SDT4-OZZ-Nujna-017-2008-05-15.sp9">

               <speaker>PODPREDSEDNIK IVAN GRILL:</speaker>

               <p>Hvala lepa. Naslednja se je prijavila v imenu Poslanske skupine Zares gospa Zalokar
               Oražem.</p>
            </sp>
            <sp xml:id="SDT4-OZZ-Nujna-017-2008-05-15.sp10">

               <speaker>CVETKA ZALOKAR ORAŽEM:</speaker>

               <p>Hvala lepa. Res je, če za hec rečem, da bi jaz rajši videla, da bi se danes na tej
               seji pozdravljali dobro jutro, ker se mi zdi skrajno nespodobno, da imamo sejo odbora
               za zdravstvo ob 18. uri zvečer, ker se mi ne zdi, da nikakor ni ustaljena praksa, pa
               se človek potem sprašuje zakaj se to dogaja.</p>
               <p>Ampak če se vrnem k resoluciji. Jaz mislim, da je bila javna razprava in vse, kar se
               je dogajalo v tem času po vsem kar smo lahko videli, tako mi, kot tudi uporabniki in
               vseh teh 100 pripomb, ki so bile zbrane pravzaprav za vas v Ministrstvu za zdravje.
               nujno zlo. Vi ste se ga s prva tega tudi želeli ogniti in potem, ko je to minilo,
               pravzaprav je bilo tudi vse, kar je bilo zbrano, jaz imam tukaj zbrano kar precej teh
               pripomb, ker so jih mnogi pošiljali tudi nam poslancem, je pač to bilo samo zbrano,
               kljukica narejena, cilj pa teče dalje. In pri tem se mi zdi, da predvsem ministrica
               se želi s tem dokumentom, potem ko je pred pol leta padla na to področje tako kot
               strela z jasnega, na nek način zapisati v zgodovino, zlasti s tem, da bo dana in v
               naprej zakoličena prevlada zasebnega nad javnim in to na področju zdravstva in seveda
               bi to pomenilo zavezo še za kar dolgo obdobje. Mene tudi zanima kdo poleg državnih
               uradnikov in drugih, ki so napisani, da bodo predstavljali ta strateški dokument je
               tisti, ki stoji za tem dokumentom, poleg raznih direktorjev in podobnih vodij
               sektorjev na ministrstvu. V tem dokumentu ni niti enega drugega strokovnjaka, ki bi s
               svojo avtoriteto, s svojim znanjem, s svojim ugledom dal podporo temu dokumentu,
               razen tistih, ki plačo prejemajo od Ministrstva za zdravje. Te stvari pogrešamo in
               pogreša jih tudi kdo drug. Ne nazadnje, mnogi so že celo letošnjo pomlad na nek način
               ne zahtevali samo to, da se opravi in bolj javno diskutira, pač pa tudi, da se tak
               dokument pravzaprav umakne. Ne nazadnje se mi zdi, da to zahtevajo v Zvezi društev
               upokojencev, tudi Gibanje za ohranitev javnega zdravstva. In to so civilne sfere, ki
               vključujejo več 10.000 ljudi.</p>
               <p>Bi pa rekla tudi to, tudi če opravimo, jaz ne vem zakaj tak strah pred to javno
               obravnavo, ki je bila pravzaprav pri vseh strateških dokumentih do sedaj praksa: pri
               nacionalnem programu na področju kulture, pri strateških zakonih s področja
               izobraževanja in podobno. Zakaj nek strah in neko ogorčenje in nerazumevanje, da bi
               se to zgodilo, kajti če je dokument dober, potem bodo ljudje prišli na to javno
               obravnavo, dokument pohvalili. In mi, kot predstavniki ljudstva, bomo prisiljeni, da
               ta dokument, bom rekla prisiljeni, v narekovajih, jasno, <stage type="mag">(nadaljevanje)</stage> tudi podpremo. In jaz bom tega vesela, kajti to
               pomeni, da je na dokumentu dosežen konsenz, ki ga takšen strateški dokument res mora
               imeti. In še vedno, da tudi če to opravimo, to želim posebej poudariti, je možno,
               popolnoma možno, da ta dokument, tako kot je načrtovano na zadnji seji in na zadnjem
               zasedanju Državnega zbora v mesecu juliju še vedno sprejmemo. Tu ne prihaja do nobene
               kolizije in jaz bi rada slišala res prave argumente zakaj ne o takem dokumentu
               izpeljati te javne razprave v Državnem zboru, ki mislim, da ima zelo veliko težo v
               sklopu demokratičnega odločanja v naši družbi.</p>
            </sp>
            <sp xml:id="SDT4-OZZ-Nujna-017-2008-05-15.sp11">

               <speaker>PODPREDSEDNIK IVAN GRILL:</speaker>

               <p>Hvala lepa. Naslednji se je javil gospod Jazbec.</p>
            </sp>
            <sp xml:id="SDT4-OZZ-Nujna-017-2008-05-15.sp12">

               <speaker>FRANC JAZBEC:</speaker>

               <p>Hvala lepa. V Poslanski Slovenske demokratske stranke razširitve dnevnega reda ne
               bomo podprli. Kajti, smatramo, da predstavitev ni potrebna po tako dolgi javni
               razpravi, ki je bila na temo resolucije v letošnji spomladi. Trditve predlagateljev,
               da to pač ne zadostuje, ker ni bila v to vpletena strokovna javnost. Če pogledamo
               tiste, ki so jih zahtevali, da naj bi bili prisotni na predstavitvi, jaz mislim, da
               je to zopet ena od tistih spolitiziranih točk, kot tako rekoč na vsaki od sej. 111
               različnih pripomb, ki je bilo podanih, 95 različnih predlagateljev in rok od januarja
               do konec marca je tisto, kar je zadostovalo s predstavitvijo tega akta. Predlagatelji
               verjetno želijo, da bi se čas iztekel v tem mandatu in da ta resolucija ne bi bila
               sprejeta. Mi pa namreč želimo, da bi tistemu ministru ali ministrici, ki bo to jesen,
               bom rekel tako kot je rekla moja predgovornica, jo prinesla strela z jasnega na
               položaj ministra, bilo delo olajšano s tem, da bi imela sprejeto resolucijo, ne pa
               tako, kot je sedanja oziroma minister na začetku mandata sprejel mandat na
               Ministrstvu za zdravstvo brez sprejete resolucije. Resolucija je namreč akt, ki rabi
               za usklajevanje in za pripravo res daljši čas in kot dejstva, da se je ta čas iztekel
               in da je resolucija tako rekoč pripravljena za parlamentarno obravnavo, je vsako
               podaljševanje za Poslansko skupino Slovenske demokratske stranke nesprejemljivo in
               zaradi tega širitve ne podpiramo.</p>
            </sp>
            <sp xml:id="SDT4-OZZ-Nujna-017-2008-05-15.sp13">

               <speaker>PODPREDSEDNIK IVAN GRILL:</speaker>

               <p>Hvala lepa. V imenu poslanske skupine se je prijavil k besedi gospa Zupan.</p>
            </sp>
            <sp xml:id="SDT4-OZZ-Nujna-017-2008-05-15.sp14">

               <speaker>MAJDA ZUPAN:</speaker>

               <p>Hvala lepa, spoštovani gospod predsednik. Spoštovan predsednik, kolegice in kolegi!
               Gospod državni sekretar, povabljeni! V Poslanski skupini Nove Slovenije smo vedno
               zastopali stališče, da je potrebno tak pomemben dokument, strateški dokument, kot je
               resolucija o nacionalnem planu zdravstvenega varstva za obdobje petih let razgrniti
               pred javnostjo, in to se je zgodilo, javna obravnava je bila, celo podaljšana, bila
               je na različnih nivojih, tako da so se jo lahko udeležili različni ljudje, tako iz
               strokovne kot zainteresirane javnosti. Prišlo je veliko pripomb. Oblikovali ste ga
                  <stage type="mag">(nadaljevanje)</stage> oziroma predlagatelj tega
               dokumenta pove, je bilo tudi veliko pripomb upoštevanih, kar na 12., 13. poglavjih
               zdravstvene dejavnosti. Menimo, da je javna razprava opravila svoje poslanstvo in da
               na nek način je treba zaokrožiti to razpravo, čas bi bil, da končamo in da jo damo
               tudi v proceduro, da bo lahko dokument tudi zaživel. V Poslanski skupini Nove
               Slovenije smo proti razširiti dnevnega reda in ta predlog ne bomo podprli. Hvala
               lepa.</p>
            </sp>
            <sp xml:id="SDT4-OZZ-Nujna-017-2008-05-15.sp15">

               <speaker>PODPREDSEDNIK IVAN GRILL:</speaker>

               <p>Hvala lepa. No, pridružil se nam je tudi gospod Prijatelj in se je tudi prijavil k
               obrazložitvi tega predloga. Izvolite, gospod Prijatelj.</p>
            </sp>
            <sp xml:id="SDT4-OZZ-Nujna-017-2008-05-15.sp16">

               <speaker>SREČKO PRIJATELJ:</speaker>

               <p>Jaz se opravičujem, zaradi prometa ni bilo možno priti prej. Torej, zakaj je
               Slovenska nacionalna stranka podprla ta predlog za razširitev v bistvu zahtevka za
               javno obravnavo ni potrebno posebej poudarjati, kajti, če pogledamo samo teh 16
               predlogov, ki jih je skupina predlagateljev predstavila v svojem dopisu, je to več
               kot jasno, da gre za slabo stanje v javnem zdravstvu, da v bistvu tudi na nek način
               kaže, da je temu tako neudeležba spoštovane ministrice na teh naših matičnih delovnih
               odborih oziroma telesih in jaz bi strašno rad videl, da bi enkrat bila prisotna.
               Kljub temu, da so zagotovljeni poslovniški minimumi in vztrajno na razprave pošilja
               državnega sekretarja, mislim, da bi bilo potrebno, da bi enkrat se udeležila teh
               razprav tudi ona. Seveda kako zagotoviti učinkovito rabo javnih sredstev je osnovni
               problem, to lahko vidite že iz diskusije v Državnem zboru, ko se postavljajo
               vprašanja ministrom in ministricam, tako da lahko vidite tudi da gre malo ne že
               skoraj za korupcijo. In jaz ne razumem zakaj tudi organi javnega pregona pri tem, ko
               govorimo o porabi javnih sredstev iz naslova zdravstva ne ukrepajo. Drugo, me moti,
               zelo me moti, če si bogat in bolan imaš veliko možnost, da bo zdrav, če pa si reven
               in bolan, pa te možnosti skoraj nimaš oziroma ti ostane samo upanje, da boš zelo
               visoko na čakalni listi. In to je narobe. To kar delate sedaj v sestavi te Vlade
               je....</p>
            </sp>
            <sp xml:id="SDT4-OZZ-Nujna-017-2008-05-15.sp17">

               <speaker>PODPREDSEDNIK IVAN GRILL:</speaker>

               <p>Gospod Prijatelj, prosim, da se opredelitev....razširitve, pa čas je 3 minute tukaj
               omejen.</p>
            </sp>
            <sp xml:id="SDT4-OZZ-Nujna-017-2008-05-15.sp18">

               <speaker>SREČKO PRIJATELJ:</speaker>

               <p>Mislim, da me omejuješ, predsedujoči.</p>
            </sp>
            <sp xml:id="SDT4-OZZ-Nujna-017-2008-05-15.sp19">

               <speaker>PODPREDSEDNIK IVAN GRILL:</speaker>

               <p>Ne, Poslovnik. Poslovnik določa tri minute.</p>
            </sp>
            <sp xml:id="SDT4-OZZ-Nujna-017-2008-05-15.sp20">

               <speaker>SREČKO PRIJATELJ:</speaker>

               <p>Jaz govorim zakaj podpiram v bistvu ta predlog in to so argumenti. Upam, da boš to
               odštel od treh minut, če že štopaš. Mislim, da je več kot zgovorno dejstvo, da so
               nove bolnice neopremljene, da v bistvu novogradnje čakajo nepotrebna desetletja na
               izgradnjo, da je umirjanje pred bolnicami skoraj že dnevna praksa, lahko se smejite,
               ampak to je res, to se dogaja. In dokler bo tak odnos do javnega zdravstva, kar se
               kaže tudi na nonšalanci gospe ministrice, ki je danes tudi tukaj ni, pa je še ni bilo
               nikoli kljub pozivanju tega odbora...<stage>/nerazumljivo./</stage>.., da jo ugledamo to, da jo
               spoznamo, kako se je predstavila pa vemo, zelo diletantsko, ko je bila kandidatka za
               ministrico. Mislim, da vsi ti argumenti zgovorno govorijo kaj predlagatelji
               predlagajo in da je ta <stage type="mag">(nadaljevanje)</stage> javna
               razprava nujna in da v kolikor zopet ne boste to pohodili tako kot znate vi s
               preglasovanjem, bo tudi zainteresirana javnost pokazala, da je to več kot potrebno.
               Jaz verjamem, da imajo na Ministrstvu za zdravstvo strokovne kadre in v državnega
               sekretarja nisem nikoli podvomil in tudi javno sem ga večkrat pohvalil, ampak dejstvo
               je, da se te neumnosti, te nepravilnosti, te nezakonitosti ponavljajo in za tem stoji
               odgovorna oseba, to pa je ministrica. In ministrica je odgovorna in tudi prisegla je
               v Državnem zboru, da bo delala v dobrobit državljank in državljanov, pa to ne
               izpolnjuje, zato mislim, da je več kot potrebno, da se ta javna razširjena razprava o
               tako pomembnem dokumentu, ki je tako na hitro pripravljen in se kliče resolucija o
               nacionalnem planu zdravstvenega varstva za obdobje 2008-2013 izvede v razširjeni
               sestavi. Zato bom tudi ta predlog podprl. Hvala.</p>
            </sp>
            <sp xml:id="SDT4-OZZ-Nujna-017-2008-05-15.sp21">

               <speaker>PODPREDSEDNIK IVAN GRILL:</speaker>

               <p>Hvala lepa. Zaključujem razpravo. Še proceduralni predlog.</p>
            </sp>
            <sp xml:id="SDT4-OZZ-Nujna-017-2008-05-15.sp22">

               <speaker>FRANC JAZBEC:</speaker>

               <p>Hvala lepa, predsedujoči. Meni se zdi nedopustno, da nekdo zamudi sejo in potem
               govori o stvari, ki ni predmet zdajšnje razprave. Mi smo zdaj pri sprejemanju
               dnevnega reda in govoriti o težavah v zdravstvu je milo rečeno nesprejemljivo, ker če
               bi tudi spremljal iz pisarne bi moral vedeti, da smo pri sprejemanju dnevnega reda,
               ne pa pri temi za katero želite širiti dnevni red.</p>
            </sp>
            <sp xml:id="SDT4-OZZ-Nujna-017-2008-05-15.sp23">

               <speaker>PODPREDSEDNIK IVAN GRILL:</speaker>

               <p>Se strinjam, da je bila zloraba Poslovnika. Zaključujem razpravo in prehajamo na
               glasovanje.</p>
               <p>Kdo je za razširitev dnevnega reda? <stage>(4 člani.)</stage> Kdo je proti? <stage>(7 članov.)</stage></p>
               <p>Predlog za razširitev ni bil izglasovan.</p>
               <p>Zato sedaj prehajamo na 1. točko, ki je bila oziroma na dnevni red, ki je bil podan
               s sklicem in to je <title>1. TOČKA DNEVNEGA REDA - PREDLOG ZAKONA O SPREMEMBAH IN
                  DOPOLNITVAH ZAKONA O ZDRAVNIŠKI SLUŽBI, NUJNI POSTOPEK.</title> Kolegij predsednika
               Državnega zbora je na 135. redni seji, dne 9.5.2008 sklenil, da se Predlog zakona o
               spremembah in dopolnitvah zakona o zdravniški službi obravnava po nujnem postopku.
               Vabljeni k tej točki dnevnega reda so: Vlada Republike Slovenije, Ministrstvo za
               zdravje, Zavod za zdravstveno zavarovanje Slovenije, Zdravstveni svet Republike
               Slovenije, Zdravniška zbornica Slovenije, Združenje zdravstvenih zavodov Slovenije,
               Društvo nezaposlenih in socialno ogroženih, Slovensko zdravniško društvo, Državni
               svet Republike Slovenije in Zbornica zdravstvene in babiške nege Slovenije. Smo v
               drugi obravnavi predloga zakona, v kateri v skladu s 126. členom Poslovnika matično
               delovno telo opravi razpravo in glasovanje o posameznih amandmajih in členih predloga
               zakona. želi predstavnik predlagatelja podati dopolnilno obrazložitev predloga
               zakona. Izvolite, gospod državni sekretar.</p>
            </sp>
            <sp xml:id="SDT4-OZZ-Nujna-017-2008-05-15.sp24">

               <speaker>DARKO ŽIBERNA:</speaker>

               <p>Z veseljem, gospod predsedujoči. Hvala za besedo. Torej, dovolite mi, ker sem v
               predhodnem nastopu gospoda poslanca slišal ponovno opazke v zvezi z dejstvom, da sem
               tu kot državni sekretar in da tukaj ne odboru ni gospe ministrice. Rad bi tu povedal,
               da te opazke res poslušamo praktično na vsaki seji, vendar moram jasno povedati, da
               je to lahko razumeti nedvoumno kot nespoštovanje pravnega reda Republike Slovenije,
               ki nedvomno določa, da lahko Državni sekretar suvereno zastopa interese ministrstva
               in Vlade na tej seji in zato smatram, ker se to ponavlja kot načrtno ignoriranje
               predpisov in <stage type="mag">(Nadaljevanje)</stage> neke vrste, tudi
               lahko razumem kot osebno žalitev, ker nekompetentno in nepravno zastopam ministrstvo
               na tem področju. Tudi v prejšnjih sejah smo te opazke na račun gospe ministrice
               slišali sprotno, čeprav je bilo več kot jasno tudi iz medijev, da je takrat gospa
               ministrica imena nedvomna bremena v zvezi z delo na vladi in drugimi obveznostmi.
               Torej prosim vas, da spoštujete mojo pozicijo in regulativo, ki določa, da kot
               državni sekretar lahko povsem utemeljeno zastopam tukaj pred odborom.</p>
               <p>Sedaj pa k temi, ki je na dnevnem redu. Poglejte, Novela zakona o zdravniški službi
               je akt, ki je v slovenskem zdravstvenem sistemu izredno zaželen in potreben. Lahko
               povem, da se je pripravljalo ministrstvo skupaj s partnerji, ki sodelujejo v
               zdravstvenem sistemu na tem področju, več let in pravzaprav, da je rezultat tistih
               tekstov, ki jih imate na mizi in ki bodo nekoliko lahko tudi z amandmaji popravljeni,
               vendar bolj v oblikovnem kot v vsebinskem smislu, bolj redakcijsko kot vsebinsko,
               pravzaprav tisti tekst, ki je v slovenskem zdravstvenem prostoru sedaj več kot
               potreben. Lahko povem, da smo opravili zelo bogato, široko javno razpravo z vsemi
               udeleženci, posebej z zdravniškimi organizacijami in drugi, na to temo in defacto in
               dejansko z veliko potrpežljivostjo usklajevali praktično vsak člen posebej z
               udeleženci v samem procesu, ob tem, da imamo zakon tudi v siceršnji javni razpravi.</p>
               <p>Kaj prinaša ta novela zakona? Prinaša nedvomno to, da lahko kot zdravniška delovna
               mesta, opredelimo tudi tista zdravniška delovna mesta na medicinskih fakultetah, kar
               je bilo do sedaj zakonsko neurejeno. Novela zakona prinaša, da se tudi s tem aktom
               uskladi slovenski pravni red z direktivo Evropske unije, ki ureja in določa občasna
               ali začasna dela zdravstvenih izvajalcev v članicah Evropske unije. Novela zakona
               ukinja sekundariat. Menimo, da je dvoletni sekundariat pravzaprav pomeni izgubo
               reaktivnega dela zdravnika v življenjski dobi, in da je v bistvu z vidika šolanja
               postal tudi odvečen. Z novelo zakona na novo in bolj ljudem prijazno ter logično
               urejamo potek specializacij, pri čemer bi rad povedal, da po novem bo specializant
               sklepal pogodbo za ves čas specializacije, z enim samim delodajalcem, pri čemer to
               nikakor ne vpliva na sam potek specializacije, kar menimo, dosedanja ureditev je šla
               v neprijazno obliko in birokratsko obliko. Hkrati določamo na novo dolžino
               specializacij, ki jih približujemo evropskim izhodiščem. Upoštevajo tudi slovenska
               stanja in strokovne potrebe ter urejamo tudi na novo, se pravi, da bi se
               specializanti izobraževali čim bolj razpršeno po Sloveniji, seveda s pogojem, da
               izobraževalna ustanova ima ustrezno dovoljenje in usposobljenost, da lahko izobražuje
               specializanta. Na ta način poskušamo tudi regulirati že precej občutno koncentracijo
               zdravništva v velikih centrih, še posebej v Ljubljani. Novela zakona zelo dobro ureja
               sodelovanje koncesionarjev, kot zasebnih izvajalcev v javnem sistemu, s tem, da jih
               zavezuje k sodelovanju v dežurni službi, tako v primarnem kot sekundarni zdravstveni
               dejavnosti, kar je bilo do sedaj kot problem v praksi. Torej zakon bo na ta način
               uredil, da je obveza nedvoumna, ne glede ali je dovolj ali ne ali je zapisano v
               koncesijski pogodbi ali ne. In s tem zagotavljamo čvrstost izvajanja javne službe
               tudi v tistem segmentu, ki je nujna in se nanaša na non stop zagotavljanje tovrstnih
               storitev. <stage type="mag">(Nadaljevanje)</stage> Novela zakona
               ureja tudi področje, ki je zelo pomembno in sicer, dajemo pod poseben pravni nadzor
               možnost, da zdravnik ne sklepa samo podjemnih in drugih pogodb civilnega...</p>
            </sp>
            <sp xml:id="SDT4-OZZ-Nujna-017-2008-05-15.sp25">

               <speaker>PODPREDSEDNIK IVAN GRILL:</speaker>

               <p>Prosim, da prisluhnemo obrazložitvi gospoda državnega sekretarja. Samo on ima besedo.
           </p>
            </sp>
            <sp xml:id="SDT4-OZZ-Nujna-017-2008-05-15.sp26">

               <speaker>DARKO ŽIBERNA:</speaker>

               <p>Torej novela zakona tudi omogoča, da na zelo reguliran način, torej zakonsko ...
               način omogočamo podjemno pogodbo za zdravnike in tudi druge poklice v zdravstvenem
               sistemu, ki so deficitarni, da lahko opravljajo dodatna dela, tudi z lastnim
               delodajalcem, za lastnega delodajalca. Ne samo kot do sedaj, da je to lahko opravljal
               samo pri drugem delodajalcu. S tem hočemo ustaviti pravzaprav beg izrazito
               deficitarnega kadra, zdravništva in drugih zaposlencev v zdravstvenih poklicev, od
               javnega izvajalca k zasebnikom ali drugim javnim izvajalcem in s tem izredno povezane
               probleme, strokovne in druge narave. Torej ta zadeva se nam zdi izredno pomembna
               rešitev v tem zakonu. V zvezi z dežurstvom zdravništva in drugih zaposlencev v
               zdravstvenih poklicih, pravzaprav uveljavljamo s tem zakonom poenotenje plačnega
               sistema, ker je delo v dežurni službi delo pri delodajalcu in kot tako sodi v delovni
               čas in se s tem usklajujemo z evropskim pravnim redom. Torej določamo tudi pogoje za
               opravljanje pripravljenosti zdravnikov in drugih zaposlencev na področju zdravstvenih
               poklicev tako, da pravzaprav se največ omogoča zlorabam kadra, kadar je zelo malo
               zdravnikov ali malo drugega osebja, s tem, da se jih prepogosto in človeka nevredno
               pogosto razpisuje, na ta način, da se najprej delodajalec oziroma direktor lahko
               prvič pogodbi neposredno z zdravnikom ali zdravstvenim delavcem. Če to ni možno
               doseči, potem pride na vrsto pogovor s predstavnikom sindikata in na tej podlagi tudi
               izdanim enostranskim aktom, ob varovanju zaposlenčevih pravic. Ta zakon tudi na novo
               določa, da je zdravstveni inšpektorat pristojen za sankcioniranje in kontroliranje
               izvajanja določenega zakona, ker do sedaj to ni bilo določeno in je to bilo v zraku.
               Ter določajo se na novo prekrški, ki se lahko dogodijo na podlagi kršitve teh
               zakonov. Torej ocenjujemo, na podlagi zelo burne in javne razprave med udeleženci,
               pri čemer je burnost predpostavljena intenzivnost in kvaliteto razprave, da ta zakon
               je več kot pričakovan, tako pri direktorjih zdravstvenih domov, direktorjih
               bolnišnic, nedvomno tudi pri zdravniškemu sindikatu, zdravniški zbornici in drugih
               zdravniških organizacij, predvsem pa menimo, da bo zakon dejansko omogočal dodano
               vrednost za državljanke in državljane. Namreč zavedati se moramo, da v zdravstvenem
               sistemu se pojavlja vsako leto več in več storitev, ki jih opravlja zelo omejeno
               število zdravstvenega kadra in ta kader na en način moramo motivirati, da bo dejansko
               bil pripravljen opravljati tudi veliko, vsako leto več, torej povečane količine
               zdravstvenih storitev, ki jih rabimo za to, da pravzaprav nas sistem vzdržujemo
               kolikor toliko stabilen in učinkovit. Hvala lepa.</p>
            </sp>
            <sp xml:id="SDT4-OZZ-Nujna-017-2008-05-15.sp27">

               <speaker>PODPREDSEDNIK IVAN GRILL:</speaker>

               <p>Hvala lepa. Želi predstavnik Zakonodajno-pravne službe predstaviti svoje mnenje?
               Izvolite.</p>
            </sp>
            <sp xml:id="SDT4-OZZ-Nujna-017-2008-05-15.sp28">

               <speaker>KATARINA KRALJ:</speaker>

               <p>Hvala za besedo, gospod podpredsedniki. Naša služba je podala manjše število pripomb
               k predlogu zakona. Večinoma so res redakcijske narave, kot je rekel gospod državni
               sekretar. <stage type="mag">(Nadaljevanje)</stage> Ugotavljamo, da so
               z vloženimi amandmaji poslanskih skupin vladajoče koalicije ustrezno upoštevali vse
               naše pripombe k 2. členu pa vse do 40. člena.</p>
               <p>Glede pripombe k 41. členu. Ta ureja vprašanja po katerih predpisih specializant, ki
               je začel opravljati specializacijo pred uveljavitvijo te novel dokonča svoj program
               je šla naša pripomba v smeri, da ni povsem jasno zakaj so specializanti različno
               obravnavani. Sicer določene kategorija specializantov je imela opcijo, pravico do
               izbire ali bo dokončala specializacijo po novih predpisih ali po starih. Ena
               kategorija, tisti, ki so pretežno že opravili star program pa te izbire ni imela.
               Ampak je bilo določeno oziroma je še vedno določeno, da dokonča specializacijo po
               starih predpisih. To se nam je zdelo vprašljivo iz vidika enakosti v tem pogledu.
               Zdaj ugotavljamo, da je vložen amandma k temu členu, ki to vprašanje v bistvu ureja
               povsem drugače. Tako te izbire po katerih predpisih se bo končala specializacija ne
               določa več, ampak jasno razmejuje katera kategorija oseb bo dokončala specializacijo
               po novih, katera pa po starih predpisih. Tako da vsaj iz tega vidika so specializanti
               po tem vloženem amandmaju izenačeni. Zato tudi naša pripomba v tem delu odpade. Tudi
               sicer nimamo nobenih pripomb k temu amandmaju iz vidika naših pristojnosti.
               Hvala.</p>
            </sp>
            <sp xml:id="SDT4-OZZ-Nujna-017-2008-05-15.sp29">

               <speaker>PODPREDSEDNIK IVAN GRILL:</speaker>

               <p>Hvala lepa. Sedaj pa prehajamo na razpravo in odločanje o vloženih amandmajih in pa
               členih. Razprava in odločanje bo potekalo po pregledu do sedaj vloženih amandmajev,
               ki smo ga prejeli na klop. K predlogu tega zakona so bili vloženi amandmaji
               poslanskih skupin SDS, SLS, NSi in DeSUS-a, Poslanskega kluba LDS in pa poslanca,
               gospoda Bojana Kontiča.</p>
               <p>Predlagam, da najprej razpravljamo in glasujemo o vloženih amandmajih in členih h
               katerim so vloženi amandmaji, nato v skladu s tretjim odstavkom 128. člena Poslovnika
               še o vseh ostalih členih skupaj. Prehajamo na razpravo k 2. členu. K 2. členu je bil
               vložen amandma poslanskih skupin SDS, SLS, Nove Slovenije in pa DeSUS-a in sicer se
               amandma glasi: "V drugem odstavku 10.a člena se beseda ob nadomesti z besedo zvezo v
               primeru." Dajem v razpravo predlagani amandma in pa člen. Ni razprave. Zaključujem
               razpravo in prehajamo na glasovanje o tem amandmaju.</p>
               <p>Kdo je za ta amandma? <stage>(7 članov.)</stage> Kdo temu amandmaju nasprotuje? <stage>(Nihče.)</stage></p>
               <p>Prehajamo sedaj še na glasovanje o 2. členu v celoti.</p>
               <p>Kdo je za ta člen? <stage>(7 članov.)</stage> Kdo temu nasprotuje? <stage>(Nihče.)</stage></p>
               <p>Pomeni, da je člen sprejet.</p>
               <p>Prehajamo k 3. členu. Dajem v razpravo 3. člen in pa amandma, ki je bil vložen s
               strani poslanskih skupin SDS, Nove Slovenije, SLS in DeSUS-a in sicer ta amandma
               glasi: "V četrtem odstavku novega 12.b člena se na koncu tretje alineje pika
               nadomesti s podpičjem in doda nova četrta alineja, ki se glasi: Podatke o
               zavarovalnem kriteriju ali drugih načinih osebnega ali kolektivnega zavarovanja v
               zvezi s poklicno odgovornostjo." ...<stage>/Oglašanje iz klopi./</stage>... Se opravičujem. Kritju.
               Dajem na glasovanje ta amandma.</p>
               <p>Kdo je za? <stage>(7 članov.)</stage> Je kdo proti? <stage type="mag">(Nadaljevanje)</stage> <stage>(Nihče.)</stage></p>
               <p>Amandma je sprejet.</p>
               <p>Sedaj dajem na glasovanje še 3. člen.</p>
               <p>Kdo je za 3. člen? <stage>(7 članov.)</stage> Je kdo proti členu? <stage>(Nihče.)</stage></p>
               <p>Prehajamo k obravnavi amandmaja, ki je bil vložen k 16. členu in sicer je predlagal
               Poslanski klub LDS amandma in sicer, da se 16. člen črta in temu členu je z vsako
               vsebino bil podan tudi amandma s strani gospoda Kontič Bojana. Predlagam, da bomo o
               tem glasovali enkrat. Sedaj pa dajem v razpravo. Gospod Kontič izvolite.</p>
            </sp>
            <sp xml:id="SDT4-OZZ-Nujna-017-2008-05-15.sp30">

               <speaker>BOJAN KONTIČ:</speaker>

               <p>In potem naj še kdo reče, da opozicija ni usklajena. Vlagamo amandmaje z identično
               vsebino. 16. člen govori o tem, da se v 34. členu doda nov drugi odstavek, ki se
               glasi: "Zdravniku, ki opravlja zdravilsko dejavnost se licenca ne podeli." Temu v
               Poslanski skupini Socialnih demokratov nasprotujemo. Zato tudi predlog, da se z
               amandmajem ta člen dejansko tudi črta.</p>
               <p>Mi ocenjujemo, da po sprejemu zakonodaje Slovenija spada med eno bolj restriktivnih
               držav, ko gre za ločevanje tako imenovane uradne in alternativne oziroma
               komplementarne medicine. Osebno menim, da ni nobene potrebe, da bi zdravniku, ki bi
               se ukvarjal tudi z nekaterimi metodami, ki jih slovenska zakonodaja definira kot
               zdravilke ne podeli licence oziroma bi mu jo zaradi tega odvzeli, kar ureja naslednji
               člen, v katerem tudi predlagamo spremembo.</p>
            </sp>
            <sp xml:id="SDT4-OZZ-Nujna-017-2008-05-15.sp31">

               <speaker>PODPREDSEDNIK IVAN GRILL:</speaker>

               <p>Hvala lepa. Gospod Gulič izvolite.</p>
            </sp>
            <sp xml:id="SDT4-OZZ-Nujna-017-2008-05-15.sp32">

               <speaker>ALEŠ GULIČ:</speaker>

               <p>S predlogom tega zakona se zdravnikom zapirajo možnosti, da se ukvarjajo z
               drugovrstnimi načini zdravljenja in seveda to ni dobro. Svet gre naprej in očitno je,
               da nekatere zadeve vendarle učinkujejo. Že takrat ko smo sprejemali zakon o
               zdravilstvu, smo v Liberalni demokraciji Slovenije opozarjali na to, da se v svetu,
               da je svetovni trend takšen, da se nagiba k integrativnemu pristopu in tako združuje
               različne metode, tako imenovane znanstvene medicine ali pa tiste, ki jo pač štejemo
               za zahodnoevropsko in pa tradicionalnih medicinskih sistemov, ki prihajajo iz
               drugačnih kulturnih spoznavnih okolij.</p>
               <p>Sam predlog zakona seveda vztraja pri tem jasnem ločevanju obeh in kot je videti so
               te komplementarne in pa alternativne metode zdravljenja v Sloveniji na nek način
               nezaželene. Mene bi seveda pri teh zanimalo kdo stoji za tem, kateri lobiji. Namreč
               ker to je pa vendarle zadeva, ki deluje tudi na trgu in tako se potem slovenskim
               zdravnikom izrecno prepoveduje uporabljati alternativne metode. Če želijo le-te
               uporabljati, potem izgubijo licenco in postanejo osebe, ki so končale medicinsko
               fakulteto. Seveda kar je še ena nemarnost ob vseh, ki se dogajajo. To je tudi
               edinstvena slovenska ločitev in res spada v ta cvetober slovenstva, kot mu včasih
               radi rečemo.</p>
               <p>Seveda je nesporno, da se zdravniki ne smejo in se ne smejo in ne ukvarjajo z
               mažastvom<stage>(?)</stage>, kot šarlatanskim škodljivim zdravilstvom. Ampak nam je žal, da se v
               današnjih dneh, ko bolniki potrebujejo celostno zdravljenje, pač so ga najbrž <stage type="mag">(Nadaljevanje)</stage> tudi včasih, ki ga sodobne
               medicinske specializacije ne nudijo, nismo našli načina, da bi našli doseganje
               skupnega namena udeleženih v zdravstvu v prid bolnikov. V prid vseh tistih, ki iščejo
               zdravniško pomoč. Razumljivo bi bilo, da bi normativno ureditev postavili zelo strogo
               ločeno v primerih nemedicinske zdravljenja, na področju ezoterike, spiritualnosti,
               religije, ...<stage>/Nerazumljivo./</stage>... Ampak s sprejetjem tega besedila zakona se bo tako
               dejansko popolnoma tudi zakonsko ločila slovenska uradna medicina od tradicionalne
               alternativne medicine. Seveda bo s tem odvzeta zdravnikom svoboda pri odločanju o
               najbolj ugodnem načinu zdravljenja. S to potezo seveda pa bo hkrati odvzeta bolniku
               možnost svobodne in pa osveščene izbire za najbolj ugodnega sprejemljivega
               zdravljenja.</p>
               <p>V Poslanskem klubu Liberalne demokracije tako menimo, da Slovenija v tem trenutku če
               to sprejme na ta način zamuja tudi možnost, da to področje uredi bolj sodobno in v
               skladu s svetovnimi trendi, ki gredo v svet zbliževanja različnih doktrin, ne pa v
               smer ločevanja in privilegiranja enih. Tudi naslednji členi, ki so vezani pravzaprav
               na ta 16. člen so s tem obrazloženi ...<stage>/Nerazumljivo./</stage>... člen. Hvala lepa.</p>
            </sp>
            <sp xml:id="SDT4-OZZ-Nujna-017-2008-05-15.sp33">

               <speaker>PODPREDSEDNIK IVAN GRILL:</speaker>

               <p>Hvala lepa. Naslednji se je prijavil gospo Bručan.</p>
            </sp>
            <sp xml:id="SDT4-OZZ-Nujna-017-2008-05-15.sp34">

               <speaker>MAG. ANDREJ BRUČAN:</speaker>

               <p>Hvala lepa za besedo. Ob tej razpravi o tem členu oziroma amandmaju se mi zdi, da ne
               razumejo nekateri zakaj gre. Tu piše: "Zdravniku, ki opravlja zdravilsko dejavnost se
               licenca ne podeli." Kaj je dejavnost je v drugi zakonodaji popolnoma jasno
               opredeljeno. To se pravi o ničemer ne govori o tem, da bi bilo prepovedano
               opravljanje zdravnikom ali pa istočasno uporaba tudi zdravilskih metod, vendar ne v
               profitne namene. S tem, da bi lahko zdravnik dopoldan lahko delal kot zdravnik v
               ambulanti, da vam zdaj razložim zadevo in popoldan imel zdravilsko dejavnost, za
               katero je pa posebej za to plačan. Tako da nič ne prepovedujemo s tem. Ničesar ne
               prepovedujemo. Ampak samo ugotavljamo in seveda tudi z zakonom urejujemo, da zdravnik
               ne more se profitno ukvarjati z zdravništvom, to se pravi z uradno medicino in z
               drugimi metodami, ki ne sodijo v priznano medicino. Z metodami, ki niso dokazljive in
               tudi znanstveno nepreverljive. Tako da v bistvu se s tem ničesar ne spreminja.
               Dejansko samo uzakonjujemo stanje, ki pravzaprav mora biti že sedaj v praksi
               izvajana.</p>
            </sp>
            <sp xml:id="SDT4-OZZ-Nujna-017-2008-05-15.sp35">

               <speaker>PODPREDSEDNIK IVAN GRILL:</speaker>

               <p>Hvala lepa. Prijavil se je tudi predstavnik zdravniške zbornice, gospod Horvat.
               Izvolite.</p>
            </sp>
            <sp xml:id="SDT4-OZZ-Nujna-017-2008-05-15.sp36">

               <speaker>MATIJA HORVAT:</speaker>

               <p>...<stage>/Ni vključen./</stage>... alternativne medicine tako imenovane, je ne imenujemo medicina,
               ki nima pravzaprav nobene povezave z medicino, ki je tradicionalna že od grških časov
               naprej in je znanstveno utemeljena. Ne vem, če vam je znano, da obstoja približno po
               internetu 1.400 tako imenovanih zdravilskih metod na svetu in ni načina, da bi
               opredelil verodostojnost teh metod. Noben način ne obstoja, da bi rekel: "Ta metoda
               je pa dobra." Vse dobre metode so lahko in morajo biti podvržene zdravstveni presoji
               in če ta presoja ni dosežena, potem lahko vsako od teh metod opredelimo kot
               šarlatansko. Govoriti, da je to nesodobno, to je v bistvu nesmisel. Ker <stage type="mag">(Nadaljevanje)</stage> danes obstojajo številne
               znanstvene metode, ki lahko ali potrdijo ali pa ovržejo določen način zdravljenja.
               Naše mnenje je, da kdorkoli od zdravnikov meša svoje delovanje na resen, medicinsko
               dokazljiv, zdravstveno dokazljiv način in pa profitarski, namreč ne vem, če ste
               seznanjeni, da se izvaja v Sloveniji tako imenovane zdravilske metode samo v smeri
               velikih profitov in na škodo bolnikov. Razen tega smatramo, da nekdo, ki izvaja
               zdravilske metode pravzaprav spravlja pacienta v veliko nevarnost. Ne s tistim
               zdravljenjem, ki ga izvaja, tako imenovanim, ampak s tem, da zavaja bolnika, da ga bo
               pripeljal do zdravja in mu pravzaprav zavlačeval pravilno diagnozo, ki mu lahko, če
               je v pravem času postavljena reši življenje in če se zamudi ta odločilen trenutek,
               lahko nastanejo nepopravljive posledice. Takih nepopravljivih posledic smo lahko
               veliko opazovali v zadnjih letih. Seveda bo nekdo rekel: "Tudi v medicini so lahko
               nepopravljive posledice." Seveda, se strinjam. Te nepopravljive posledice v medicini
               se lahko analizirajo na en standarden način. Nepopravljive posledice na področju tako
               imenovanega zdravilstva pa ostanejo in menimo in tudi stališče evropskih zdravniških
               organizacij je, da se medicina, zdravništvo ne sme ukvarjati, da se ne smejo mešati
               zdravilske metode z medicino. To, čisto na kratko povedano. Bi pa seveda, zadeva bi
               zahtevala zelo dolgo razpravo in dolgo razlago.</p>
            </sp>
            <sp xml:id="SDT4-OZZ-Nujna-017-2008-05-15.sp37">

               <speaker>PODPREDSEDNIK IVAN GRILL:</speaker>

               <p>Hvala lepa. Naslednja se je prijavila k besedi gospa Zalokar.</p>
            </sp>
            <sp xml:id="SDT4-OZZ-Nujna-017-2008-05-15.sp38">

               <speaker>CVETKA ZALOKAR ORAŽEM:</speaker>

               <p>Hvala lepa. Jaz vseeno mislim, da bi bilo nesmiselno, da danes ponovimo vso razpravo
               in vse kar se je dogajalo ob sprejemanju zakona o zdravilstvu. Tako imenovanem
               zdravilstvu. Zdaj bom pa jaz rekla, ker smo pač takrat zahtevali, da bi zakon nosil
               bistveno bolj primerno ime in ne to, ki ga na nek način spravlja precej v čudno luč.
               Ampak dejstvo je, da je ta, če pogledamo 16. in 17. člen, kam se postavlja po vsebini
               zdravnik, ki je diplomiral na medicinski fakulteti, ki je opravil vse, ta alineja gre
               v začasen odvzem licence. Tam, kjer se govori o tem, da je kdo kot zdravnik s svojim
               delom resno ogrožal zdravje in življenje bolnikov, kjer mu je bilo s sodno ali drugo
               odločbo prepovedano delanje in opravljanje poklica, skratka gre v izrazito poglavje
               ali pa stavek, kjer je vse strašno postavljeno v negativno luč in v to luč je
               postavljen tudi tisti zdravnik, ki ga predvsem konzervativni <stage type="mag">(nadaljevanje)</stage> del medicinske stroke smatra, za pravzaprav
               izdajalca znotraj lastne stroke. In tako ste zakonodajo v koristi pod pritiskom, po
               moji oceni, zelo konzervativnega dela slovenskega zdravništva zastavili. Zadnje
               dejanje je, da se zdravniku, ki bi opravljal zdravilsko dejavnost licenca ne sme
               oziroma ne podeli. Skratka, gre za tisto, da pravzaprav discipliniramo in na nek
               način tudi zdravnike, ki sicer diplomirajo na Medicinski fakulteti se pravzaprav
               marginalizira in se jih na ta način tudi izloča iz tega svetega poklica.</p>
               <p>Jaz moram reči, da se absolutno ne strinjam s trditvami, ki so bile prej izrečene,
               pa jih bom zelo na hitro zanikala in te stvari so tudi dokazljive, objavljene in
               možne videti. Sodoben trend v evropskem zdravstvu gre v smer sodelovanja
               tradicionalne in komplementarne medicine. Medicinske fakultete v Evropi imajo v
               svojih programih že, bom rekla, tudi komplementarne oblike medicine kot del
               študijskega programa. In številne bolnišnice v Evropi prihajajo do tega, da
               pravzaprav največje in najboljše rezultate dosegajo tiste bolnišnice, ki pravzaprav
               kombinirajo to zadevo, kajti človek ni samo fizično bitje, ni samo meso, ampak je
               tudi še kaj drugega. In če samo upoštevamo koliko psihosomatskih bolezni obstaja in
               imajo vzroke še kje drugje, potem nam je jasno, da bi lahko prav s kombiniranjem teh
               dveh metod, teh dveh medicin prišli do najboljših rezultatov. Žal v Sloveniji tega
               nismo sprejeli. S tem zakonom še dokončno zdravnike, ki bi slučajno dvignili glavo in
               želeli, ali priznali da, in teh zdravnikov je veliko, mi smo z njimi sodelovali tudi
               v fazi priprave zakona o zdravilstvu in so tudi združeni v društvo, jih pač
               marginaliziramo, gremo v drugo smer v zelo nesodobno smer, stran od sodobnih trendov
               v Evropi. To je končno in zadnje dejanje. Jaz moram reči, da mislim, da prav
               kombinacija, in takrat bomo v Slovenijo dosegli najboljše rezultate, nekoga, ki je
               študiral medicino, pa se morda ukvarja tudi s kakšno tako imenovanih metod
               komplementarne medicine, bi dajale najboljše rezultate. Takrat pride do celovite
               obravnave bolnika, pacienta. Moram reči še to, zelo težko bo tole tudi izvajati,
               kajti že v sprejemanju zakona o zdravilstvu smo opozarjali, da zdravilska dejavnost
               ni definirana. Kaj je sedaj zdravilska dejavnost? Še vedno ne vemo in še vedno ni
               jasno. Je to homeopatija v Sloveniji? Je to akupunktura v Sloveniji? Je to še kaj
               drugega? Kaj vse sodi v to? Takrat nam to ni bilo pojasnjeno. Ne vem, ali podzakonski
               akti že so, da se bo to sploh lahko določilo. Ali bo dr. medicine, ki se ukvarja s
               homeopatijo v Sloveniji imel licenco, ali ne. Če lahko dobim ta odgovor bom tudi
               vesela, ker ne vem kakšni so sedaj ti podzakonski akti na osnovi tega, da je
               ministrstvo bilo dolžno v nekem obdobju definirati zdravilsko dejavnost, ker je v
               parlamentu in z zakonom o zdravilstvu nismo definirali v zadostni meri.</p>
            </sp>
            <sp xml:id="SDT4-OZZ-Nujna-017-2008-05-15.sp39">

               <speaker>PODPREDSEDNIK IVAN GRILL:</speaker>

               <p>Hvala lepa. K besedi se je ponovno prijavil gospod profesor....<stage>/Nerazumljivo./</stage></p>
            </sp>
            <sp xml:id="SDT4-OZZ-Nujna-017-2008-05-15.sp40">

               <speaker>MATIJA HORVAT:</speaker>

               <p>Jaz bi repliciral gospe poslanki, namreč videti je, da ni zadosti obveščena o
               zadevah. Homeopatija sodi med zdravilske metode in ni priznan del medicine. To so
               ugotovili Švicarji že dolgo pred nami in so jo izključili iz zavarovalniških metod.
               In drugič bi rekel, da <stage type="mag">(nadaljevanje)</stage>
               enačenje prave medicine, tiste, ki temelji na znanstvenih načelih, ki se je počasi in
               v Evropi in sodobnem svetu razvijala v zadnjih 500 letih s konzervativno medicino,
               vse druge, ki vznikajo iz dneva v dan, in moram reči da nad 95% samo v smeri
               zasluškarstva, označiti kot sodoben trend, se pravi, enačenja šarlatanstva s
               sodobnostjo je pa pravzaprav že nekoliko preveč laično govorjenje. In tukaj se
               medicina ne more strinjati s takim načinom obravnave.</p>
            </sp>
            <sp xml:id="SDT4-OZZ-Nujna-017-2008-05-15.sp41">

               <speaker>PODPREDSEDNIK IVAN GRILL:</speaker>

               <p>Hvala lepa. Gospod Gulič, izvolite.</p>
            </sp>
            <sp xml:id="SDT4-OZZ-Nujna-017-2008-05-15.sp42">

               <speaker>ALEŠ GULIČ:</speaker>

               <p>Jaz bi samo nekatere zadeve pojasnil, ker očitno je bila volja nekaj reči tako
               močna, da se ni slišalo. Še enkrat citiram: Nesporno je, da se zdravniki ne smejo in
               se ne ukvarjajo z mazaštvom, kot šarlatanskim škodljivim zdravilstvom. Danes seveda
               govorimo o zdravnikih, ki imajo vsi, zakon govori o tem, vsi imajo končano medicinsko
               fakulteto in prav gotovo, da tudi kdo kaj eksperimentira in poskuša združevati še
               kakšna druga znanja. Gre za ljudi, ki imajo mogoče občutek, da tradicionalna medicina
               ne more odgovoriti na vsa vprašanja. Mislim, da je najbrž izkušnja taka in se je ni
               za braniti. Tukaj ne govorimo o šarlatanih, mazačih, seveda tistih 1.400 različnih
               metodah, ki gredo mimo uradne medicine in se pojavlja na internetu. Jaz imam tudi do
               tega medija precej kritičen odnos. Ampak govorimo o tistih, ki so končali medicinsko
               fakulteto in seveda iščejo še kakšno drugo možnost. To, da je ta zadeva urejena v
               drugem zakonu je seveda larifari. Nič ni urejeno v drugem zakonu. Bilo bi pa dobro,
               da bi bilo v zakonu o zdravilstvu kaj povedano. Ampak tam ni dovolj, zadeve niso
               jasne in ostaja tako, kot je. Zato še vedno vztrajam pri obrazložitvi, ki sem jo
               povedal. Mislim, da ne bi nikomur škodilo, če svoje oči odpre še malo drugače. Je pa
               seveda vztrajanje znotraj, tako imenovane tradicionalne medicine, ravno lahko tako
               zgolj pridobitniško. Tako kot tisto, kar očitate tako imenovanim šarlatanom in pa
               alternativcem. Tudi tam imamo vse sorte, tako kot imamo v tej medicini vse sorte,
               samo da zato medicino stojijo še močni lobiji, ki prav gotovo niso čisto nič
               altruistični in humani, ampak so predvsem usmerjeni v dobiček. Tako, da lahko to
               porežemo in se začnemo pogovarjati o vsebini, se pravi o tistem kar je humano, kar je
               namenjeno ljudem. Hvala lepa.</p>
            </sp>
            <sp xml:id="SDT4-OZZ-Nujna-017-2008-05-15.sp43">

               <speaker>PODPREDSEDNIK IVAN GRILL:</speaker>

               <p>Hvala lepa. K razpravi sem se prijavil tudi sam.</p>
               <p>Moram reči, da me resnično preseneča dvoličnost opozicijskih poslancev, še posebej
               poslanske kolegice Zalokarjeve. Kajti, ko se govori o koncesionarjih, ki so del javne
               mreže, ki delajo v korist, v dobro javnega zdravstva ste veliki nasprotniki, kljub
               temu, da ste bila županja, ki je podelila, če ne največ, pa med največ koncesij v
               Sloveniji, sedaj pa ste največji nasprotnik temu in s številnimi demagoškimi izjavami
               oziroma zavajanji skušate to zadevo praktično blatiti. <stage type="mag">(nadaljevanje)</stage> Tukaj sedaj, ko pa se zdravnikom s tem onemogoča, da
               bo v popoldanskem času proti plačilu, proti zavajanju lahkovernih bolnikov, ki so
               dejansko v tistem svojem obupu pripravljeni dati zadnji evro, bi pa omogočali
               neupravičen in tudi nekontroliran način služenja. Tako, da sam sem trdno prepričan,
               da je takšna rešitev, kot je sedaj - korektna, poštena, predvsem pa v korist vseh
               pacientov v Sloveniji, zato tudi sam tega amandmaja ne podpiram.</p>
               <p>Hvala lepa.</p>
               <p>Naslednji pa se je prijavil gospod Jazbec. Izvolite.</p>
            </sp>
            <sp xml:id="SDT4-OZZ-Nujna-017-2008-05-15.sp44">

               <speaker>FRANC JAZBEC:</speaker>

               <p>Hvala lepa.</p>
               <p>Poglejte. Če pogledamo posamezne člene Zakona o zdravilstvu in Zakona o zdravniški
               službi, so med seboj usklajeni. Predlagani amandmaji bi to razmerje dobesedno
               porušili. Zato je nesprejemljivo, da takšne amandmaje sprejmemo, ker zakon potem ne
               bo v skladju z nekaterimi členi Zakona o zdravilstvu. Pretežno pa ugotovitve, kdo je
               s kom povezan, konzervativni del stroke in podobne stvari, pa tudi to, ko se omeni,
               da človek ni samo meso, jaz mislim, da je nekje še malo duše zraven, ali pri
               nekaterih hudobije.</p>
            </sp>
            <sp xml:id="SDT4-OZZ-Nujna-017-2008-05-15.sp45">

               <speaker>PODPREDSEDNIK IVAN GRILL:</speaker>

               <p>Hvala lepa.</p>
               <p>Ker ni več prijavljenih k razpravi, zaključujem razpravo in prehajamo na odločanje o
               teh dveh amandmajih, ki sta enaka. S tem, da želim opozoriti, v primeru, da ta dva
               amandmaja oziroma ta amandma ni sprejet, je potem tudi brezpredmetno vložen amandma k
               17. členu. Prehajamo na glasovanje o tem amandmaju in sicer je amandma k 16. členu,
               kjer se predlaga, da se člen črta.</p>
               <p>Kdo je za tak amandma? <stage>(4 člani.)</stage> Kdo je proti? <stage>(7 članov.)</stage></p>
               <p>Amandma ni sprejet.</p>
               <p>Sedaj odločamo še o samem 16. členu.</p>
               <p>Kdo je za 16. člen? <stage>(7 članov.)</stage> Kdo je proti? <stage>(1 član.)</stage></p>
               <p>Člen je sprejet.</p>
               <p>Prehajamo k 17. členu. K temu členu so bili vloženi trije amandmaji, in sicer
               amandma k temu členu so vložile poslanske skupine: SDS, NSi, SLS in DeSUS in sicer se
               glasi: V 37. členu se v tretjem odstavku v peti alineji besedi "s pacienti" nadomesti
               z besedama "z bolniki", in naprej, za tretjim odstavkom se doda nov četrti odstavek,
               ki se glasi: Začasen odvzem licence se lahko izreče tudi, če zdravnik opravlja
               zdravilsko dejavnost in sicer za čas opravljanja zdravilske dejavnosti.</p>
               <p>V razpravo dajem ta amandma, s tem, da še enkrat opozorim - v primeru, da je ta
               amandma sprejet, sta potem amandmaja, ki sta bila vložena s strani Poslanskega kluba
               LDS in gospoda Kontiča brezpredmetna.</p>
               <p>Želi kdo razpravljati? Ne. Zaključujem razpravo. Prehajam na odločanje o amandmaju
               poslanskih skupin: SDS, NSi, SLS in DeSUS.</p>
               <p>Kdo je za ta amandma? <stage>(7 članov.)</stage> Kdo temu amandmaju nasprotuje? <stage>(Nihče.)</stage></p>
               <p>Amandma je sprejet. <stage type="mag">(nadaljevanje)</stage>
               Prehajamo na odločanje o 17. členu.</p>
               <p>Kdo je za ta člen? <stage>(7 članov.)</stage> Kdo temu členu nasprotuje? <stage>(Nihče.)</stage></p>
               <p>Člen je sprejet.</p>
               <p>Prehajamo k 19. členu, katerega je vložil gospod Bojan Kontič. Dajem v razpravo ta
               amandma... Ja, gospod Kontič, izvolite.</p>
            </sp>
            <sp xml:id="SDT4-OZZ-Nujna-017-2008-05-15.sp46">

               <speaker>BOJAN KONTIČ:</speaker>

               <p>Hvala lepa.</p>
               <p>V tem 19. členu govorimo o 41e členu, kjer med koncesionarjevo dolžnost uvajamo tudi
               nadomeščanje. Pravimo, da koncesionar med svojo odsotnostjo v okviru svojega
               ordinacijskega časa zagotovi, da zdravniško službo opravi zdravnik z isto strokovno
               usposobljenostjo, ki ga nadomešča v nadaljnjem besedilu torej nadomestni zdravnik in
               v drugem odstavku: ne glede na prejšnji odstavek sme biti koncesionar brez
               nadomestnega zdravnika odsoten skupno največ 14 dni na leto, od tega največ dva
               delovna dneva zaporedoma. Omejitev ne velja za primer bolniške odsotnosti z dela. Ta
               amandma, ki smo ga mi vložili govori o tem, da je potrebno nadomestnega zdravnika
               zagotoviti tudi takrat, ko je bolniška odsotnost. Kajti, bolnike oziroma paciente
               zelo malo zanima zakaj zdravnika ni tam na delovnem mestu, ko ga oni potrebujejo. Oni
               potrebujejo zdravniško oskrbo in pričakujejo zdravnika tam, tudi takrat, ko je njihov
               osebni izbrani zdravnik v bolniški odsotnosti.</p>
            </sp>
            <sp xml:id="SDT4-OZZ-Nujna-017-2008-05-15.sp47">

               <speaker>PODPREDSEDNIK IVAN GRILL:</speaker>

               <p>Hvala lepa.</p>
               <p>Želi še kdo razpravljati? Nobeden. Zaključujem razpravo. Prehajamo na odločanje o
               tem amandmaju.</p>
               <p>Kdo je za ta amandma? <stage>(3 člani.)</stage> Kdo amandmaju nasprotuje? <stage>(7 članov.)</stage></p>
               <p>Amandma ni sprejet.</p>
               <p>Prehajamo na odločanje o 19. členu.</p>
               <p>Kdo je za? <stage>(7 članov.)</stage> Kdo temu nasprotuje? <stage>(Nihče.)</stage></p>
               <p>Člen je sprejet.</p>
               <p>Prehajamo k 20. členu in sicer sta k temu členu vložena dva amandmaja. Prvi amandma
               so vložile poslanske skupine: SDS, SLS, NSi in DeSUS in drugi amandma je vložil
               gospod Bojan Kontič.</p>
               <p>Dajem v razpravo amandmaja k temu členu.</p>
               <p>Gospod Kontič, izvolite.</p>
            </sp>
            <sp xml:id="SDT4-OZZ-Nujna-017-2008-05-15.sp48">

               <speaker>BOJAN KONTIČ:</speaker>

               <p>Hvala lepa.</p>
               <p>To ni moj prvi poskus. To sem že poskušal v dosedanjih obravnavah tega zakona. Ta
               člen namreč govori o tem, da zdravniku, ki je dopolnil 50 let praviloma ni treba
               opravljati dežurne službe ob pogojih, ki jih predpiše minister. Zakon o delovnih
               razmerjih opredeljuje starejše delavce in določa, da so starejši delavci od 55 leta
               dalje. Glede na zvišanje starostne dobe v Zakonu o pokojninskem in invalidskem
               zavarovanju in aktivne življenjske dobe menim, da bi bilo z zakonom primerno 50 let
               starosti zvišati, tudi zaradi same organizacije dela v zdravstvenih zavodih in
               zagotavljanja 24-urnega zdravstvenega varstva. Mi se v tem trenutku oziroma že nekaj
               časa soočamo s pomanjkanjem zdravnikov in tako bo še nekaj naslednjih let. Ko bo
               zdravnikov dovolj, bo verjetno možen ponoven razmislek o tem in tudi o znižanju te
               starostne meje. V tem času bi pa vsekakor predlagal, da <stage type="mag">(nadaljevanje)</stage> se številka 50 nadomesti s številko 55. Torej, 55 let
               starosti naj bo tista meja.</p>
               <p>Mi imamo danes v praksi situacijo, ko direktorji zdravstvenih zavodovo pogodbeno
               zaposlujejo upokojene zdravnike, ker želijo zapolniti to vrzel, ki se jim pojavlja,
               ki se jim dogaja. No, mi bi na ta način omogočili, vsaj pri zagotavljanju 24-urnega
               zdravstvenega varstva tem direktorjem, menedžerjem javnih zavodov, zdravstvenih domov
               in vseh ostalih institucij, da bi nekoliko lažje organizirali to 24-urno zdravstveno
               varstvo. Zato tudi moj predlog, da se 50 let nadomesti s 55.</p>
               <p>Hvala lepa.</p>
            </sp>
            <sp xml:id="SDT4-OZZ-Nujna-017-2008-05-15.sp49">

               <speaker>PODPREDSEDNIK IVAN GRILL:</speaker>

               <p>Hvala lepa.</p>
               <p>K besedi se je prijavil gospod Bručan. Izvolite.</p>
            </sp>
            <sp xml:id="SDT4-OZZ-Nujna-017-2008-05-15.sp50">

               <speaker>MAG. ANDREJ BRUČAN:</speaker>

               <p>Hvala za besedo.</p>
               <p>Zdaj te ugotovitve ali ta razlaga, ki jo je dal gospod Kontič, kar drži. Dejansko
               gre za neko sprejetje teh 50-ih let v letu 1999 oziroma 2000, tam nekje v tistem
               času, v začetku 2000. Moram reči, da že takrat je to pomenilo tistim, ki smo nekako
               bolj poznali situacijo v praksi, problematično zadevo. Tako, da mislim, da je celotna
               razlaga, ki ste jo povedali - drži in je za boljšo organizacijo službe v zdravstvu
               dejansko dobro, če se ta številka iz 50 popravi na 55. Je veliko razlogov za to, ne
               samo daljša življenjska doba, ne samo to, da za druge poklice velja drugačna omejitev
               navzgor 55 let, ne razumem zakaj bi morali zdaj tu ostajati pri tej številki 50 in
               navsezadnje neha dežurati s 50 leti, se meni zdi za zdravnika neprimerno, saj smo
               tudi sami dežurali dalj časa, kljub temu, da je tukaj pisalo 50 let. Tako, da jaz
               mislim, da je ta... Jaz bom podprl ta predlog.</p>
            </sp>
            <sp xml:id="SDT4-OZZ-Nujna-017-2008-05-15.sp51">

               <speaker>PODPREDSEDNIK IVAN GRILL:</speaker>

               <p>Hvala lepa.</p>
               <p>Ni več razprave, gremo na odločanje o...</p>
               <p>Gospod Jazbec, se opravičujem. Ja, izvolite.</p>
            </sp>
            <sp xml:id="SDT4-OZZ-Nujna-017-2008-05-15.sp52">

               <speaker>FRANC JAZBEC:</speaker>

               <p>Hvala lepa.</p>
               <p>Tudi sam bom ta predlagani predlog podprl, ker se mi zdi, da je dober. Računam pa,
               da bodo tudi poslanci koalicije vse ostale dobre predloge koalicije podprli.
               ...<stage>/Oglašanje v ozadju./</stage>...</p>
            </sp>
            <sp xml:id="SDT4-OZZ-Nujna-017-2008-05-15.sp53">

               <speaker>MAG. ANDREJ BRUČAN:</speaker>

               <p>...<stage>/Mikrofon ni vključen./</stage>... Opozicije.</p>
            </sp>
            <sp xml:id="SDT4-OZZ-Nujna-017-2008-05-15.sp54">

               <speaker>PODPREDSEDNIK IVAN GRILL:</speaker>

               <p>No, zaključujem razpravo. Prehajamo na odločanje o prvem amandmaju in sicer je to
               amandma poslanskih skupin: SDS, NSi, Nove Slovenije in DeSUS-a, ki glasi: V četrtem
               odstavku 42. člena se besedi "dežurne službe" nadomestita z besedo "dežurstva".</p>
               <p>Kdo je za ta amandma? <stage>(10 članov.)</stage> Proti? <stage>(Nihče.)</stage></p>
               <p>Sedaj dajem na glasovanje še drugi amandma, ki ga je predlagal gospod Bojan Kontič,
               ki glasi: V četrtem odstavku spremenjenega 42. člena se številka "50" nadomesti s
               številko "55".</p>
               <p>Kdo je za ta amandma? <stage>(10 članov.)</stage> Proti? <stage>(Nihče.)</stage></p>
               <p>Dajem na glasovanje še člen sam.</p>
               <p>Kdo je za 20. člen? <stage>(10 članov.)</stage> Proti? <stage>(Nihče.)</stage></p>
               <p>Dajem v razpravo amandma, ki je bil vložen k 21. členu. K temu členu je bil
               predlagatelj oziroma je amandma vložil gospod Bojan Kontič.</p>
               <p>Želi kdo razpravljati o tem amandmaju? Nihče. Dajem na glasovanje ta amandma, ki
               glasi: Novi četrti odstavek dopolnjenega 42a člena se spremeni tako, da ta se glasi:
               S sporazumom med predstavnikom zdravniškega sindikata in delodajalcem se določijo
               primeri, ko ta lahko zdravnike zaradi zagotavljanja <stage type="mag">(nadaljevanje)</stage> neprekinjene nujne zdravniške pomoči razporedi v
               pripravljenost z enostranskim aktom delodajalca.</p>
               <p>Kdo je za ta amandma? <stage>(3 člani.)</stage> Kdo temu amandmaju nasprotuje? <stage>(7 članov.)</stage></p>
               <p>Amandma ni sprejet.</p>
               <p>Dajem na glasovanje 21. člen.</p>
               <p>Kdo je za ta člen? <stage>(7 članov.)</stage> Je kdo proti? <stage>(Nihče.)</stage></p>
               <p>Prehajamo na razpravo o vloženem amandmaju k 22. členu. K 22. členu je bil vložen
               amandma Poslanskih skupin: SDS, NSi, SLS in DeSUS-a.</p>
               <p>Dajem v razpravo. Ni razprave. Gremo na odločanje o tem amandmaju, ki se glasi: V
               novem 45b členu se črta drugi odstavek. Tretji odstavek, ki postane drugi odstavek se
               spremeni tako, da se glasi: Na področju primarnega in sekundarnega zdravstvenega
               varstva se koncesionar vključuje v zagotavljanje neprekinjene nujne zdravniške pomoči
               pod enakimi pogoji za delo in za enako plačilo kot zdravnik, ki je zaposlen v javnem
               zdravstvenem zavodu. Enako plačilo pomeni, da koncesionar prejme plačilo v višini
               stroška, ki bi ga imel izvajalec neprekinjene nujne zdravniške pomoči, če bi bil
               koncesionar zaposlen pri tem izvajalcu. Ob opravičeni odsotnosti koncesionarja, ki je
               predviden za zagotavljanje neprekinjene nujne zdravniške pomoči, priskrbi
               nadomestnega zdravnika izvajalec neprekinjene nujne zdravniške pomoči. Dosedanji
               četrti in peti odstavek, postaneta tretji in četrti odstavek.</p>
               <p>Ob tem želim opozoriti, da bodo potem lahko službe opravile še redakcijo, da se v
               novem tretjem odstavku 45b člena črtata besedi "in tretjega", to je samo redakcijski
               popravek, zato o tem ni potrebno vlagati oziroma sprejemati amandma na amandma.</p>
               <p>Kdo je za ta amandma? <stage>(9 članov.)</stage> Kdo temu amandmaju nasprotuje? <stage>(Nihče.)</stage></p>
               <p>Amandma je sprejet.</p>
               <p>Dajem na glasovanje še sam 22. člen.</p>
               <p>Kdo je za? <stage>(9 članov.)</stage> Kdo temu nasprotuje? <stage>(Nihče.)</stage></p>
               <p>Ugotavljam, da je člen sprejet.</p>
               <p>Sedaj prehajamo na razpravo o vloženem amandmaju k 24. členu, katerega so vložili
               oziroma vložile poslanske skupine: SDS, NSi, SLS in DeSUS.</p>
               <p>Želi kdo razpravljati o tem členu? Nihče. Zaključujem razpravo. Prehajamo na
               odločanje o tem amandmaju, ki se glasi: V drugem odstavku 62. člena se beseda
               "vzporedno" nadomesti z besedo "skupaj".</p>
               <p>Kdo je za ta amandma? <stage>(7 članov.)</stage> Kdo temu amandmaju nasprotuje? <stage>(Nihče.)</stage></p>
               <p>Amandma je sprejet.</p>
               <p>Prehajamo k odločanju o 24. členu.</p>
               <p>Kdo je za člen? <stage>(7 članov.)</stage> Kdo členu nasprotuje? <stage>(Nihče.)</stage></p>
               <p>Pomeni da je člen sprejet.</p>
               <p>Sedaj pa prehajamo še...</p>
            </sp>
            <sp xml:id="SDT4-OZZ-Nujna-017-2008-05-15.sp55">

               <speaker>BOJAN KONTIČ:</speaker>

               <p>...<stage>/Mikrofon ni vključen, slaba slišnost./</stage>... Preden preidete na 34. člen...</p>
            </sp>
            <sp xml:id="SDT4-OZZ-Nujna-017-2008-05-15.sp56">

               <speaker>PODPREDSEDNIK IVAN GRILL:</speaker>

               <p>Ja.</p>
            </sp>
            <sp xml:id="SDT4-OZZ-Nujna-017-2008-05-15.sp57">

               <speaker>BOJAN KONTIČ:</speaker>

               <p>...<stage>/Mikrofon ni vključen, slaba slišnost./</stage>...zdaj ste imeli namen na 34...</p>
            </sp>
            <sp xml:id="SDT4-OZZ-Nujna-017-2008-05-15.sp58">

               <speaker>PODPREDSEDNIK IVAN GRILL:</speaker>

               <p>Ne. Želim predlagati, da bi imeli sedaj še amandma odbora k 26. členu. <stage type="mag">(Nadaljevanje)</stage> Prehajam oziroma dajem v
               razpravo predlog kot amandma odbora, k 26. členu. In sicer, se ta amandma glasi, v
               tretjem stavku drugega odstavka, se besedi "eno leto" nadomestita z besedama "šest
               mesecev". Dajem v razpravo ta amandma. Ja, gospod Kontič, izvolite.</p>
            </sp>
            <sp xml:id="SDT4-OZZ-Nujna-017-2008-05-15.sp59">

               <speaker>BOJAN KONTIČ:</speaker>

               <p>Govorimo o 26. členu. K temu 26. členu so na Odbor Državnega zbora Republike
               Slovenije za zdravstvo, naslovili sindikati predlog za amandma in ta amandma, njihov,
               jaz tudi povzemam. Govori pa o črtanju tega člena, kajti reprezentativni sindikati
               javnega sektorja so 15.5.2008 obravnavali 26. člen predloga zakona o spremembah in
               dopolnitvah zakona o zdravniški službi in predlagali ta amandma odboru. Torej
               amandma, povzemam in predlagam, da ga odbor sprejme kot svojega. V obrazložitvi so
               zapisali; zdravniki so javni uslužbenci, njihova plača je, kot to pravilno povzema
               prvi odstavek 65. člena, določena z zakonom o sistemu plač v javnem sektorju, v
               oklepaju, nadaljevanju ZSPJS. Predlagana sprememba ruši temeljno načelo tega zakona,
               ki izhaja iz drugega odstavka 1. člena omenjenega zakona. V neki manjši, ožji skupini
               javnih uslužbencev omogoča poseben položaj v javnem sektorju, mimo institutov
               določenih v zakonu o sistemu plač v javnem sektorju. Redna delovna uspešnost, plačilo
               delovne uspešnosti iz naslova povečanega obsega dela javnih uslužbence, kar je za
               sindikate, ki so podpisali ta predlog amandmaja, podpisnikov je pa, kolikor so mi
               zagotovili, 18, nesprejemljivo. Taka ureditev posega v krhko plačno ravnovesje
               ustvarjeno med primerljivimi poklici in delovnimi mesti in predstavlja grožnjo vstopu
               v plačni sistem. Predlagana sprememba pa je sporna tudi v luči drugega odstavka 11.
               člena Zakona o delovnih razmerjih, ki jasno določa, da če obstajajo elementi
               delovnega razmerja v skladu s četrtim in v povezavi z 20. členom Zakona o delovnih
               razmerjih, se delo ne sme opravljati na podlagi pogodb civilnega prava. Gre za tako
               imenovane podjemne pogodbe, ki jih ureja ta člen. Hvala lepa.</p>
            </sp>
            <sp xml:id="SDT4-OZZ-Nujna-017-2008-05-15.sp60">

               <speaker>PODPREDSEDNIK IVAN GRILL:</speaker>

               <p>Hvala lepa. Če vas prav razumem, gospod Kontič, vi predlagate črtanje iste veze,
               predlagatelj kot amandma odbora.</p>
               <p>Želi še kdo razpravljati o teh dveh predlogih? Gospod Bručan, potem pa še... Ja,
               izvolite, če se prijavite pa predstavite.</p>
            </sp>
            <sp xml:id="SDT4-OZZ-Nujna-017-2008-05-15.sp61">

               <speaker>DARJA VIŽINTIN:</speaker>

               <p>Darja Vižentin, Združenje zdravstvenih zavodov Slovenije. Spoštovani poslanci!
               Želela bi vam poslati stališče direktorja zdravstvenih zavodov, ki menijo, da
               zmožnostjo sklepanja podjemnih pogodb tudi v zdravstveni dejavnosti, da bi bila s tem
               rešena marsikater težava pri izvajanju programa. Podjemne pogodbe zakon o delovnih
               razmerjih sicer prepoveduje, če ni to z drugim zakonom drugače določeno. In s tem
               zakonom o zdravniški službi bi enako kot z zakonom o izobraževanju oziroma
               visokošolski dejavnosti uredili možnost sklepanja podjemne pogodbe za posebno delo,
               za ločeno delo tudi, v zdravstvenih zavodih. Nesmisel je, da zdravniki in tudi
               ostali, lahko podjemne pogodbe sklepajo v drugih zavodih, zdravstvenih ali zasebnih
               družbah, ne bi jih pa mogli sklepati v svojem zavodu za dodaten program dela. Vsega
               ni mogoče rešiti z delovno uspešnostjo, s povečano delovno uspešnostjo, dodatnim
               obsegom, ampak bi to ob izjemnih razmerah in s soglasjem vseh, možno marsikaj rešiti.
               Tako, da vas prosim, če lahko ta člen sprejmete. Hvala.</p>
            </sp>
            <sp xml:id="SDT4-OZZ-Nujna-017-2008-05-15.sp62">

               <speaker>PODPREDSEDNIK IVAN GRILL:</speaker>

               <p>Hvala lepa. K besedi se je prijavil tudi dr. Bručan. Izvolite. <stage type="mag"/>
               </p>
            </sp>
            <sp xml:id="SDT4-OZZ-Nujna-017-2008-05-15.sp63">

               <speaker>MAG. ANDREJ BRUČAN:</speaker>

               <p>Hvala lepa za besedo. To je eden od ključnih členov oziroma členov, ki v tem
               predlogu zakona in je dejansko prav nesmiselno govoriti apriorij o črtanju tega
               člena. Tako da, mislim, da je dober predlog, da se skrajša rok eno leto na pol leta.
               Nekako to sprejemam in tudi podpiram. Med tem ko absolutno nasprotujem črtanju tega
               člena, ki bi prinesel v zdravstveni sistem ali pa v organizacijo zdravstvenega
               sistema številne probleme, ki sedaj že obstajajo in ki smo jih deloma reševali v
               preteklem obdobju z uredbo, ki jo je Vlada sprejela, za plačevanje dodatnega dela in
               dodatnih obremenitev v višini 1/3 plače zdravnikov, pa ne samo zdravnikov, tudi
               ostalih zaposlenih v zdravstvu. Ta uredba, ki je bila takrat sprejeta na vladi, je
               bila težko izvedljiva zaradi številnih kasnejših zadržkov oziroma ovir, ki so bile v
               samo uredbo vpletene. Ampak na vsak način, to je bilo že sedaj možno, vendar na
               drugačen način. Ta zakon pa stvari dejansko nekako urejuje na način, ki bi omogočil v
               celoti realizacijo programov, ki jih naši zavarovanci, naši bolniki potrebujejo, in
               ki jih lahko zdravstveni sistem ob primernem plačilu tudi izvede. Če primernega
               plačila za to ni, je to seveda neizvedljivo. V prejšnji vladi je Ministrstvo za
               zdravje že poskušalo dodati dodatni denar za različne programe, brez kakršnihkoli
               rezultatov v skrajšanju čakalnih dob. V teh dveh, treh letih smo s pravilnim
               pristopom, z istočasno zagotovitvijo dodatnih programov in plačevanjem, pravilnim
               plačevanjem dodatnega dela, skrajšali številne čakalne dobe za desetkrat. Tako da,
               mislim, da je to pravilen pristop, ki bo omogočil dejansko realizacijo programov,
               skrajšanje čakalnih dob in številne koristi za paciente.</p>
            </sp>
            <sp xml:id="SDT4-OZZ-Nujna-017-2008-05-15.sp64">

               <speaker>PODPREDSEDNIK IVAN GRILL:</speaker>

               <p>Hvala lepa. K besedi se je ponovno prijavil še gospod Kontič. Izvolite.</p>
            </sp>
            <sp xml:id="SDT4-OZZ-Nujna-017-2008-05-15.sp65">

               <speaker>BOJAN KONTIČ:</speaker>

               <p>Nekaj argumentov kolega Bručana, zanesljivo drži. Verjetno bi nekaj težav zaradi
               tega lahko nastale, kot tudi razumem argumente, ki ste jih vi našteli. Podjemne
               pogodbe so sporne tudi med javnimi zavodi, ne samo znotraj javnega zavoda. To pomeni,
               če to ureditev ohranimo v tem zakonu, diskriminatorni sistem za ostale javne
               uslužbence. Vsekakor. Kaj pa, če sedaj sodniki ugotovijo, da imajo težave, in jih
               imajo. Ali bomo to reševali s podjemnimi pogodbami. Če šolniki zabredejo v iste
               težave, bomo tudi v podjemnimi pogodbami, da ne govorim o javni upravi, ki je tudi
               obremenjena. Bomo tudi to reševali s podjemnimi pogodbami. To je seveda vprašanje, ki
               pri tem ostaja odprto in bo še dodatna ovira, kolikor je meni znano, pri podpisu
               pogodb, ki jih dr. Virant načrtuje v tem najkrajšem možnem času.</p>
            </sp>
            <sp xml:id="SDT4-OZZ-Nujna-017-2008-05-15.sp66">

               <speaker>PODPREDSEDNIK IVAN GRILL:</speaker>

               <p>Hvala lepa. K besedi se je ponovno prijavil gospod Bručan. Izvolite.</p>
            </sp>
            <sp xml:id="SDT4-OZZ-Nujna-017-2008-05-15.sp67">

               <speaker>MAG. ANDREJ BRUČAN:</speaker>

               <p>Tukaj gre za dejansko za neko nerazumevanje dogajanja. Jaz moram še enkrat reči, da
               gre za reševanje bolnikov. Ne gre za popolnoma nič drugega, kot za to, da se
               pacientom omogoči čim hitrejši dostop do zdravstvenih storitev na način, ki je sicer
               vplačljiv v drugem poklicu že sedaj, s posebnim zakonom. To je v visokem šolstvu. V
               visokem šolstvu so podjemne pogodbe znotraj znotraj zavoda, s posebnim zakonom
               dovoljene. In prav nobenega razloga nik, da o situaciji v kateri smo, glede na
               pomanjkanje zdravnikov, to isto naredimo z zakonom, ki uravnava zdravniško službo.
               Prav nobenega razloga ne vidim.</p>
               <p>Druga stvar so sindikati, druga stvar so različni pritiski s te in <stage type="mag">(nadaljevanje)</stage> druge strani, da se ta sprememba ne uvede
               ampak to mislim, da ne sme biti odločilno.</p>
            </sp>
            <sp xml:id="SDT4-OZZ-Nujna-017-2008-05-15.sp68">

               <speaker>PODPREDSEDNIK IVAN GRILL:</speaker>

               <p>Hvala lepa. Gospod državni sekretar, gospod Žiberna.</p>
            </sp>
            <sp xml:id="SDT4-OZZ-Nujna-017-2008-05-15.sp69">

               <speaker>DARKO ŽIBERNA:</speaker>

               <p>Hvala ponovno za besedo.</p>
               <p>Torej ta materija je resnično zelo občutljiva, to se strinjam vendar hkrati bi rad
               povedal, da je tudi zelo pomembna namreč tudi v Sloveniji si moramo priznati, da v
               družbi obstajajo različni družbeni podsistemi, ki imajo neke svoje specifične
               lastnosti. Govorimo o zdravstvenem sistemu v Sloveniji, ki ima nekaj značilnosti,
               namreč da imamo na evropskem ...<stage>/Nerazumljivo./</stage>... število izvajalcev, posebej
               zdravnikov, da pa imamo hkrati populacijo, ki je primerno starajoča se drugim državam
               okrog nas kar pomeni, da je dobesedno eksplozija potrebe po zdravstvenih storitev za
               naše prebivalstvo pred nami in zdaj in tukaj in še bolj bo v bližnji prihodnosti.</p>
               <p>Demografske analize, kako se bo povečevalo število zdravnikov in drugih zdravstvenih
               delavcev so več ali manj nedvoumne za naslednja leta, to se bo zelo počasi povečevalo
               in bistveno počasneje kot bo rast potrebe po zdravstvenih storitvah. Če mi ne bom
               obstoječi zdravniški in drugi zdravstveni kader na nek način uspeli motivirati, da bo
               prevzelo z dobro voljo, z motivacijo dodatne zdravstvene storitve bomo lahko imeli
               celo denar za zdravstvene programe, ki jih ne bo moč izvesti v praksi. Jaz razumem,
               da je stališče sindikatov povsem legitimno in morebiti s pravnega legalističnega
               vidika celo lahko rečem, da ima v nekem smislu vsebinsko podlago vendar moramo le
               tehtati družbeno škodo in družbene koristi v primeru, da to omogočimo ali da to ne
               omogočimo.</p>
               <p>Na ministrstvu smo po razpravi s številnimi udeleženci v obravnavi in pripravi tega
               teksta, ki moram povedati, da je napisan z izredno pazljivostjo tudi z vidika
               regulative pred zlorabe teh sistemov s strani posameznega konkretnega zdravnika ali
               udeleženca v tej pogodbi. Torej da smo to izredno pozorno urejali in preigravali
               številne druge rešitve vendar menimo, da je v tem trenutku v nekem času dokler ni
               dovolj kadra to optimalna rešitev z vsem spoštovanjem do pripomb drugih vendar
               moramo, še enkrat pravim tehtati družbeno škodo in družbeno korist, ki bo nastala, če
               se to pusti ali če se to ven vrže. Veseli me, da je predstavnica združenja
               zdravstvenih zavodov, ki seveda združuje v svojem okvirju tako direktorje
               zdravstvenih domov kot javnih inštitucij kot direktorje bolnišnic, kot javnih
               inštitucij dejansko tudi istega mnenja kot smo tukaj mi, da je to v tem trenutku več
               kot potrebna rešitev, če hočemo zagotavljati zdravnstevne storitve našim državljankam
               in državljanom. V primeru zavrnitve, poudarjam še enkrat in je prav, da si zapomnimo,
               predvidevamo resno krizo na področju izvajanja storitev kljub temu, da bo družba celo
               imela denar za zdravstvene storitve, ki jih ne bomo imeli s kom opraviti. Hvala
               lepa.</p>
            </sp>
            <sp xml:id="SDT4-OZZ-Nujna-017-2008-05-15.sp70">

               <speaker>PODPREDSEDNIK IVAN GRILL:</speaker>

               <p>Hvala lepa. Gospod Dobnikar se je tudi prijavil k besedi, izvolite.</p>
            </sp>
            <sp xml:id="SDT4-OZZ-Nujna-017-2008-05-15.sp71">

               <speaker>BRANE DOBNIKAR:</speaker>

               <p>Hvala za besedo gospod predsedujoči.</p>
               <p>V zbornici se ravno zavedamo, da je ta člen nujno potreben saj pravzaprav s tem
               rešujemo tisto kar sta že dva predhodna govornika vse povedala ravno s temi
               argumenti. Dejstvo je, da vsakega zaposlenega tudi zdravnika ali drugega
               zdravstvenega delavca lahko obremenimo po zakonu toliko kolikor zakon dopušča. Že
               sedaj vemo, že kar lepo število let, da številni zdravniki marsikje delajo daleč
               preko vseh teh norm, da se programi opravijo. To je dobra volja zdravnikov in seveda
               tukaj legaliziramo neko normalno delo v lastni inštituciji, da se ni treba zdravnikom
               voziti do sosednje bolnice in iz sosednje bolnice zdravnikov v bolnico, ah spet na
               primer nazaj.</p>
               <p>Zato v celoti podpiramo ta predlog in apeliramo na poslance, da ga tudi podprejo.
                  Hvala.<stage type="mag"/>
               </p>
            </sp>
            <sp xml:id="SDT4-OZZ-Nujna-017-2008-05-15.sp72">

               <speaker>PODPREDSEDNIK IVAN GRILL:</speaker>

               <p>Gospod Toth.</p>
            </sp>
            <sp xml:id="SDT4-OZZ-Nujna-017-2008-05-15.sp73">

               <speaker>MARTIN TOTH:</speaker>

               <p>Spoštovane gospe in gospodje, ne bi se spuščal v pravne vidike v utemeljenosti take
               rešitve, o tem naj govorijo pravniki in Zakonodajno-pravna služba. Naše razmišljanje
               je, da bi verjetno bilo ta člen treba bolj precizno formulirati. Naše mnenje je, da
               bi taka podjemna pogodba bila možna zaradi nemotenega izvajanja storitev, ki so v
               javnem interesu, se pravi storitev iz obveznega zdravstvenega zavarovanja, ne
               katerekoli zdravstvene dejavnosti. To je eden od razlogov, ki bi bil nujno potreben.</p>
               <p>Drugo, da bi se taka podjemna pogodba lahko sklenila z zdravnikom, ko je opravil
               svojo redno delovno obvezo, kar ni samo število storitev, ampak redni delovni čas in
               tudi dežurstvo v katero je razporejen, da se to povsem jasno ve, da je to to. In da
               delodajalec, menedžment, vodstvo bolnišnice, zdravstvenega doma kdorkoli, sklepa take
               podjemne pogodbe v okviru razpoložljivih sredstev, ki jih dobi s pogodbo od Zavoda za
               zdravstveno zavarovanje, sicer obstaja velika verjetnost nevarnost, da se bo
               povečeval pritisk na poslovne rezultate zdravstvenih zavodov in s tem tudi na javna
               finančna sredstva in na destabilizacijo sistema.</p>
               <p>Imamo tudi določene pomisleke, ki jih boste verjetno rešili na drug način, ali pa
               sploh ustrezno. Namreč, zakon določa, da so počitki enaki kot to določa 41.d člen, se
               pravi po vsakem opravljenem delu, dežurstvu in tako naprej, mora zdravnik imeti
               določeno število ur počitka. Če bo delal sedaj še več, na podlagi podjemne pogodbe,
               in ta možnost je za tretjino delovnega časa, pomeni, da bo še več odsotnosti in še
               več počitkov. Torej, se sprašujemo, če to ne vodi v samo svojo negacijo. Torej,
               zaradi tega, da ne bi bila motena dejavnost bo še več zdravnikov odsotnih, še več
               podjemnih pogodb. Teoretiziram, ampak ta možnost ni izključena.</p>
               <p>Sedaj pa nekaj, kar naj ne zveni zlobno, ampak v zakonu piše, da se podjemne pogodbe
               lahko podeljujejo za zdravnike v mreži javne zdravstvene službe. Te pa nimamo. Torej,
               jih ne bomo podeljevali. Hvala lepa.</p>
            </sp>
            <sp xml:id="SDT4-OZZ-Nujna-017-2008-05-15.sp74">

               <speaker>PODPREDSEDNIK IVAN GRILL:</speaker>

               <p>Hvala lepa. K besedi se je prijavil, če se prav spomnim, tudi gospod Štok.
               ....<stage>/Oglašanje iz klopi./</stage> Hvala lepa. Gospod Žiberna.</p>
            </sp>
            <sp xml:id="SDT4-OZZ-Nujna-017-2008-05-15.sp75">

               <speaker>DARKO ŽIBERNA:</speaker>

               <p>Hvala ponovno za besedo. Torej, vsak zdravnik, ki dela za javni denar je de facto v
               mreži javne zdravstvene službe, brez da pišemo katerikoli drug dokument. Drugič, ta
               člen zakona nedvoumno določa zelo ostre pogoje kdaj se sme, zlasti zdravnik skleniti,
               podjemno pogodbo ali pogodbo civilnega prava. Torej, kdor je to očital, ta člen je v
               bistvu najdaljši člen v tej noveli, prav zato, da natančno to reguliramo. In zelo
               pomemben pogoj je ta, da zdravnik nima pravice do take pogodbe, podjemne ali pogodbe
               civilnega prava, če ne doseže v svojem rednem delu normalnih učinkov dela.</p>
               <p>Rad bi povedal, da je že v sporazumu med vladno stranjo in FIDES-om za reševanje
               strokovnih zahtev nedvoumno podpisan dogovor, sporazum med sindikatom zdravnikov in
               vladno stranjo, da bomo skupaj pripravili standarde, kar pomeni, kaj je tisto, kar
               mora zdravnik opraviti za redno delo, kaj je pričakovani obseg dela, od katerega se
               pričakuje za to, da lahko ugotovimo, da si zdravnik pošteno zasluži svojo plačo za
               javni denar. In šele izpolnjevanje teh pogojev, ki so tukaj v zakonu nedvoumno
               zapisani omogoča, da bo tak zdravnik za natančno opredeljena dela in tudi z roki
               lahko to opravljal.</p>
               <p>Druga zadeva, ki ji moramo nasprotovati je ta, da bodo podjemne pogodbe vplivale na
               javno finančna sredstva. To moram preprosto zanikati. Zavod za zdravstveno
               zavarovanje od izvajalcev kupuje zdravstvene storitve in ne plačuje zdravnika. Torej,
               plačuje zdravstvene storitve. Zdravstvene storitve pa izvajajo javni zavodi, še vedno
               v veliki veliki večini, na način, da pač s sredstvi, ki jih dobijo <stage type="mag">(Nadaljevanje)</stage> za storitev, organizrajo delo in plačajo
               vse stroške na katerem so tudi stroški dela. Torej, če bo javni zdravstveni zavod
               nekatere dodatne programe ali programe, ki jih nikakor drugače ne morejo izvesti,
               izvedel na način kakor ta člen predvideva, seveda jih bo izvedel izključno iz
               sredstev, ki so bile tam v zavodu za te storitve že namenjene. In torej podjemna
               pogodba, ne matematično ne teoretično, ne povečuje stroškov zavoda in s tem
               javno-finančnega bremena. In tukaj je treba jasno opozoriti, ker se to dejansko krivo
               razlaga. Torej ponovno prosim poslanke in poslance, da se zavedajo tudi tistega, kar
               sem prej povedal in tudi predstavnikov združenja zdravstvenih zavodov, zbornice in
               verjetno še marsikoga, da z veliko pozornostjo premislijo in se odločijo o tem členu.
               Hvala.</p>
            </sp>
            <sp xml:id="SDT4-OZZ-Nujna-017-2008-05-15.sp76">

               <speaker>PODPREDSEDNIK IVAN GRILL:</speaker>

               <p>Hvala lepa. K razpravi se prijavljam tudi sam. zagotovo drži, da tudi v Sloveniji,
               to smo danes ugotovili, se povečujejo potrebe po zdravstvenih storitvah. Tudi v
               Sloveniji se prebivalstvo stara in bilo bi neodgovorno od nas, da bi resurse, ki
               lahko zagotavljajo zdravstvene storitve, birokratko omejujemo. Zato sam črtanje tega
               člena sedaj ne razumem, k koraku iskanje rešitve za to, saj takšna določba tega člena
               ne predpisuje, da morajo zdravstveni zavodi imeti podjemne pogodbe, ampak se jim
               omogoča v primeru, ko se izkaže potreba, da lahko te podjemne pogodbe dejansko tudi
               sklepajo. In bi bilo resnično neodgovorno od vseh nas, da bi sedaj temu na ta način
               tudi nasprotovali, da bi sedaj s tem amandmajem to možnost onemogočali. Se pa
               strinjam s tem, da je potrebno zagotoviti, da se podjemne pogodbe sklepajo
               transparentno, pregledno, da se tudi ugotavlja delovno uspešnost oziroma vse tisto,
               kar je povezano z rednim delom vsakega zdravnika posebej, to pa je naloga
               zdravstvenih zavodov oziroma ustanov.</p>
               <p>In nenazadnje, v primeru, da se sprejme amandma, ki ga tudi kot amandma odbora,
               predlagamo tukaj, kjer se skrajšuje tajanje podjemne pogodbe, eno leto na šest
               mesecev, je še vedno ta člen tudi odprt in v primeru, da se pokaže potreba, da se na
               kakršenkoli način predlog prvotnega besedila tega člena še lahko kakorkoli izboljša,
               naredi bolj jasen, bolj tansparenten, ga lahko še vedno z dodatnim amandmajem
               popravimo in izboljšamo. Zato sam ne podpiram predloga, da se ta člen črta in tega
               amandmaja tudi ne bom podprl. Hvala lepa.</p>
               <p>Ker ni več razprave, predlagam, da gremo na odločanje. In sicer, dajem v odločanje
               predlog gospoda Kontiča, ki predlaga, da se 26. člen črta.</p>
               <p>Kdo je za takšen amandma, ki bi bil amandma odbora? <stage>(3 člani.)</stage> Kdo je proti? <stage>(7
               članov.)</stage></p>
               <p>Ugotavljam, da ta amandma ni sprejet.</p>
               <p>Sedaj pa dajem na glasovanje drugi predlog amandmaja, ki bo tudi, če bo sprejet,
               amandma odbora. In sicer, to je amandma k 26. členu, ki glasi; v tretjem stavku
               drugega odstavka, se besedi "eno leto" nadomestita<stage type="mag">(nadaljevanje)</stage> z besedama "šest mesecev".</p>
               <p>Kdo je za tak amandma? <stage>(10 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Dajem na glasovanje še sam 26. člen.</p>
               <p>Kdo je za ta člen? <stage>(8 članov.)</stage> Kdo temu nasprotuje? <stage>(Nihče.)</stage></p>
               <p>Pomeni, da je člen sprejet.</p>
               <p>Sedaj pa prehajamo k razpravi amandmaja k 34. členu, katerega je dal v obravnavo
               poslanski klub LDS. Želi kdo o tem amandmaju razpravljati? Nihče. Prehajamo na
               glasovanje o tem amandmaju, ki se glasi: črtata se drugi in tretji odstavek 34.
               člena.</p>
               <p>Kdo je za tak amandma? <stage>(2 člana.)</stage> Kdo temu nasprotuje? <stage>(7 članov.)</stage></p>
               <p>Ugotavljam, da amandma ni sprejet.</p>
               <p>Sedaj prehajamo na glasovanje o samem 34. členu.</p>
               <p>Kdo je za ta člen? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je člen sprejet.</p>
               <p>Sedaj prehajamo k 40. členu, in sicer k temu členu je bil vložen amandma poslanskih
               skupin SDS, NSi, SLS in DeSUS-a. Dajem v razpravo ta amandma. Ugotavljam, da ni
               razprave. Prehajam na odločanje o amandmaju, ki se glasi: v prvem stavku se za besedo
               "pogodbe" doda vejica in besedilo, ki so bile sklenjene do uveljavitve tega zakona in
               veljajo tudi po uveljavitvi tega zakona.</p>
               <p>Kdo je za ta amandma? <stage>(7 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Prehajamo na odločanje še o samem 40. členu.</p>
               <p>Kdo je za ta člen? <stage>(7 članov.)</stage> Kdo temu nasprotuje? <stage>(Nihče.)</stage></p>
               <p>Ugotavljam, da je tudi člen sprejet.</p>
               <p>Prehajamo še k 41. členu. Tudi tukaj je bil vložen amandma poslanski skupin SDS,
               NSi, SLS in DeSUS-a. Dajem v razpravo ta amandma. Ni razprave. Zaključujem razpravo.
               In dajem v odločanje ta amandma, ki se glasi: v drugem odstavku se črta beseda
               "lahko" in besedilo po predpisih, ki so veljali do uveljavitve tega zakona.</p>
               <p>Kdo je za ta predlog amandmaja? <stage>(7 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Prehajamo na odločanje o samem 41. členu.</p>
               <p>Kdo je za ta člen? <stage>(7 članov.)</stage> Je kdo proti? <stage>(Nihče.)</stage></p>
               <p>Člen je sprejet.</p>
               <p>Sedaj smo zaključili obravnavo o vseh členih h katerim so bili vloženi amandmaji.</p>
               <p>Prehajamo na obravnavo še o ostalih členih.</p>
               <p>Kdo želi besedo? Ja, gospod Tot.</p>
            </sp>
            <sp xml:id="SDT4-OZZ-Nujna-017-2008-05-15.sp77">

               <speaker>MARTIN TOTH:</speaker>

               <p>Gospod predsednik, se opravičujem, vem, da nimamo pravice vlagati amandmajev, ampak
               opozarjam samo na izvedljivost, na uporabnost zakona. Zakon pravi, da stopi v veljavo
               15. dan po objavi. Točno pod poglavje podjemnih pogodb pa ni mogoče izvajati dokler
               Vlada ne sprejme meril zagotavljanje delovnih obvez zdravnikov. Gospa ministrica je
               že sicer imenovala komisije, ki delajo na tem, ampak te komisije imajo rok<stage type="mag">(nadaljevanje)</stage> komisije, ki delajo na tem, ampak
               te komisije imajo rok, da določa normative do konec leta. Se pravi, izvedbo
               uresničevanja tega zakona bi bilo treba vezati na tisti datum oziroma 15 dni po
               tistem, ko bo Vlada s sklepom sprejela normative in določila normalno delo na
               ...<stage>/Nerazumljivo./</stage> zdravnikov. Zato mislim, da bi v 44. členu morali določiti to
               veljavnost in uporabnost zakona nekako ustrezno temu predpisu.</p>
            </sp>
            <sp xml:id="SDT4-OZZ-Nujna-017-2008-05-15.sp78">

               <speaker>PODPREDSEDNIK IVAN GRILL:</speaker>

               <p>Hvala lepa za to opozorilo. Predlagam, da potem v izogib morebitnim zapletom sedaj
               damo nek amandma odbora k temu členu, pa tudi če ne bo to dokončna rešitev bomo lahko
               to še vedno potem na sami seji Državnega zbora, ker bo člen odprt, imeli možnost
               zadevo pravilno oblikovati. Želi še kdo razpravljati? ...<stage>/Medsebojno dogovarjanje./</stage>
               Predlagam, da obravnavamo predlog amandmaja odbora, in sicer bi bil to amandma k 44.
               členu, ki se glasi takole: 44. člen se spremeni tako, da se glasi: "Ta zakon začne
               veljati 15 dan po objavi v Uradnem listu Republike Slovenije, določbe drugega do
               četrtega odstavka 26. člena tega zakona pa se začnejo uporabljati s 1.1.2009."
               ...<stage>/Medsebojno pogovarjanje./</stage> Prosim, da se prisluhne. K besedi se je prijavil gospod
               Prijatelj.</p>
            </sp>
            <sp xml:id="SDT4-OZZ-Nujna-017-2008-05-15.sp79">

               <speaker>SREČKO PRIJATELJ:</speaker>

               <p>Jaz predlagam, da si vzamete pavzo in da ...<stage>/Nerazumljivo./</stage> ta zakon do konca. Če bo
               taka praksa, da ga bomo pisali na sejah mislim, da ni dobro. Je pa dejstvo, da to
               tudi govori o neki kompetentnosti.</p>
            </sp>
            <sp xml:id="SDT4-OZZ-Nujna-017-2008-05-15.sp80">

               <speaker>PODPREDSEDNIK IVAN GRILL:</speaker>

               <p>Izvolite, gospod Kontič.</p>
            </sp>
            <sp xml:id="SDT4-OZZ-Nujna-017-2008-05-15.sp81">

               <speaker>BOJAN KONTIČ:</speaker>

               <p>Hvala lepa. Jaz bom ta amandma podprl. Ne zato, ker mislim, da je dober, ampak zato,
               da odpira možnost dopolnitve do seje Državnega zbora.</p>
            </sp>
            <sp xml:id="SDT4-OZZ-Nujna-017-2008-05-15.sp82">

               <speaker>PODPREDSEDNIK IVAN GRILL:</speaker>

               <p>Še gospod Gulič.</p>
            </sp>
            <sp xml:id="SDT4-OZZ-Nujna-017-2008-05-15.sp83">

               <speaker>ALEŠ GULIČ:</speaker>

               <p>Spoštovani in cenjeni! Jaz se tukaj pridružujem kolegu Srečku Prijatelju. Zadeva
               seveda <stage type="mag">(Nadaljevanje)</stage> govori o marsičem,
               predvsem o tem, že prej smo slišali v razpravi, da nekatere rešitve kakor so zapisane
               v predlogu zakona, so pod velikim vprašajem, ali bodo prinesle k rešitvi problema.
               Predlog nima za seboj niti analiz, ki bi govorile o učinkovitosti, storilnosti,
               obremenitvah, ampak vse je tako nekaj na splošno. Jaz o kompetentnosti ali
               nekompetentnosti kogarkoli tukaj ne bi sodil o tem, naj odločajo poslanci ali odbor,
               ampak jo kaže vsak sam. Kažejo tudi seveda njegovo delo, tudi kako razume javno
               zdravstvo, kako razume neko željo po urejenosti tega zdravstva in po tem koliko
               razume, da je tukaj vpletenih še kaj več partnerjev, kot pa samo FIDES in pa Vlada.
               Ampak o tem najbrž kdaj drugič na kakšnem drugem mestu. Ta člen bom sicer s težkim
               srcem podprl, ampak predvsem zato, da ostaja zadeva vendarle odprta in da jo uredite.
               Upam, da gospod Grill ne boste dali podjemnih pogodb k tem, da bodo to pisali v
               prostem času, naj kar med delovnim naredijo. Hvala lepa.</p>
            </sp>
            <sp xml:id="SDT4-OZZ-Nujna-017-2008-05-15.sp84">

               <speaker>PODPREDSEDNIK IVAN GRILL:</speaker>

               <p>Hvala lepa. Ker ni več želje po razpravi dajem ta predlog na glasovanje in
               opozarjam, da je to kot amandma odbora.</p>
               <p>Kdo je za takšen amandma? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanjem dajem še sam člen.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da ni več razprave tudi o ostalih členih, zato dajem še vse ostale člene
               na glasovanje.</p>
               <p>Kdo je za? ...<stage>/Oglašanje iz klopi./</stage> Gospod Gulič, žal, vas nisem opazil. <stage>(7 članov.)</stage>
               Je kdo proti? <stage>(Nihče.)</stage></p>
               <p>Ugotavljam, da je sprejeto.</p>
               <p>Vsi sprejeti amandmaji bodo le-ti vključeni v dopolnjen predlog zakona, ki bo
               sestavni del poročila. Poročevalec na seji Državnega zbora bo podpredsednik Ivan
               Grill.</p>
               <p>S tem zaključujem 1. točko dnevnega reda in tudi sejo.</p>
               <p>Hvala lepa vsem za udeležbo.</p>
               <stage type="time">(Seja je bila končana 15. maja 2008 ob 20.04 uri.)</stage>
            </sp>
         </div>
      </body>
   </text>
</TEI>
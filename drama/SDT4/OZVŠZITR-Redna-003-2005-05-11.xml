<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZVŠZITR-Redna-003-2005-05-11">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za visoko šolstvo znanost in tehnološki razvoj</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">C18FC978CB334DC7C1256FEB00421D3D</idno>
               <idno type="custom" subtype="day">4A896AA83146C243C125700600439322</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=4A896AA83146C243C125700600439322</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZVŠZITR-Redna-003-2005-05-11.OZVŠZITR" n="003">
               <name>Redna</name>
               <date when="2005-05-11"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZVŠZITR-Redna-003-2005-05-11.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZVŠZITR-Redna-003-2005-05-11.OZVŠZITR">
                        <orgName key="OZVŠZITR">Odbor za visoko šolstvo znanost in tehnološki razvoj</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA VISOKO ŠOLSTVO, ZNANOST IN TEHNOLOŠKI RAZVOJ</stage>
            <stage type="session">3. seja</stage>
            <stage type="date">(11. maj 2005)</stage>
            <stage type="chairman">Sejo je vodil Rudolf Moge, predsednik odbora. </stage>
            <stage type="time">Seja se je začela ob 10.10 uri.</stage>


            <sp xml:id="SDT4-OZVŠZITR-Redna-003-2005-05-11.sp1">

               <speaker>PREDSEDNIK RUDOLF MOGE:</speaker>

               <p>Pričenjam 3. redno sejo odbora državnega zbora Republike Slovenije za visoko
               šolstvo, znanost in tehnološki razvoj.</p>
               <p>Obveščen sem, da so se opravičili in se seje ne moreta udeležiti doktor Slavko Gaber
               in gospod Ljubo Germič. Namesto gospoda Jožefa Jerovška se bo pa seje udeležil gospod
               Černač. V naši sredi ga prav lepo pozdravljam, in mu želim uspešno delo.</p>
               <p>S sklicem ste prejeli tudi dnevni red. Ker do 12. ure včeraj nisem prejel nobenega
               dodatnega predloga, je dnevni red sprejet tako, kot sem ga določil. To je pa:</p>
               <p>1. predstavitev Univerze na Primorskem in aktualna problematika</p>
               <p>2. prenova Univerze na Primorskem po Bolonjskem procesu</p>
               <p>3. prostorska problematika Univerze na Primorskem.</p>
               <p>Ker so točke med seboj povezane, ne bom nikogar prekinjal, če bo hkrati, ko bo
               govoril, se dotaknil tudi drugih točk, tako da bi glede tega se dogovorili kot v
               Mariboru, ker so točke toliko povezane, da je debata odprta pri eni točki o vseh treh
               točkah.</p>
               <p>Spoštovani, moram vam povedati, da je odbor že obiskal Univerzo v Mariboru, kjer smo
               se seznanili z njenim delom, da smo danes, gospa rektorica, gostje pri vas. Hvala vam
               za povabilo, da ste odbor povabili na Univerzo na Primorskem, in da ste nas tudi
               sprejeli v tem imenitnem prostoru. Obiskali bomo še Univerzo v Ljubljani, in potem
               nekaj raziskovalnih zavodov v Republiki Sloveniji.</p>
               <p>Naš namen je bil, ker je pred odborom veliko nalog, da se z zainteresirano javnostjo
               in z izvajalci zakonodaje, ki jo sprejemamo, seznanimo, s kakšnimi problemi se
               soočajo in bomo te stvari poskušali stkati v zakonodajo, ki jo bomo sprejemali. Pred
               nami so velike naloge, saj bomo na novo sprejemali nacionalni program znanosti,
               nacionalni program visokega šolstva. Kot veste, je državni zbor pri nacionalnem
               programu visokega šolstva, ki ga je sprejel leta 2000, tudi opredelil, da se ustanovi
               Univerza na Primorskem, in je to bil nek temeljni akt za ustanovitev te univerze. Ker
               ste verjetno še mlajša univerza, se bolj soočate s problemi kot nekje univerze, ki so
               starejše. Hkrati pa te probleme bolj detektirate in tudi verjetno potrebujete več
               pomoči tudi od zunaj. Zaradi tega bo izredno zanimivo, in pričakujem tudi vaše
               sodelovanje, posebej pri sprejemanju nacionalnega programa visokega šolstva, za
               naslednje obdobje.</p>
               <p>Pred vami je, ker imate avtonomijo v kadrih, programih in v zadnjem času tudi pri
               financiranju, z odlokom vlade, da boste zelo vpeti v procese, ki bodo univerzo
               preoblikovali. Vi ste mladi in se hkrati tudi preoblikujete programsko v smislu
               bolonjskega procesa. In zaradi tega nas zanima kako doživljate te stvari. Po drugi
               strani se bomo pa kot odbor zagotovo soočili še leto s tem, da bomo glede na izvedbo
               bolonjskega procesa, kjer bo končni produkt, če uporabljam grdo besedo, študent, ki
               bo to končal, in mu univerza kot javni visokošolski zavod podeli naslov, bo verjetno
               tudi treba s temi rečmi tudi naslove nekako drugače poimenovati in jih približati
               Evropi, kot smo sedaj. Gre sedaj za prvo stopnjo, kjer vsi poznamo, za magisterij pa
               doktorat. Po novem bomo imeli prvo, drugo in tretjo stopnjo, in bo treba, kar bo
               seveda velik zalogaj, narediti to, da bodo naslovi, ki so jih ljudje dobili po starem
               izobraževalnem sistemu, ki ga sedaj izvajamo, primerljivi, oziroma pretopljivi s
               strani univerze na naslove, ki jih bodo dobili študentje po novem programu. Torej
               dela je več kot dovolj.</p>
               <p>Jaz se vam še enkrat iskreno zahvaljujem za to povabilo na Univerzo na Primorskem,
               in vam predajam besedo, gospa rektorica.</p>
               <p>Prej pa še samo dve opozorili. Ko bom nehal govoriti, se bom izklopil. Mi smo
               navajeni to. Kdor se pač hoče prijaviti, oziroma kdor bo imel besedo, se priklopi z
               gumbom, ki je popolnoma na desni strani te naprave. In druga stvar je, poskušali bi
               delo organizirati tako, da bi ta prvi del z vašo razlago, z našimi vprašanji,
               poskušali dokončani do 12. ure, potem ste nas povabili na en klepet ob prigrizku,
               kjer še lahko, kot v Mariboru, izmenjamo še določene stvari med seboj. In potem ob 1.
               uri, 1.10 bi se pa udeležili začetka seje senata Univerze na Primorskem.</p>
               <p>Izvolite gospa rektorica.</p>
            </sp>
            <sp xml:id="SDT4-OZVŠZITR-Redna-003-2005-05-11.sp2">

               <speaker>DR. LUCIJA ČOK:</speaker>

               <p>Spoštovani člani odbora državnega zbora! Rekla bi, da je danes za nas poseben dan,
               namreč minilo je res že dve leti in pol, od kar se je v državnem zboru zgodila
               Univerza. In v teh dveh letih in pol, kakorkoli ste bili seznanjeni s tem, kar se
               dogaja na tretji  mladi
               slovenski univerzi, vendar pa glede na to, da se, tako na evropskem, pravzaprav odru,
               kot domači sceni dogajajo stvari vsak dan, da gremo v smeri neke vrste prilagajanja
               širšemu evropskemu visokošolskemu prostoru, kot evropskemu skupnemu raziskovalnemu
               prostoru je prav, da si danes morda od bližje pogledamo kako Univerza na Primorskem
               deluje, koliko ima sama izzivov in možnosti, in koliko ima težav.</p>
               <p>To, kar je povedal gospod predsednik, seveda vse drži. Namreč tako nacionalna
               programa, ki sta v obnovi, kot zakonodaja, vendarle nikoli ni popolna. Vi veste, da
               je treba tako ali drugače zakone prirejati tudi razvoju, ki nastaja na določenem
               področju. Slišimo, da se bo spreminjal tudi zakon o visokem šolstvu, najmanj v enem
               členu, kjer ni natančneje določeno glede prehodov predvsem iz stare v novo situacijo.
               Mislim da tu je res neka vrzel takrat nastala. In drugače pa menimo, da se s tem
               zakonom v glavnem da delati v duhu Bologne. Če se pa bo izboljšal, bomo seveda
               zadovoljni.</p>
               <p>Pred nami je Bergen, in za nami seveda so drugi sestanki ministrski, ki bodo
               prinesli nekatera stališča širšega evropskega prostora. Jaz bi rada vas tudi
               seznanila, da je Univerza na Primorskem članica evropskega združenja univerz,
               enakopravna članica, ker se je lansko leto priključila s svojimi programi. In da
               poznamo kaj evropsko združenje univerz želi. To, da včasih v našem prostoru slišimo,
               da nekako so v Evropi nezadovoljni z Bologno, ni čisto res. Želela bi, da si tudi vi
               morda ogledate na spletnih straneh <q>"European Association of University"</q>, EUA, ki je
               kratica, kjer so stališča zadnjega srečanja, ko so izvolili novega predsednika
               evropske zveze univerz, gospoda Winklerja iz Dunaja, bilo zapisano, da ne odstopa
               Evropa od Bologne. Torej gre samo za izboljšave, ki jih je nujno potrebno
               storiti.</p>
               <p>Vse kar ste našteli, je tudi res gospod predsednik. Marsikateri zakon še ni popoln.
               Tako kot zakon o nazivih, tako kot merila o prehodih. In te upamo pričakovati čim
               prej.</p>
               <p>Jaz bi predlagala resnično, da morda grem skozi vse tri točke, potem pa bi
               predlagala, da se še nekaj oglasi naš prorektor za znanstveno-raziskovalno delo,
               doktor Milan Bufon, s kratkimi poudarki o našem raziskovanju, kjer seveda ponovno vas
               seznanjam, da smo edina univerza, ki vsebuje znanstveno-raziskovalne inštitute kot
               članice univerze. To je bilo doslej v Sloveniji prezrto, oziroma Inštitut Jožef
               Štefan je nekoč želel postati član Univerze v Ljubljani, vendar se niso nikoli
               dogovorili. Sedaj pa verjetno sploh ne želijo več. Tako da so se te stvari zelo
               različno gledale v tem prostoru. Pri nas teh težav ni, dva inštituta sta člana
               univerze. Zato bi samo par besed povedal doktor Bufon.</p>
               <p>O investicijah pa morda natančneje, ker tu bi pa res prosili, glede na temeljne
               razvojne programe, ki ste jih sprejeli v državnem zboru, da veste kako daleč je naš
               program. Pa še gospod glavni tajnik, Anton Baloh.</p>
               <p>Nato bi pa seveda v diskusiji, ki bi želela da je tudi z naše strani oplemenitena
               morda z videnji tistih, ki imajo največje težave na tem področju investicij, ali
               tistih, ki imajo vprašanja za vas glede zakonodaje, tudi z naše strani lahko
               postavili kakšno vprašanje.</p>
               <p>Če se sedaj limitiramo na prvi del za pol ure, mislim da bo dovolj časa, ali ne
               gospod predsednik? Za to mojo predstavitev, oziroma vsi trije, da bi v pol ure to
               predstavili.</p>
               <p>Jaz ne bi govorila o tem, kaj pravzaprav se je dogajalo v preteklosti. Vi ste dobili
               razvojni program Univerze na Primorskem, ki je bil sprejet v senatu. Upravni odbor ga
               bo obravnaval na naslednji seji. V razvojnem programu se nekako kaže pravzaprav
               struktura tega, kar smo želeli narediti, ko smo pravzaprav leta 1912 čakali Univerzo
               na Primorskem. Rekla bi, da nastajajo univerzitetne mreže, ki bodo v naslednjih
               desetletjih verjetno tudi v Sloveniji drugačne. Kot veste, skoraj 30 let se ni
               ustanovila nobena univerza v Sloveniji. Da smo ubranili pravzaprav inflacijo univerz,
               kot se je dogajalo v drugih državah, Slovaška, Češka, Poljska, ki morajo danes
               limitirati to mrežo, jo ožiti, združevati univerze. Celo Avstrija je morala
               združevati določene institucije, glede na to, da je bila preveč razdrobljena. Seveda
               to je bilo dolgo obdobje. Zato mislim da sedaj je to obdobje sproščeno in verjetno
               bodo nastajale nove univerze, bodisi privatne, ali tudi kakšna državna. Vendar je to
               stvar strategije, ki jo postavlja prav državni zbor, in vlada. In pričakujemo seveda,
               da bo rektorska konferenca, to je pač združenje treh univerz v Sloveniji, imela tudi
               besedo kadar se bodo te stvari oblikovale.</p>
               <p>Tako zgleda sedaj kar se tiče državnih univerz. Seveda to ne pomeni, da tu na obali,
               kjer smo pravzaprav nekako resnično v nekem privilegiranem  prostoru. Strateški prostor pa ne pomeni samo prostor
               ob morju, kot sem tu napisala, čeprav moram povedati, da so tisti, ki raziskujejo
               človeški kapital, kar nekajkrat ponovili, da je tu izredno veliko pozitivne energije,
               ni samo to. To je, da je to obmejno področje, je to edini del morja, ki ga Slovenija
               ima. Ima nekatere možnosti, da razvije resnično v teh prostorih, bodisi pogled na
               Magreb, na Sredozemlje, bodisi pogled na Srednjo Evropo in da je njena lega, tej
               univerzi bilo dano da ima izredno pomembno lego.</p>
               <p>Tu smo želeli na začetku pravzaprav narediti mrežno univerzo. Želeli smo narediti
               tako univerzo, ki bi pokrivala večji del Primorske. Izkristaliziralo se je tako, da
               pač Koper, Izola, Piran in Sežana so tudi stopili v samo ustanoviteljstvo kot lokalne
               skupnosti, so naši člani pri svetovalnem telesu upravnega odbora, da nekako v tem
               obalnem in kraškem področju se nekako razvija struktura te univerze. Pred nami je
               lizbonska in barcelonska strategija, ki resnično nalaga novim univerzam, da
               postavljajo neposredno povezavo z okoljem. In to smo poskušali, verjemite gospodje
               poslanci in poslanke, da je zakonodaja v Sloveniji največja pastorka kadar se lotevaš
               novosti. Če vam dam samo primer, da na primer se sprašujemo, ali sme gospodarstvo
               sploh sodelovati kot nek organ, ali sme lokalna skupnost sploh svetovati univerzi
               kako in kaj? Ker naša zakonodaja je v tem primeru zelo nedorečena. Namreč, če želiš,
               da se izmenjuje znanje, da je vzajemno učenje z okoljem in gospodarstvom, da se tu
               gospodarska zbornica ali obrtna zbornica, ali lokalne skupnosti na nek način vendarle
               pojavijo na univerzi in povedo. mi smo uporabniki vaših storitev. Tega naša
               zakonodaja pravzaprav skoraj ne omogoča.</p>
               <p>Tudi to, da je raziskovalno delo povezano s pedagoškim, je nekje vrzel naše
               zakonodaje. Pravzaprav imamo dva zakona. Po eni strani imamo zakon o raziskovalni
               dejavnosti, po drugi strani imamo zakon o visokem šolstvu. In čeprav moram reči, da
               sem botra zakonu o raziskovalni dejavnosti, je bilo zelo težko vnesti kakršenkoli
               člen, ki bi raziskovalne zavode prisilil, da bi sodelovali v pedagoškem procesu. Tako
               da je pri nas še vedo znanost nekako ločena od pedagoškega procesa, saj na univerzah
               najpogosteje so raziskovalci, v šesti petini raziskovalci, v resnici so pa pedagoški
               delavci. Kar je nenormalno, ker mislim, da raziskovalni delavec in pedagoški delavec
               sta lahko v eni celoti delavca univerze. In to poskušamo pri nas razviti.</p>
               <p>Pri nas imamo seveda članice, ki pokrivajo humanistične vede, menedžment, pedagoške
               vede, turizem in hotelirstvo, zdravstveno varstvo, naravoslovje, matematiko,
               računalništvo, informacijske komunikacijske tehnologije.</p>
               <p>Tukaj danes so med nami dekani teh ustanov. Jih prisrčno pozdravljam. Fakulteta za
               humanistične študije, bom kasneje predstavila vse posameznike tudi, in menedžment in
               pedagoška, so fakultete. To pomeni, da imajo univerzitetne programe, da imajo
               doktorate in magisterije. Visoka šola za zdravstvo Izola je ena od treh zdravstvenih
               šol v Sloveniji, ki ima evropski program, tak program, ki je evropsko preverljiv in
               primerljiv. Kot veste, je bila to ena od tudi pripomb takrat, ko smo pristopali v
               skupni visokošolski prostor, da moramo te programe urediti tako, da bo regulativa
               enaka kot v Evropi. Visoka šola za turizem, Turistica Portorož je v sodelovanju s
               članicami univerze ravnokar pripravila svoj prvi magisterij in obnavlja svoje
               programe. Vse članice obnavljajo svoje programe, če smo natančnejši.
               Znanstveno-raziskovalno središče in primorski inštitut za naravoslovje in tehnologijo
               sta dva raziskovalna zavoda članice univerze. Študentski domovi so tudi članica
               univerze. Torej kot vidite, imamo nekoliko drugačno strukturo od obeh ostalih
               univerz.</p>
               <p>Docent doktor Vesna Mikolič je danes z nami. Pri njih se izvajajo dodiplomski in
               podiplomski, magistrski in doktorski študij. Ravnokar imamo v obravnavi kar nekaj
               prenove teh programov. Mislim, po Bologni. Tako da bomo v jeseni že prvi paket teh
               programov lahko poslali v svet za visoko šolstvo, in upajmo, da bodo te stvari dovolj
               gladko tekle.</p>
               <p>Fakulteta za menedžment, tudi danes je z nami dekan, doktor Egon Žižmond, pa že ima
               prvi bolonjski program. Torej mi imamo tako bolonjski program, kot ga imata Univerza
               v Ljubljani in Univerza v Mariboru. Morda je res bilo takrat, da smo vsak nekaj dobili, ampak verjemite, ta
               program je tako pripravljen, vzorno pripravljen, da ni imel nobenih težav pri
               akreditaciji. Tako dodiplomski visoki, kot dodiplomski univerzitetni. Ostali so
               stari, vendar v obnavljanju. Tako podiplomski specialistični, ki ga pravzaprav ne bo
               več, vendar pa magistrski in doktorski bosta nova.</p>
               <p>Doktor Rado Pišot je danes odsoten, je pa zato tukaj prodekan, doktor Felda, ki ga
               pozdravljamo prav tako. Tu je pedagoška fakulteta prav ena prvih nastala v tem
               prostoru. Pozabila sem povedati, da je Fakulteta za humanistični študij nastala leta
               2000, kot samostojna, da je Fakulteta za menedžment ravnokar pred svojo deseto
               obletnico, medtem ko je Pedagoška fakulteta že blizu 30.-ih let kar obstoja v tem
               prostoru, ker je bila to prva dislocirana enota, ki je tudi ves čas delovala, nikoli
               ni bila ukinjena, ko so se dislocirane enote Pedagoške fakultete v Ljubljani
               ukinjale. Dovolj je bila močna, da je vselej ostajala. Ima predšolsko vzgojo
               strokovni program, razredni pouka, matematiko in računalništvo univerzitetni program.
               Podiplomski magistrski je v pripravi. In veliko ima programov izpopolnjevanja, ker
               veste da učitelji potrebujejo to. Bodisi za tiste, ki nimajo učiteljske izobrazbe,
               oziroma pedagoške da se lahko izpopolnjujejo, bodisi da so to vzgojiteljice
               predšolskih otrok v posebnih modulih, bodisi da so to učiteljice italijanščine v
               osnovni šoli.</p>
               <p>Visoka šola za turizem Portorož, pozdravljamo doktor Marijo Ovsenik, ki se nam je
               danes tudi pridružila, da se pogovori z vami, izvaja visoki strokovni program
               hotelirstvo. In ravnokar danes na senatu, upam, bomo potrdili magistrski program
               turizem, ki so ga predstavili v akreditacijo, in bo odšel na svet ...<stage>/Izklopljen
               mikrofon./</stage>...</p>
               <p>Visoka šola za zdravstvo Izola, mislim da se nam danes ni pridružila magistra Nadja
               Plazar. Mislim da je v tujini na eni konferenci. Kot sem vam že rekla, izvaja
               evropski program zdravstvene nege.</p>
               <p>Doktor Darko Darovec je direktor Znanstveno-raziskovalnega središča. Kot vidite, je
               to središče zelo močno. Verjetno bo doktor Bufon še povedal, da pokriva 80%
               raziskovalnega dela te univerze v teh sedmih inštitutih. Ima kar veliko število
               raziskovalcev.</p>
               <p>Vam je bilo predloženo kar nekaj dokumentov. In sicer o tem, kar sedaj govorim,
               imate najprej programe, ki so našteti po številu, torej kot vidite imamo skupaj
               visokošolski strokovni 4, univerzitetni 6, specialistični 3, magistrski 4 in
               doktorski 4. To je sedaj seštevek. Poleg tega so tudi našteti poimensko kateri so. Na
               naslednji strani, ja, da potem grem do končnih rezimejev, bi seveda poudarila, da
               doktor Ciril Zevnik je v.d. direktorja Inštituta za naravoslovje in tehnologijo, ki
               je ravnokar v restrukturiranju. Poskušamo ta inštitut postaviti na močnejše noge, ker
               je pač to težko postaviti inštitut za tehnologijo kadar so sredstva za laboratorije
               tako omejena, oziroma jih skoraj ni na naši univerzi.</p>
               <p>No, če povzamem, število študentov imate na naslednjo tabelici, in sicer število
               študentov v študijskem letu 2004/2005. Tukaj je še to tekoče leto. Kot vidite, imamo
               5338 študentov, 420 učiteljev in raziskovalcev. Število je večje, vendar pa govorimo
               o <q>"full-timerjih"</q>, ki seveda ne pokrivajo tako velikega števila.</p>
               <p>Imamo seveda, če sem prej govorila o znanstveno-raziskovalnem središču in inštitutu
               PINT, 84 raziskovalcev na teh inštitutih, ki so deloma tudi učitelji. Tako da je
               težko videti iz teh številk, ker se pokrivata, kot sem povedala, obe dejavnosti. Tako
               da nas je skupaj 535.</p>
               <p>V tem prostoru moram reči, da smo zelo iskani. Ni minil dan ali dva, ko so bili
               tukaj Mongolci. Prejšnji teden so bili tukaj Slovaki. Skratka ta gibanja, ki se v
               Evropi tako zelo občutijo, prihajajo predvsem iz Srednje Evrope. Te univerze zelo
               resno jemljejo povezovanje z Evropo in nekako vidijo pri nas neko privlačno možnost,
               da se z nami povežejo. Smo pa zelo trdno povezani v prostoru Alpe Jadran. Imamo
               sporazume, ki so že prešli v programe z univerzo v Vidmu, univerzo v Celovcu,
               univerzo v Benetkah in univerzo v Trstu. Ta četvorka z nami, pravzaprav nas je pet,
               zelo vztrajno dela skupaj, ker mi menimo,da je v tem prostoru zelo veliko možnosti.
               Seveda smo podpisali tudi ostale sporazume.</p>
               <p>Naši študentje se izmenjujejo v Erasmus projektu kar s 17. univerzami. Seveda te
               številke še niso velike. To gre za nekaj deset študentov. Nekaj deset učiteljev, ki
               se izmenjujejo, vendar iz dneva v dan, oziroma iz leta v leto to raste. Imamo prvi evropski program modul
               <q>"Jean Monet"</q>, ki se drugo leto že izvaja na Fakulteti za humanistiko. Jean Monet
               modul je pravzaprav evropske študije, evropskega prava in evropskega upravljanja, po
               imenu seveda ustanovitelja Evropske unije, Jean Moneta, je gostil kar nekaj zelo
               uglednih gostov. Če koga zanima, lahko postrežemo z imeni, od ambasadorjev, do
               pravzaprav uglednih funkcionarjev v Evropski uniji, ki so predavali našim študentom.</p>
               <p>Razvijamo prve module z univerzo v Vidmu na ravni evropskega prava. In tu poskušamo
               narediti prve <q>"joint degreeje, joint programe"</q>. Tu so razpisani tudi masterji na
               ravni Evropske unije. In seveda zelo težko je notri priti, ampak poskusili bomo.</p>
               <p>Kako pravzaprav funkcionira naša univerza? Tu je priložen še en dokument, na
               katerega bi vas opozorila. To je predzadnji dokument, ki se imenuje Sodelovanje
               univerze z okoljem. Nam je pač bilo lažje postaviti te vzmeti in vzvode sodelovanja z
               okoljem, ker smo bili novi, in nas ni utesnjevala neka stara struktura. Zato bi lahko
               rekla, da se program, ki ga izvajamo na ravni mednarodnih mrež, ravnokar začenja.
               Kandidiramo na regije znanja v povezavi med Hrvaško, Slovenijo in Italijo.
               Ustanavljajo se te regije. Ravnokar smo oddali kandidaturo. Podprle so nas vse
               primorske občine, se pravi tako kraške kot obalne, v tej kandidaturi, da stopimo v ta
               konzorcij v njihovem imenu.</p>
               <p>Interreg projektov imamo zelo veliko. Tukaj vas ne bi sedaj utrujala s številom.</p>
               <p>Center odličnosti smo prijavili. Žal zaradi mnogih administrativnih zapletov, ki jih
               verjetno vi najbolj poznate, ker so sredstva v sklade se vračala v letošnjem letu ali
               v lanskem, na koncu leta, prav zato, ker so nas administrativne ovire tu nekoliko
               prioškodovale, bom lahko rekla, ker je center odličnosti bil podpisan za zelo veliko
               vsoto iz gospodarstva. Gospodarstvo je bilo pripravljeno celo 90 milijonov najmanj
               vložiti v ta projekt, ampak žal nismo uspeli. Bomo ponovili kandidaturo. Ustanovili
               smo univerzitetni inkubator. Vse tri univerze imajo inkubator. Enega v Kopru, enega v
               Ljubljani, enega v Mariboru. Ti inkubatorji so pravzaprav namenjeni temu, da
               diplomanti in študentje, ki končujejo študij, poskušajo ustanavljati, učijo se
               ustanavljati svoja podjetja. Prenos znanja neposredno z lastno pobudo in
               ustvarjalnostjo.</p>
               <p>Zelo veliko imamo ciljnih raziskovalnih projektov. In z gospodarstvom sodelujemo
               predvsem na ravni sveta zaupnikov. Svet zaupnikov je zaenkrat samo svetovalno telo
               naše univerze. Kot sem prej ponovila, nas pravzaprav zakonodaja omejuje najbolj v
               tem, da bi lahko to bilo z neko veliko težo telo. Ta trenutek je 17 gospodarskih
               družb, lokalnih skupnosti in kulturnih ustanov članov sveta zaupnikov. Trije novi
               člani se ponujajo. To pomeni, da ti člani oblikujejo svoj predlog programa, ki ga
               predajo upravnemu odboru. V tem predlogu programov so neposredni projekti z
               gospodarstvom. In mislim, da je to tista oblika, ki jo terja lizbonska strategija.
               Univerzitetni inkubator, kot sem povedala, je začel delovati. Drugače pa naši
               študentje tako skozi neposredno prakso, skozi mentorje, zelo veliko naših članic tudi
               vabi ljudi iz gospodarstva in lokalnih skupnosti v sam proces.</p>
               <p>Za konec bi seveda tu samo naštela pravzaprav raziskovalna področja, ki bi kaj več
               res povedal še doktor Bufon, zato se tu ne bi ustavila. Povedala bi vam pač, da imamo
               na področju kulturnega in integracijskega stika, na področju Sredozemlja in srednje
               Slovenije biodiverzitete, kineziologije, informatizacije in menedžmenta, sodobnih
               metod poučevanja, tako uporabne matematike, kot tudi drugih metod, eksperimentalnih,
               in pa računalniških, temeljne programe raziskovanja na naši univerzi.</p>
               <p>To je pač ta prostor, v katerem naj se ta univerza razvija.</p>
               <p>Preden bi dala potem še besedo za doktorjem Bufonom tudi gospodu Balohu, bi povedala
               naslednje. Da imate zadnji dokument, ki ste si ga verjetno ogledali, s katerim je
               bilo jasno videno, da je v trenutku nastanka 2003, gospod Moge, bil sprejet temeljni
               razvojni program 2003-2008. Drži? Se ne motim? Tretji šolski tolar, nam takrat
               namenil 3 milijarde 862 milijonov. V ta prostor naj bi nastala po eni strani
               integrirana univerza v mestnem jedru, po drugi strani pa tudi kampusi. Računamo na
               kampus vsaj na Krasu in v Izoli. V Izoli je veliko možnosti, ker je lokalna občina
               Izola darovala zaenkrat 10 ali 12, se motim gospa županja, v tej vlogi? ...<stage>/Glas v
               ozadju./</stage>... Ja, 1000 kvadratnih metrov, temu namenjeno, da bi tu nastal kampus,
               predvsem namenjen naravoslovju. Mi smo začeli z nekaterimi gradnjami v samem mestnem
               jedru. Tu na trgu naj bi se nasproti pravzaprav lodže umestil rektorat in prva  fakulteta. Obnavljamo tretjo stavbo
               dijaškega doma. Predvsem smo začeli intenzivno s pristopom, da se uredi prostorska
               stiska turistike. Namreč turistika se je iz različnih razlogov znašla tako rekoč na
               cesti, takrat ko je Casino prodal stavbo, v kateri je bila, računajte, ravno tako,
               kot če bi vam pod nogami hišo podali, da nimate kje izvajati učnega procesa. Imamo
               seveda probleme, kako sploh graditi naprej področje tehnologije, področje
               naravoslovja, ki terja nekatere močnejše vložke. In tu je glavni moj apel, tako da ne
               bi se spuščala v posamezne gradnje, ker so tukaj predstavljene. Imate celo po letih,
               kako smo uresničevali šolski tolar. Vidite na koncu, zadnja alineja, da je vsako leto
               bila okrnjena ta zadeva nekoliko zaradi neuresničevanja prvih načrtov, ki jih postavi
               proračun.</p>
               <p>Eno samo veliko željo, ki bi seveda apelirala na vas. Prvič, v zvezi s tem
               problemom. Prvič, da bomo seveda reševali svoje strokovne probleme sami. S tem
               mislim, da smo se spopadli že od vsega začetka, ker smo trdoživi pionirji tega
               prostora. Ne moremo se spopasti s problemi, kadar nastajajo resne finančne omejitve.
               In če bo ta šolski tolar se tako zelo nižal, če se bo zgodilo, da ta univerza ne more
               pridobiti zakona o jamstvu države, pomeni da bo ta univerza resno ogrožena pri svojem
               nastanku že v samem začetku. Jaz vedno napišem, kadar govorim o tej univerzi, da pač
               v zibelko ji sojenice niso postavile daril. Mi smo začeli tako rekoč iz nič.</p>
               <p>Upali smo si iti v ta projekt tudi na tak način. Takrat seveda je šolski tolar močno
               obetal, da se to zgodi, da vendarle bodo sojenice nekaj tej univerzi dale. To pa ne
               bo dovolj. Zato sta obe univerzi dobili zakon o državnem poroštvu. Univerza na
               Primorskem je šele nastajala in tega zakona nima. Vendar resno mislimo, da boste
               morali razmisliti ob nastajanju zakonodaje, kako lahko same univerze poskrbijo s
               trgom, poskrbijo s svojim delom, poskrbijo s svojo ustvarjalno ponudbo na trgu
               znanja, da prispevajo za svoje gradnje. Če seveda jamstva države, poroštva države ni,
               je to nemogoče. Tudi zakonodaja tega ne dopušča.</p>
               <p>Torej glede na to, gospod predsednik, da boste verjetno zaključke potegnili tudi
               sami, bi jaz dala seveda vsakemu 5, ne več kot 5 do 10 minut.</p>
               <p>Prosim doktor Bufon in glavni tajnik, Anton Baloh, da bi še par besed povedali v
               zvezi z nadaljevanjem. Ali boste prišli sem? Ja.</p>
            </sp>
            <sp xml:id="SDT4-OZVŠZITR-Redna-003-2005-05-11.sp3">

               <speaker>DR. MILAN BUFON:</speaker>

               <p>Hvala lepa za besedo. Jaz bi zelo na kratko skušal to predstaviti, čeprav seveda se
               ne morem izogniti začetku, ko govorimo o raziskovalnem delu in naših poizkusih.</p>
               <p>Aja, jaz sem, se opravičujem, Milan Bufon in nekako skrbim na univerzi za
               znanstveno-raziskovalno delo, kot prorektor te univerze.</p>
               <p>No, kot rečeno, se v naših poizkusih, da pravzaprav reintegriramo
               znanstveno-raziskovalno delo s pedagoškim delom, soočamo pravzaprav z glavnimi
               smernicami, z glavnimi problemi, ki jih vključujeta oba velika procesa, bolonjski
               proces in lizbonska strategija, pravzaprav, ki sta v izvoru in predstavljata na nek
               način tudi končni cilj tega prestrukturiranja evropskega prostora na tem področju.</p>
               <p>Tukaj se soočamo s težavami, ki so pravzaprav težave vseh pri tem. In v določenem
               pogledu imamo mi neko prednost, kot mlada univerza se lažje prilagajamo v tem
               kontekstu, po drugi strani pa seveda imamo določene težave, ki izhajajo zlasti iz
               določene dediščine, ki je pač nimamo, za razliko od ostalih univerz, ki se
               vključujejo v ta program.</p>
               <p>Težave, se pravi glavne vsebine, s katerimi se soočamo, zadevajo predvsem veliko
               potrebo po, kot rečeno, internacionalizaciji študija, odpiranja v širši evropski
               kontekst in seveda vključevanje v tem smislu tudi raziskovalnega dela, ki se vrača na
               univerze, povsod, ne samo pri nas v Sloveniji. In v tem smislu tudi odpiranje v širši
               družbeni kontekst, kot je bilo rečeno. Povezave predvsem z gospodarstvom, se pravi
               implementacija univerze tudi iz vidika njene razvojne funkcije v tem okolju. Jasno pa
               moramo tudi biti v določeni meri kritični, kot so bile tudi druge univerze do teh
               procesov, v tem smislu, da ne smemo razumeti tudi lizbonske strategije kot, sedaj
               samo v banalnem smislu, da bo univerza delala samo za gospodarstvo, ali da bo imela
               izrecno ali izključno aplikativne namene. Pač evropski izobraževalni, visokošolski
               univerzitetni prostor je pač specifičen v tem, kar daje neko dodatno vrednost v
               evropskem prostoru ravno v tem, da omogoča tudi širino v tem izobraževanju, da
               poglablja vprašanja, da išče interdisciplinarne rešitve. In v tem smislu je verjetno
               že apriori drugačen od recimo ameriškega modela, ki se ga včasih skuša banalno
               aplicirati v evropski prostor.</p>
               <p>V tem smislu smo gotovo v teh procesih zavedamo tudi specifike evropskega prostora
               in v tem smislu je naša specifika tudi kot obmejnega, mlade univerze ob meji, tudi v
               tem smislu, da zna gojiti tudi 
               družboslovne, oziroma humanistične vidike vzporedno z drugimi vidiki, ki so včasih
               nekoliko, kot rečeno, banalno, med navednicami, privilegirajo. V tem trenutku je
               morda v Sloveniji, če govorimo recimo o nacionalnem razvojnem programu raziskovalnem,
               smo bili v tem pogledu v nekem smislu kritični do tega, da se nekako apriori
               privilegirajo določena področja, ki so izrazito aplikativna, nad drugimi.</p>
               <p>Seveda vprašanja, ki se tukaj odpirajo, so gotovo vprašanja ustreznega financiranja
               univerze, ustreznega povezovanja tudi zakonodaje, ki je gotovo v Sloveniji še vedno,
               kot je bilo poudarjeno, drugačna na visokošolskem, se pravi pedagoškem, in drugačna
               na raziskovalnem področju. Kar zadeva, seveda to predstavlja težave za univerze, ko
               želijo to povezati in imeti enotno, enovito pod svojo streho, zadeva vprašanja, ki
               seveda gredo v to smer, da mora univerza zagotavljati širino, povečati, se pravi
               odgovarjati na širše potrebe po izobraževanju, hkrati pa se specializirati,
               poglabljati v določene probleme, iskati, kot rečeno, ne samo disciplinarne, ampak
               tudi interdisciplinarne in širše, mednarodno vpete odgovore na določena skupna
               vprašanja, ki se pojavljajo.</p>
               <p>Zaradi tega je tudi en pomemben element recimo tudi ustrezna evalvacija, ki jo
               želimo tudi razvijati. Smo, v tem pogledu se lahko morda pohvalimo, med pionirji, se
               pravi med prvimi univerzami, ki ravno v tem procesu evalvacije želi obe ti področju,
               raziskovalno in pedagoško vključiti kot enoto, kar veste, da ima verjetno marsikje
               drugje se s tem srečujejo s precejšnjimi težavami pri tem vprašanju. In tudi tukaj
               moramo biti kritični do sistema evalvacije, ki se je nekako razvil v Sloveniji v
               zadnjem trenutku, ki se po našem mišljenju zdi malo preveč, verjetno deluje po
               določenih avtomatizmih, in je po našem mišljenju neustrezen za vse te vsebine, ki smo
               jih tudi prej nakazali.</p>
               <p>No, kar se tiče samega raziskovalnega dela, da ne bom predolg, ker pač imam samo 5
               minut, kot rečeno, ste dobili v tabelah tudi nek prerez tega, kaj imamo v tem
               trenutku na raziskovalne področju, na Univerzi na Primorskem, ki je, kot rečeno, mala
               univerza, mlada univerza, in tudi če gledamo v absolutnih številih, tudi na
               raziskovalnem področju relativno skromna, če primerjamo z drugimi velikimi
               raziskovalnimi enotami. Je pa vendarle res, da je med vsemi institucijami, univerzami
               v Sloveniji tista, ki dosega na teh področjih relativno najboljši rezultat, oziroma
               največjo dinamiko rast. To je seveda pozitivno po eni strani, po drugi strani pa nas
               spet nekako penalizira, ker to dinamiko rasti zaradi sistema financiranja, kot
               rečeno, ki je po dediščini nekako nemogoče, da bi ustrezno lahko ta razvoj, to
               dinamiko potem tudi podprli na finančni podlagi.</p>
               <p>Kot vidite iz teh rezultatov, smo samo v lanskem letu doživeli kar 70% rast v
               številu raziskovalnih ur, kar je izredno visoka rast, če primerjamo z drugimi, ki
               beležijo določeno stagnacijo. In tudi vidite, da imamo znotraj te rasti v smislu teh
               prioritet, ki smo jih tudi razvili, določen večji poudarek k razvoju tistega
               področja, ki ga imamo do sedaj slabše razvitega, ker pač temelji ta univerza trenutno
               še vedno bolj na družboslovno-humanistični plati, in nam primanjkuje ravno ta
               naravoslovno-tehnološka plat. In vidite, če pogledate to drugo tabelo po delitvi na
               raziskovalne ure, po področjih, da so ravno te prvi dve, se pravi
               naravoslovno-matematične vede in tehnične vede tiste, ki so doživele skoraj da 100%
               rast, pa je absolutna prioriteta, ki jo dajemo temu področju, tudi vidiki nastajanja
               razvoja nove fakultete, ki naj bi bila ravno, se specializira za to področje. Čeprav
               seveda znotraj tega obsega raziskovalnih ur je humanistično področje, ima približno,
               skoraj da še vedno polovico celotnih raziskovalnih ur. Kar seveda ni za nas
               negativno, kot rečeno, ker dejansko želimo in vidimo v tej širini, se pravi da se
               iščemo nekako odgovore na vse te izzive, ki jih imamo pred seboj v razvojnem pogledu,
               v poglabljanju teh vprašanj, tudi v tem, da se povezuje različna področja, različne
               discipline in skupaj išče določene odgovore. Zato tudi iskanje mednarodnih
               sporazumov, skupni programi. In mislim da ima predvsem ta univerza ambicijo, če
               gledamo v regionalnem smislu, povezovanja, mednarodnega povezovanja, interes, da
               razvija specialna področja, ki so zlasti mediteranskih problematik, preiskovanih, in
               drugih vsebinskih študijskih problematik. Ampak tudi še, bi to poudaril, območje, ki
               ga velikokrat zelo zanemarimo je območje jugovzhodne Evrope, za katerega pričakujejo,
               verjetno tudi v Evropski uniji, da bo Slovenija se aktivneje vključevala v
               odkrivanje, v spoznavanje, v raziskovanje tega  okolja. In mislim da bi lahko tukaj Slovenija
               prispevala k temu, da bi se oblikovala neka enota, kjer bi se te vezi, ti stiki z
               ustrezno politiko, tudi štipendijsko, ustrezneje razvijali s tem področjem.</p>
               <p>Hvala lepa. ...<stage>/Izključen mikrofon./</stage>...</p>
            </sp>
            <sp xml:id="SDT4-OZVŠZITR-Redna-003-2005-05-11.sp4">

               <speaker>PREDSEDNIK RUDOLF MOGE:</speaker>

               <p>Lepo prosim če... Bo šlo?</p>
            </sp>
            <sp xml:id="SDT4-OZVŠZITR-Redna-003-2005-05-11.sp5">

               <speaker>ANTON BALOH:</speaker>

               <p>Hvala za besedo. Anton Baloh, glavni tajnih Univerze na Primorskem.</p>
               <p>Jaz bi mogoče samo malo bolj plastično ali pa malo bolj nazorno v številkah
               opredelil tisto, kar je že rektorica prej povedala.</p>
               <p>Eden od pomembnih in mogoče največjih problemov Univerze na Primorskem, mlade
               univerze, je ravno njena prostorska umestitev, oziroma problem prostorov. In moram
               povedati, da jih skušamo v tem obdobju zelo intenzivno reševati, kar nam v nekaterih
               primerih tudi uspeva. Vendar trenutna situacija, ki jo sedaj lahko vidimo, je
               naslednja. Fakulteta za humanistične študije najema prostore Pošte Slovenije in
               Gledališča Koper. Fakulteta za menedžment ima brezplačno uporabo prostorov Dijaškega
               doma Koper, še vedno ni to naša lastnina. In pa najem prostorov za njene dislocirane
               enote. Pedagoška fakulteta Koper ravno tako brezplačno uporablja prostore Dijaškega
               doma Koper, pa tudi delni najem je pri njej. Visoka šola za zdravstvo Izola je edina,
               ki bo v zelo kratkem času, mislim da že v naslednjem mesecu, zaključila investicijo,
               in bo tako pridobila svoje lastne prostore. Zaenkrat je še vedno delni najemnik
               prostorov Mestne občine Koper. Visoka šola za turizem, Turistica Portorož, najema
               prostore Avditorija Portorož. Znanstveno-raziskovalno središče je v eni tretjini pri
               svojih lastnih prostorih, dve tretjini pa najema tudi v Slovenji, mislim v
               dislociranih enotah. Primorski inštitut za naravoslovje in tehnologijo živi v najetih
               prostorih Banke Koper. Študentski domovi imajo lastni prostor v Korotanu, ki smo ga
               dobili z odlokom o spremembah odloka o ustanovitvi Primorske v lanskem letu, poleti.
               Sicer pa najema nekaj prostorov z Mestne občine Koper za njeno upravo. Rektorat
               najema prostore Mestne občine Koper.</p>
               <p>Torej, če vam je slika jasna, in mislim, da je to eden od tistih podatkov, ki ga
               lahko res nesete s seboj, niti ena od naših članic nima urejenih prostorskih pogojev.
               In vsi nekaj najemamo.</p>
               <p>Znesek, ki je temu najemu namenjen, je letno za 2004 znašal 6,97 milijona tolarjev.
               Skupno, mesečno no, 6,97 milijona tolarjev. Skupno je to približno 83 milijonov
               tolarjev najemnin za Univerzo na Primorskem v letu 2004.</p>
               <p>Letos se je, kljub temu, da smo racionalizirali zadevo in si najeli prostore, ki so
               bili nekoliko cenejši, ta strošek še povečal. In sedaj trenutno plačujemo, v mesecu
               marcu smo plačali 7 milijonov 330 tisoč tolarjev najemnin. Jaz mislim, da je to
               podatek, ki vam lahko pove, v kakšni situaciji v tem trenutku smo.</p>
               <p>Rektorica je prej omenila kje so tisti viri, ki jih vidimo v bodoče. In bi jih še
               enkrat opredelil. Če se bo postavka Novi strukturni in investicijski programi v
               visokem šolstvu zmanjševala, tako kot se je do letos zmanjševala, potem vidimo resno
               ogroženost našega investicijskega načrta do leta 2008. Zakona o poroštvu še nimamo.
               Ostali dve univerzi in pa Študentska organizacija Slovenije ga imajo, mi smo brez, in
               v tem trenutku ne moremo najemati kreditov, čeprav za določene projekte nameravamo to
               iz svojih lastnih sredstev, lastnih sredstev članic govorim, to tudi storiti. Vendar
               nam je to onemogočeno.</p>
               <p>Projekt prenove študentskih bivalnih zmogljivosti v Sloveniji do leta 2009
               predvideva 170 postelj, študentskih, pri nas, na Primorskem. Tudi to ni ne vem
               kolikšna količina bivalnih prostorov za študente, vendar bi omililo in na nek način
               rešilo ta prostorski problem študentskega bivanja. Zaenkrat sta Maribor in Ljubljana
               bila deležna tega, naslednji smo najbrž mi. In po besedah, v naslednjih letih in po
               projektih, bi najbrž to tudi morali pridobiti.</p>
               <p>Če se še na koncu dotaknemo tistih investicij, ki so opredeljene tudi v tabeli, ki
               vam je priložena, in samo na kratko preletimo to, kar je bistvenega, naj povem, da je
               sedaj v teku ena največjih investicij sredi Kopra v starem mestnem jedru, in to je
               obnova gradnje Armerije Foresterije <stage>(?)</stage> to je ta stavba, ki gleda na Titov trg, in
               košček stavbe, ki se drži Pretorske palače, kjer bi naj umestili za približno
               milijardo in pol tolarjev vrednosti Fakulteto za humanistične študije, in pa
               rektorat. Seveda gradnja v mestnem jedru zahteva dodatne angažmaje. Je spomeniško
               zaščitena, in imamo kar precej problemov že pri pridobivanju projektne dokumentacije in gradbenega dovoljenja,
               kaj šele naprej.</p>
               <p>Potem je za leto 2005 ena od večjih investicij tudi obnova stavbe za potrebe
               Pedagoške fakultete in pa Fakultete za menedžment. To je stavba, ki je tudi starejša
               in leži ob Dijaškem domu Koper. Seveda jo moramo še dobiti v lastništvo. Tukaj je
               država tista, vlada tista, ki bi morala to urediti. Zaprosili smo za vse te zadeve,
               vendar se stvari počasi odvijajo. Kljub temu pridobivamo gradbeno dokumentacijo in je
               v planu za letos, da se investicija začne, izvede vsaj v tistem večjem delu, in se
               2006 tudi zaključi.</p>
               <p>Kot sem povedal, Visoka šola za zdravstvo ima letos zaključeno investicijo, s tem da
               se še dokončuje, in se bo v zelo kratkem času dokončala montaža, dobava opreme, to se
               pravi opremljenost prostorov. S tem se bodo zagotovili vsi pogoji za to, da se
               izobraževalni proces tam tudi začne.</p>
               <p>Ena od investicij, ki bo prvič vstopila v izolski prostor je tudi obnova stavbe na
               drevoredu 1. maja, kjer bomo locirali center za jezike in medkulturno komunikacijo
               univerze. Zadeva bo uporabljena tako s strani javnosti, kot vsake članice Univerze na
               Primorskem, in je to ena sinergična točka. In prva investicija, ki se bo v letu, ki
               se bo v Izoli tudi izvajala.</p>
               <p>No, ena od močnih stvari, ki jih letos predvidevamo je tudi gradnja Turistice na
               območju Korotana v Portorožu. To bo tudi investicija, ki je težka približno
               milijardo, in se bo v naslednjih dveh letih zaključila. Smo pa v fazi pridobivanja
               gradbenega dovoljenja.</p>
               <p>Tule imate, v teh črnih, v zadnji rubriki, v teh črnih številkah, prikazano, kako se
               je izvajala korekcija TRP-ja in kaj pomeni vsakoletno manjšanje stroškov za nas.
               Zadeve niso rožnate, ker že vsaka investicija kvečjemu nekaj procentov več pomeni,
               nikakor pa ne manj. In smo prisiljeni iskati druge vire. Še pri tej tabelici bi se za
               trenutek ustavil, in potem tudi zaključil ta svoj del. Torej UP Turistica, to je ta
               gradnja v Portorožu, na območju Korotana. Na Turistici so pripravljeni tudi sami
               sofinancirati, zato je to v posebni tabeli. Fakulteta za menedžment si kar nekaj časa
               skupaj z nami in tudi na priporočilo Mestne občine Koper prizadeva pridobiti
               sreditski <stage>(?)</stage> samostan Koper, to je ta stara porodnišnica, bolnica v Kopru, kjer bi
               umestili svoje programe. S tem bi se rešila tudi najbrž situacija Pedagoške
               fakultete, ki sedaj sobivata v prostorih dijaškega doma. No, tukaj bo najbrž dekan še
               kaj povedal.</p>
               <p>Rektorica pa je omenila, da je eden od tistih prvih poskusov ustanavljanja in
               gradnje nekega kampusa zelo možna v Izoli. In to informacijo ste že prej dobili, zato
               jaz ne bi sedaj temu kaj dosti dodal. Seveda se pa ta gradnja v Izoli, kampusa v
               Livadah, predvideva fazno in počasi, ne v celoti. Torej v letih do 2009 in čez, bi se
               potem kampus v celoti lahko zgradil.</p>
               <p>Toliko iz moje strani. Še enkrat, situacija kar se tiče investicij na Univerzi na
               Primorskem je resnično pereča.</p>
            </sp>
            <sp xml:id="SDT4-OZVŠZITR-Redna-003-2005-05-11.sp6">

               <speaker>PREDSEDNIK RUDOLF MOGE:</speaker>

               <p>Hvala lepa za to uvodno predstavitev. Toliko da ne bi več preveč časa uporabili na
               investicijah, je treba povedati, da je Slovenija edina izmed držav v tranziciji, ki
               je s posebnim zakonom zagotovila sredstva za izgradnjo šolskega prostora, edina. In
               da je ta zakona, ki ste ga še vi, spoštovana rektorica, kot ministrica sprejeli,
               torej tretji šolski tolar, ima okoli 167 milijard denarja. Od tega okoli 80 milijard
               za izgradnjo šolskega prostora, in v njem so členi napisani tako, da zakon ni
               zabetoniran, ampak lahko vlada, oziroma ministrstvo, pridobi nove projekte in lahko
               tudi spremeni zneske, ki so bili v zakonu.</p>
               <p>Mi vas bomo vsekakor ob proračunu, ko ga bomo obravnavali, povabili. Ob proračunu bo
               razgrnjena tudi vsa problematika s področja investicij na visokem šolstvu, in seveda
               bomo poskušali najti nek konsenz med razpoložljivimi sredstvi in vašimi potrebami.</p>
               <p>Mene pa zanima še samo naslednje, preden dam vsem ostalim besedo. Pričakoval sem, da
               boste kaj rekli kot mlada univerza o tem, da v Sloveniji, kjer sedaj pač vlada tržno
               gospodarstvo, nastopa neka konkurenca med javnim sektorjem in med privatnim
               sektorjem. Mi smo takrat, ko smo pisali krstni list za Univerzo na Primorskem, nekako
               vsi želeli, da bi celotna Primorska, od Gorice do vsega, pridobila univerzo, ne pa da
               se je nekako teritorij, kjer so visoke šole Univerze na Primorskem, zožil na en ozek
               krog, medtem ko pa v Novi Gorici nastopa, pod narekovaji rečeno, privaten kampus. In
               seveda sedaj država, ki daje denar, bo zagotovo in dovolj velike koncesije privatnemu
               kampusu, bo zagotovo ustvarila neenakomerne pogoje razvoja in pri tem. Zanima me vaše
               gledišče, kje je bil na splošno uveljavljen princip enega ...<stage>/Nerazumljivo./</stage>...
               približno ena univerza. Mi jih imamo sedaj že 3. Na pobudo Nove Gorice poskušamo
               govoriti že o četrti univerzi. Pri tem je pa treba povedati, da je ustanovitev
               univerze, ne samo prvovrstno politično vprašanje, nosi tudi velik razvoj kraja kjer
               je, in seveda so kraji še v Sloveniji, kot je Novo mesto, kot je Prekmurje z Mursko
               Soboto, da še ostalih ne naštevam. In bi vsi želeli potem pridobiti svojo univerzo,
               če se nekje prepusti določena merila. In me zanima vaše gledišče Univerze na
               Primorskem o tem, kaj menite o širjenju iz univerze kot institucije na slovenskem
                  prostoru?
               </p>
            </sp>
            <sp xml:id="SDT4-OZVŠZITR-Redna-003-2005-05-11.sp7">

               <speaker>DR. LUCIJA ČOK:</speaker>

               <p>Hvala, gospod predsednik, da ste mi dali najprej besedo. Seveda lahko tudi drugi naši
               predstavniki svoje povedo. Jaz bi povedala to, kar pravzaprav je nekako usklajeno na
               ravni rektorske konference.</p>
               <p>Rektorska konferenca načeloma ni nikoli nasprotovala širjenju mreže, odkar je bila
               sprejeta tretja univerza. Mislim, da ko je nastala tretja univerza, je rektorska
               konferenca dobila pravi pomen, kajti prej sta bili samo dve univerzi. Je pa res, da
               nastajajo poleg javnih tudi privatne univerze. Javne univerze so nastajale s težavo.
               Veste sami, ker ste bili v državnem zboru nekateri, da smo mi deset oziroma petnajst
               let prepričevali prostor, da nastane tretja državna univerza.</p>
               <p>Privatne univerze nastajajo na osnovi tržnih zakonitosti, in to je prav. In tudi ni
               prav, da bi zavirali nastajanje privatnih univerz. Mislim, da če to pokrivajo tiste
               niše, ki jih državne univerze ne zmorejo ali ne morejo pokrivati, da je prav, da
               nastanejo. Seveda pa mora biti v prostoru neka, bi rekla, fair play, če temu rečemo,
               med vsemi udeleženci. Mi smo želeli v aprilu sklicati rektorsko konferenco glede na
               to, da smo vsi pravzaprav, oba rektorja, jaz pa rektor Mencinger, svetu za visoko
               šolstvo pisali pisma, neka pisma smo pisali. To, kar je pisal dr. Mencinger, je bilo
               objavljeno. Jaz sem pa pisala samo eno stvar. Namreč, resno ugovarjam, da komisijo,
               ki bo oblikovala mrežo novih univerz oziroma bo oblikovala univerzitetno mrežo v
               Sloveniji, vodi človek, ki sam sebi dela univerzo. Mislim, da je v tem prostoru
               rektorska konferenca prva poklicana, da sodeluje pri oblikovanju mreže, ker pokriva
               97% študijske populacije. Torej tisti, ki pokriva 3% študijske populacije, si ne more
               delati v neki komisiji, ki je vladna, ki je državna, po svoji meri univerzo. In upam,
               da bo svet za visoko šolstvo to upošteval. Namreč, privatne univerze so
               koncesionirane in tu je veliko nenormiranega oziroma zakonskega prostora, ki ni
               kontroliran. Vam povem samo primer. Univerza, ki nastaja v Novi Gorici, ima
               slovenistiko, tako kot jo ima univerza na Primorskem. Slovenistika univerze na
               Primorskem je plačana po prvi kategoriji, to se pravi, da ima najmanj sredstev na
               študenta. Politehnika v Novi Gorici ima plačano slovenistiko, kot če bi bil to
               program strojne fakultete. To se pravi, da ima trikrat več na študenta sredstev za
               isti program. Ker je to privatna univerza, ker je to v našem zakonu nedorečeno, je
               pravzaprav veliko prostora za nenormirane dejavnosti.</p>
               <p>Zato pričakujemo, da bo tako državni zbor kot vlada uredila mrežo univerz na
               enakovredni ravni, da bomo vsi partnerji, ki bomo delovali v tem prostoru,
               enakovredno zastopani. To je seveda gledanje, recimo, ki prihaja iz rektorske
               konference. Če ima pa še kdo kakšno mnenje, bi prosila.</p>
            </sp>
            <sp xml:id="SDT4-OZVŠZITR-Redna-003-2005-05-11.sp8">

               <speaker>PREDSEDNIK RUDOLF MOGE:</speaker>

               <p>Hvala lepa. Dr. Žižmond, izvolite.</p>
            </sp>
            <sp xml:id="SDT4-OZVŠZITR-Redna-003-2005-05-11.sp9">

               <speaker>DR. EGON ŽIŽMOND:</speaker>

               <p>Hvala lepa. Egon Žižmond je moje ime in sem dekan fakultete za menedžment. Dodal bi
               nekaj k temu, kar je začela govoriti gospa rektorica, namreč o vplivanju univerze na
               Primorskem na celoten slovenski prostor.</p>
               <p>Povedal bi to, da fakulteta za menedžment ima svoje dislocirane enote, tako
               imenovane, po Sloveniji, v Novi Gorici, v Škofji Loki in v Celju. To se je začelo kot
               izredni študij, potem kot podiplomski študij v Škofji Loki in Celju. In letos prvič
               bomo izvajali tudi redni študij v Celju, na našem študijskem središču, in sicer
               programe prve stopnje, nove programe prve stopnje, torej bolonjske, tako visokošolski
               strokovni kot tudi univerzitetni. Na ta način želimo te prostore pokrivati, še
               posebej prostor v Celju, ki je pomemben prostor in še nima svojega visokošolskega
               oziroma univerzitetnega središča. To je ena stvar, ki bi jo rad povedal.</p>
               <p>Druga stvar je, da se fakulteta za menedžment izredno hitro razvija. Da imamo letos
               okrog 2.500 študentov, od tega 600 podiplomskih študentov. Zelo velik interes je za
               vpis, tako da smo morali letos omejiti vpis tudi na podiplomske programe. Hkrati s
               povečevanjem števila študentov in velikega interesa se povečuje tudi število
               učiteljev in sodelavcev. Trenutno nas je 90, plus 30 v strokovnih službah, dosegamo
               rast 20% letno na področju zaposlovanja. In v maju letos smo dali razpis za nova
               delovna mesta učiteljev in sodelavcev. In moram reči, da je bil izražen velikanski
               interes, več kot 100 prijav smo dobili na razpis. Zaradi tega je še bolj pomembno to,
               da se skuša rešiti prostorski problem fakultete, o čemer smo že prej govorili. Gospod
               glavni tajnik je omenil, da ima fakulteta za menedžment velik interes obnoviti in
               dobiti, da tako rečem, Servitski samostan, to pomeni, staro porodnišnico v Kopru, ki
                   je kulturni spomenik in ga
               upravlja ministrstvo za kulturo, ki je že začelo pogovore z univerzo na Primorskem.
               Izdelan je že idejni načrt umestitve fakultete v ta samostan. Moram reči, da je ta
               idejni načrt plačala fakulteta sama. Izdelan je tudi konzervatorski program. Tudi
               mestna občina Koper je dala pobudo za prenos pravice upravljanja na univerzo na
               Primorskem. In tudi ministrstvo za kulturo je podprlo ta predlog in predlaga, da se
               upravljanje prenese na ministrstvo za visoko šolstvo, znanost in tehnologijo in da se
               da v uporabo univerzi na Primorskem, mislim, da za 99 let. Fakulteta za menedžment je
               vsekakor zelo, zelo zainteresirana za to investicijo. Pripravljena je tudi
               sofinancirati to gradnjo, seveda so pa potrebna dodatna sredstva, ki bi jih
               potrebovali od države. Hvala lepa.</p>
            </sp>
            <sp xml:id="SDT4-OZVŠZITR-Redna-003-2005-05-11.sp10">

               <speaker>PREDSEDNIK RUDOLF MOGE:</speaker>

               <p>Hvala, dr. Žižmond. Želi še kdo besedo? Izvolite.</p>
            </sp>
            <sp xml:id="SDT4-OZVŠZITR-Redna-003-2005-05-11.sp11">

               <speaker>GOSPA_____:</speaker>

               <p>Prav na to vaše vprašanje, kako z razvojem univerz, ki niso državne v Sloveniji, bi
               rada rekla nekaj besed. Začela bom pač na začetku, pri naši stiski.</p>
               <p>Mi smo edina visokošolska institucija za razvoj turizma v Sloveniji oziroma za
               razvoj turističnih kadrov in delujemo zaenkrat v visokošolski smeri samo, samo kot
               visoka šola. Imamo pa pripravljene programe tudi za dodiplomski študij na fakultetni
               ravni in pa, kot je gospa rektorica rekla, prijavili smo zdajle v potrditev prvi
               podiplomski program. Naš največji problem ni sprejemanje v gospodarstvu. Vemo, da
               gospodarstvo naše kadre rabi, saj je povprečje izobrazbe v turizmu, kot veste, nižje
               kot v gradbeništvu, kar kliče po novih kadrih. Pač pa je naš problem bivanje, nimamo
               svojih pogojev. Vsako leto plačamo 22 milijonov za najemnine in ta denar seveda gre,
               kar se formalno ne reče, je pa resnica, iz izrednega študija, tako da sofinanciramo
               redni študij. Imamo vpisanih 750 študentov redno, približno dvakrat toliko imamo
               izrednega študija. Interes je ogromen. Imamo dvoje lokacij, še v Ljubljani in v
               Radencih.</p>
               <p>No, in zdaj bi rada prešla k temu najpomembnejšemu. Radi bi gradili, pa je problem,
               seveda so prvi problem sredstva, drugi problem počasna državna uprava, ki ne more in
               ne more roditi teh nesrečnih gradbenih dokumentov, dovoljenje in tako naprej. Ampak
               ko smo že govorili o tem, kako razmišljamo o univerzah drugod. Vem, da pripravljajo
               prav za področje turističnega izobraževanja zaradi te velike potrebe v Prekmurju
               univerzo in razmišljajo o njej tudi na Dolenjskem. Verjetno sta potrebni v obeh
               okoljih, sprašujem se samo nekaj, kje bodo dobili kadre. Mi zdaj v resnici pridobimo
               vsako leto med 6 in 10 znanstvenih sodelavcev, z ogromnim naporom. Ampak še mi nimamo
               pokritih, kje bodo dobili oni. Ali pa bodo turizem učili ljudje, ki nikoli v turizmu
               delali niso. Verjetno ne bo to prava usmeritev. No, mislim, da je treba znanje
               deliti, da ga je treba nesti v kraje, kjer ljudje bivajo. In prav turizem je take
               vrste dejavnost, ki bi jo morali razvijati. Mislim samo, da bi morali mrežiti šole po
               vsej Sloveniji, tako kot se zaenkrat pogovarjamo z gospodarstvom, na vseh ravneh,
               tudi na ravni, recimo, usposabljanja in funkcionalnega izobraževanja. Ker je znanje
               med ljudmi zelo nizko in bi ga bilo treba dvigniti. No, mi prav zato, ker verjamemo,
               da znamo prispevati k temu, kako ustvarjati nova delovna mesta. Zdaj, ko bo ta
               kitajski problem pljusknil tudi čez naše meje in bodo delovna mesta zapirali, vidimo
               ogromno možnost v storitveni dejavnosti. Zato bi radi pomagali pri razvoju. Seveda pa
               najprej mora država pomagati nam, da bomo imeli kje te kadre vzgojiti. Ne nazadnje bi
               rada samo opozorila, glejte, tolar - kar naprej nekaj režemo za šolstvo. Pa mi je na
               misel prišla Irska. Irska je desetletja opozarjala nase z bombami. No, potem so se
               odločili, pa so 11% narodnega dohodka dali v izobraževanje. Danes opozarjajo nase z
               znanjem. Mislim, da bi Slovenija lahko opozorila nase, samo, seveda, prvi korak bo
               treba narediti. Hvala lepa.</p>
            </sp>
            <sp xml:id="SDT4-OZVŠZITR-Redna-003-2005-05-11.sp12">

               <speaker>PREDSEDNIK RUDOLF MOGE:</speaker>

               <p>Hvala lepa za te besede. Če jih čisto na kratko komentiram. Mislim, da je Japonska
               prva začela z vlaganjem v znanje in je potem napravila boom. Mi smo se tudi zavedali,
               ampak v okviru možnosti smo dajali, smo na evropskem povprečju, okoli 6%. In vsaj
               kolikor  nas je v odboru in
               kolikor nas poznam, ne bomo pristali na to, da bi se ta sredstva, vlaganje v mlade pa
               v znanje, začela zmanjševati, ker to bi bil potem korak nazaj, to je popolnoma jasno.
               In popolnoma razumem tudi vas, dekan Žižmond, pa vas, rektorica. Ostali dve univerzi
               sta že od leta 1994 participirali na prvem šolskem tolarju v znesku 27 milijard, na
               drugem šolskem tolarju v znesku 36 milijard, čeprav niso imeli takih velikih
               prostorskih težav kot vi, ki ste se komaj ustanovili in ste državna univerza, javna
               univerza. Zaradi tega bom poskušal na koncu, ko bomo zaključke poskušali članice in
               člani odbora sprejeti, da bi eno sejo odbora namenili prav temeljnim razvojnim
               programom na področju šolstva, realizacijo tega, pogled naprej. Kajti opravili bomo
               pol svojega dela, če odbor ne bo zmožen do konca svojega mandata sprejeti temeljne
               razvojne programe ali pa četrti šolski tolar, in da bi mi prenehali mandat... Ta
               prostor tu, ki je pa doslej prinašal napredek v šolstvu, bi bil pa, kar se tiče
               zakonodaje, prazen. Torej, poskušal bom na koncu to dati. Lahko nam še pripovedujete,
               ampak ste nam tudi v materialu zelo nadrobno opisali, kje vas čevelj žuli, pri
               investicijah. Tako da obljubim, da bom poskušal te vaše sugestije, ki ste jih
               predlagali članicam in članom odbora, v sklepu zajeti. In bomo potem poskušali tudi s
               strani odbora v državnem zboru odpreti kvalitetno razpravo, na podlagi katere bomo
               lahko ta sredstva, ki jih država podeljuje, pač razdelili, da bo za državo najbolje.</p>
               <p>Kdo še želi besedo? Ja, izvolite.</p>
            </sp>
            <sp xml:id="SDT4-OZVŠZITR-Redna-003-2005-05-11.sp13">

               <speaker>VESNA MIKOLIČ:</speaker>

               <p>Prav lepo pozdravljeni! Sem Vesna Mikolič, dekanica fakultete za humanistične
               študije. Torej, če razumem to razpravo kot možnost, da samo na kratko izpostavim
               problematiko te fakultete. Bi pa za izhodišče vendarle povzela oziroma podala svoje
               mnenje na vaše vprašanje o odnosu do novogoriških pobud. Namreč, tudi naša fakulteta
               je nastala tudi kot rezultat prizadevanj, da bi se v okviru tega tako imenovanega
               južnoprimorskega kampusa razvijale predvsem družboslovne in humanistične vede, v
               okviru novogoriškega, torej severnoprimorskega pa naravoslovne vede. Vendar se je pač
               Nova Gorica odločila drugače in sedaj gre pač pot, tako kot gre.</p>
               <p>No, naša fakulteta je dejansko nastala pred štirimi leti, kmalu oziroma istočasno
               skoraj ob podpisu pisma o nameri s tedanjim direktorjem politehnike o skupni poti.
               No, in naša fakulteta je vsekakor nastala na sodobnih temeljih, zelo podobnih
               določilom sedanje, torej bolonjske konvencije. In če samo omenim nekaj elementov, po
               katerih mislim, da se naša fakulteta loči oziroma je prepoznavna tako v slovenskem
               kot mednarodnem prostoru. To so interdisciplinarni študijski programi, ki ste jih že
               imeli možnost spoznati oziroma se seznaniti z njimi; velika možnost izbire, velik
               obseg raziskovalnega dela, tako učiteljev kot študentov, torej skoraj polovica naših
               učiteljev, predavateljev, je hkrati zaposlenih tudi na znanstveno-raziskovalnem
               središču ali tudi na znanstveno-raziskovalnem centru SAZU. In pa tako vsebinska kot
               siceršnja usmerjenost v ta severno-jadranski del Sredozemlja, kot specifični naravni
               in kulturno stični prostor, pa tudi v širši slovenski in evropski ter ostali
               mednarodni prostor. No, vse to uresničujemo v številnih študijskih dejavnostih, tako
               v okviru teh študijskih programov kot tudi v okviru programov, ki segajo izven in so
               namenjeni tudi javnosti. Kajti s tem tudi nekako sledimo ciljem bogatiti oziroma
               višati intelektualno raven neposrednega okolja, v katerem se nahajamo. Tako naj
               omenim, da je bilo samo v letošnjem študijskem letu prek 50 gostujočih, tako domačih
               kot tujih predavateljev. V okviru evropskega projekta, o katerem je rektorica
               govorila Jean Monet smo, recimo, gostili, če omenim samo nekatere, tudi našega
               zunanjega ministra dr. Dimitrija Rupla, ki je med drugim tudi naš predavatelj,
               veleposlanike nekdanjih jugoslovanskih republik, gospoda Bojana Brezigarja,
               nekdanjega predsednika evropskega urada za manj razširjene jezike, Ricarda Illyja,
               predsednika dežele Furlanije-Julijske krajine, in tako naprej. Torej, to je samo
               nekaj imen. Poleg tega so tudi  študentje v svojih obštudijskih dejavnostih v društvu Hum
               izredno aktivni, filmski krožek, filozofski krožek, številna predavanja, dia
               projekcije, filmske projekcije in tako naprej. In vse to se odvija - no, sedaj se pač
               pridružujem podatkom, ki jih je navajal gospod Baloh -, vse to se odvija v bistvu na
               450 kvadratnih metrih, to ni niti en kvadratni meter na študenta - namreč, študentov
               imamo sedaj skorajda 500 že -, to so prostori nad pošto v centru. No, in zato smo
               bili v letošnjem letu primorani iskati dodatni predavalnici v gledališču Koper in na
               znanstveno-raziskovalnem središču. No, s tem, da se pa vsako leto povečuje število
               študentov zaradi dveh novih programov in obetajo se nam tudi novi programi, tako da
               bo razpršenost teh predavalnic iz leta v leto večja. In v roku dveh let, če ne
               pridobimo, torej če se res ne bomo mogli seliti v to načrtovano investicijo, bo
               praktično izvedba našega programa skorajda nemogoča. Tako da si dejansko res
               prizadevamo to uresničiti. Vendar pa je to nepremostljiva ovira, ki je pač sami, žal,
               čeprav se pridružujem tudi mnenju rektorice, da smo borci kolikor se le da, ampak se
               ne da rešiti brez tudi vaše podpore. Tako da, toliko.</p>
            </sp>
            <sp xml:id="SDT4-OZVŠZITR-Redna-003-2005-05-11.sp14">

               <speaker>PREDSEDNIK RUDOLF MOGE:</speaker>

               <p>Hvala lepa. Moram reči, da s svojim delom ste zelo poznani v slovenskem prostoru in
               se počasi uveljavljate. Izvolite.</p>
            </sp>
            <sp xml:id="SDT4-OZVŠZITR-Redna-003-2005-05-11.sp15">

               <speaker>DARKO DAROVEC:</speaker>

               <p>Lep pozdrav! Ime mi je Darko Darovec, sem direktor znanstveno-raziskovalnega središča
               univerze na Primorskem. Tu bi posegel le z enim opozorilom ali prošnjo. Predstavljena
               je bila ta, bi rekel, nekako prednost vključitve raziskovalnih zavodov v univerzo, v
               smislu koncepta nove sodobne univerze. Vendar pa moram opozoriti, da smo kot prej
               javni raziskovalni zavod, ustanovljen konec leta 1994, bili s tem pravzaprav nekoliko
               deprivilegirani. Namreč, z vključitvijo v univerzo smo nekako izgubili pravico do
               tako imenovanih ustanoviteljskih sredstev, ki so nam bila sicer z uredbo ponovno
               dodeljena, vendar pa smo bili opozorjeni, da bo treba pristopiti k spremembi
               zakonodaje oziroma zakona o znanstveno-raziskovalni dejavnosti, zato da bi si lahko
               legalno pridobili ta nujno potrebna ustanoviteljska sredstva, ki so sredstva za
               delovanje uprave. Kar je pa še posebej sedaj pereče za to članico, ker, kot je bilo
               rečeno, je dosegla pač svoj vzpon, dokajšen napredek, seveda na podlagi projektov, na
               podlagi raziskovalnega dela. Tudi sedaj prve evalvacije, ki se dogajajo po
               programskih skupinah, kažejo, da so naši raziskovalci oziroma programske raziskovalne
               skupine silno visoko uvrščene, kar je bil edini pogoj, da smo lahko prišli do
               ustreznega raziskovalnega denarja, da tudi dosti uspemo pridobiti tako na mednarodni
               ravni kot s strani gospodarstva. Vendar je to treba seveda tudi administrirati, kar
               zahteva tudi državna uprava, in s te strani, mislim, da smo upravičeni tudi do teh
               državnih ustanoviteljskih sredstev.</p>
               <p>Če pa smem samo še o tem vprašanju o razvoju visokega šolstva v Sloveniji, bi ravno
               tako poudaril, da bi tu bila potrebna neka strategija, po mojem mnenju. Predvsem
               strategija vašega odbora oziroma parlamenta kot takega, kajti da se, mislim, da mnogo
               postoriti prav na področju stimuliranja, tudi financiranja. Kajti če bodo privatne
               univerze bolj podprte, recimo, s koncesioniranim denarjem kot pa državne, seveda, bo
               to pomenilo, da se bo bolj splačalo imeti privatne univerze kot pa državne. Koliko bo
               potem zmogla država, in to mislim, da je pomembno za malo državo, kot je Slovenija,
               izvajati strategijo na področju razvoja visokega šolstva s privatnimi univerzami ali
               državnimi, to tudi, mislim, da mora ustrezen odbor presoditi.</p>
               <p>Tudi kar se tiče investiranja v prostore, mislim, da zna država tukaj precej
               stimulirati posamezne univerze ali pa destimulirati oziroma onemogočati razvoj. Kajti
               če dandanes ne bomo ponudili ustreznih pogojev študentom za njihov študij, to pomeni,
               da jih bomo kmalu izgubili in da bodo ti šli, če ne naprej, pa v sosednje prostore,
               in potem je bil ves napor, recimo, pri ustanavljanju nove slovenske univerze lahko
               zastonj. Hvala lepa.</p>
            </sp>
            <sp xml:id="SDT4-OZVŠZITR-Redna-003-2005-05-11.sp16">

               <speaker>PREDSEDNIK RUDOLF MOGE:</speaker>

               <p>Hvala lepa, posebej za vaš razmislek med privatnim pa javnim. In glede teh težav, ki
               jih imate, je treba povedati, da se bomo v odboru letos srečevali  s strategijo, posebej pri sprejemanju
               zakona o raziskovalni dejavnosti. Vemo, kaj mora biti vse v takem zakonu oziroma
               nacionalni raziskovalni program. Ker je pa zdaj po novem to enofazen postopek, ga
               bomo tudi, čim ga bomo začeli, pripeljali do konca, in vas že vnaprej vabim k
               sodelovanju pri sooblikovanju tega nacionalnega programa.</p>
               <p>Kdo želi še besedo? Gospa Breda Pečan.</p>
            </sp>
            <sp xml:id="SDT4-OZVŠZITR-Redna-003-2005-05-11.sp17">

               <speaker>BREDA PEČAN:</speaker>

               <p>Hvala lepa in dober dan vsem! Rada bi povedala svoje razmišljanje, ki me, moram reči,
               že dolgo časa muči, pravzaprav ta problem in ta v bistvu konkurenčnost, ki je, lahko
               rečemo, na nek način celo nelojalna, med zasebnimi in javnimi zavodi na področju
               visokega šolstva. Tu moramo povedati, da ne moremo govoriti o dveh univerzah na
               Primorskem, zaradi tega, ker pač po sedanji zakonodaji o visokem šolstvu zasebne
               univerze še ne more biti. Moram pa reči, da se mi postavlja vprašanje, ali bi ne bilo
               smotrno se vendarle lotiti dovolj široke razprave in proučitve sedanjega stanja na
               področju visokega šolstva, predvsem tudi interesa gospodarstva. Ker prepričana sem,
               da tako kot so v Novi Gorici uspeli v bistvu neformalno pripraviti pogoje za to, da
               lahko imajo zasebno univerzo, ki ji vsi rečemo univerza, v resnici pa to seveda ni,
               ker biti ne more, tako je možno tudi pri javnih univerzitetnih zavodih priti v mešano
               lastnino. In zagotoviti potreben kapital za to, da v mešani lasti, kar je sedaj
               strogo prepovedano, zaradi tega, ker vemo, da celo fakultete, ki so imele svoje
               premoženje in so vstopile v univerzo na Primorskem, so se morale svojemu premoženju
               odreči in ga prenesti na univerzo. Nič narobe, dokler je zakonodaja pravična do vseh
               oblik visokošolskega izobraževanja. Ko pa izvajanje te zakonodaje povzroči, da
               identična visokošolska programa dobita na zasebnem zavodu trikrat več denarja kot pa
               na javnem zavodu, potem seveda padejo vse meje sprejemljivega in razumljivega. Zato
               jaz ne nasprotujem zasebnim visokošolskim zavodom, ne nasprotujem zasebnim univerzam,
               vendar dajmo to spravit v zakonit, legalen okvir. Ko bomo to dosegli, se pravi, ta
               odbor, državni zbor, vlada predvsem, seveda, vendar ne kar tako na pamet, dajmo zdaj
               na horuk privatizirati univerze, ne. Ampak dajmo v strokovnih krogih, v javnosti,
               poudarjam, zlasti v tisti javnosti, ki se bo pojavila kot zainteresirana za
               dokapitalizacijo teh visokošolskih zavodov, ki so sedaj javni. Ker namreč kakor hitro
               bomo z zakonom o visokem šolstvu odprli vrata, takrat bo sicer avtonomija univerz
               morala ostati nedotaknjena, vendar pa zahteve tistih, ki bodo vlagali kapital v
               univerze, se bodo zagotovo usmerile v to, da bodo visokošolski programi bolj uporabni
               za tiste, ki bodo te zavode dokapitalizirali. Bom povedala konkreten primer. Bili smo
               skupaj v Idriji, ravno predvčerajšnjim, izjemno zanimiv primer. Nekateri od vas
               verjetno poznajo, kako je Kolektor Idrija - že direktor je zadnjič, v Znanosti za
               razvoj, mislim, da sem brala njegov članek pred nekaj časa. Torej, predsednik uprave,
               gospod Petrič, je pozval vlado, da oblikuje neko, bom rekla, kot neke vrste grozd,
               institucijo, kjer bi strokovnjaki, raziskovalci v desetih letih razvili deset
               uporabnih visoko tehnoloških programov, ki bi jih lahko soustanoviteljice,
               gospodarske družbe s področja elektrotehnike in strojništva, ker pač je Kolektor te
               sorte proizvodnja, da bi jih lahko potem tudi vgradile v svoj program. Se pravi,
               dajmo temu reči, neke vrste tvegane investicije. Kaj hočem s tem povedati? Tu se
               pokaže, da je konkurenčnost na enakih izhodiščih dobra, pravilna, tisto, kar
               pravzaprav potrebujemo in kar tudi Evropa ves čas proklamira. Konkurenčnost na
               popolnoma neenakih izhodiščih je pa seveda, najmanj kar je, nepoštena. In tu bi
               morali mi  reči tisto besedo,
               kdaj lahko potem svet za visoko šolstvo potrdi nek program na neki zasebni
               instituciji in kdaj ga ne sme. Ali, kdaj lahko ministrstvo za visoko šolstvo, znanost
               in tehnologijo danes, prej pa pač ministrstvo za - saj vemo, kako je že bilo - pa
               financira take dejavnosti, take programe. Tu moramo postaviti neke, ne meje, ampak na
               istih izhodiščih. To smo sicer danes dostikrat že slišali, ampak to ponavljam zaradi
               tega, ker menim, da brez tega ne bomo prišli nikamor. Moram reči, da me je pa od
               vsega najbolj, ravno kot Primorko, pač prizadelo to, da nismo uspeli ustanoviti,
               zaradi takih in drugačnih razlogov, med drugim tudi zaradi tega, ker so nam nekateri
               odrekali pravico do naziva Južna Primorska. Ne govorim o univerzi, ampak govorim o
               celotni pokrajini na južnem Primorskem. Torej, za take otročje razloge, zato da se
               nismo bili sposobni skupaj spraviti pa narediti močan visokošolski zavod, ob tem, da
               smo se že pogovarjali o tem, da bi inicirali spremembo zakona o visokem šolstvu, zato
               da bi bilo omogočeno tudi zasebno solastništvo oziroma soustanoviteljstvo. Vse to je
               šlo po vodi in nič ni iz tega nastalo. Kaj je razlog, v to se ne bom spuščala.
               Rezultati so pa taki, da Primorci drobimo svoje moči in svoje znanje. In to je po
               mojem največja škoda. No, zdaj zgleda malce lokal patriotsko, ampak ne zamerite, smo
               pač taki Primorci. Hvala.</p>
            </sp>
            <sp xml:id="SDT4-OZVŠZITR-Redna-003-2005-05-11.sp18">

               <speaker>PREDSEDNIK RUDOLF MOGE:</speaker>

               <p>Hvala lepa, kolegica. Zelo zanimiva razprava. Želi še kdo besedo? Izvolite.</p>
            </sp>
            <sp xml:id="SDT4-OZVŠZITR-Redna-003-2005-05-11.sp19">

               <speaker>IVAN GRILL:</speaker>

               <p>Hvala lepa za besedo. Sem Ivan Grill, poslanec, z Dolenjske, iz Novega mesta. Preden
               bi mogoče par besed tudi o prizadevanjih za univerzo v neki bližnji prihodnosti, bi
               vas nekaj stvari rad povprašal. In sicer, kakšno je kaj razmerje med rednimi pa
               izrednimi študenti na vaši univerzi, pa tudi kar se tiče prihodkov od izrednega
               študija pa rednega, recimo odstotek, saj absolutne številke niso pomembne. Potem me
               zanima, kako ste kaj kadrovsko tukaj popolnjeni. Ali v celoti imate ekipo
               profesorjev, ki te študijske programe pokrivajo, ali imate tu tudi sodelovanje
               ostalih dveh univerz. In pa zanima me, ali imate zdaj že med temi študenti vpisane
               tudi morda študente iz Italije, Trsta oziroma bližnje okolice. Pa kako so kaj načrti
               za naprej.</p>
               <p>No, zdaj pa mogoče še par besed glede na prizadevanje Dolenjske oziroma mi temu
               rečemo kar jugovzhodna Slovenija, kajti nekako ocenjujemo, da bi bilo za tisti
               prostor, to je Posavje, Dolenjska in Bela krajina, nujno treba tudi po univerzi
               oziroma ustreznih visokošolskih zavodih, fakultetah ali pa visokih šolah, kajti
               ugotavljamo, da glede na gospodarstvo, ki je tam razmeroma močno, nimamo dovolj
               ustreznega kadra, predvsem tehničnega. Zato lahko rečem, da sem eden izmed pobudnikov
               oziroma se zdaj celo kar intenzivno pripravljamo za oblikovanje ustreznih programov,
               ki bi potem bili izhodišča za ustanavljanje ustreznih visokošolskih zavodov. Tu
               izhajamo predvsem iz potreb gospodarstva na našem območju, zato smo v ta projekt
               povabili oziroma vključili tudi predstavnike gospodarskih zbornic, največjih
               podjetij, vsi župani so v to vključeni, tako da bi poiskali neke tiste skupne
               potrebe, skupne projekte, ki bi bili potem izhodišča za ustanavljanje novih visokih
               šol. Sicer zdaj eno visoko šolo že imamo, v postopku akreditacije je zdaj še ena,
               ampak potrebe, kot sem omenil, so večje. No, in v zvezi s tem bi vprašal za stališča
               oziroma saj deloma mi je rektorica že prej odgovorila, da na nek način podpira
               prizadevanje za nove univerze. Ampak, ali se lahko pričakuje nek suport, ne finančen,
               ampak predvsem v nasvetih, idejah, če bo do tega projekta prišlo v bližnji
               prihodnosti. Hvala lepa.</p>
            </sp>
            <sp xml:id="SDT4-OZVŠZITR-Redna-003-2005-05-11.sp20">

               <speaker>PREDSEDNIK RUDOLF MOGE:</speaker>

               <p>Izvolite, gospa rektorica.</p>
            </sp>
            <sp xml:id="SDT4-OZVŠZITR-Redna-003-2005-05-11.sp21">

               <speaker>DR. LUCIJA ČOK:</speaker>

               <p>Hvala lepa za to vprašanje. Torej, pri nas je razmerje na področju sredstev v letu
               2004 bilo, da je okrog milijarde in pol - sem pa štejem tudi raziskovalno delo, to ni
               bilo samo pedagoško delo, ker je tu kar nekaj sto milijonov tudi raziskovalnega dela
               - bilo dodeljenih s strani države in okoli milijardo 200 je bil to zaslužek na
               izrednem študiju oziroma na trgu. Tako da razmerje med študenti kaže približno enako
               sliko, 50:50. S tem, da je seveda razmerje izrednih študentov na področju menedžmenta
               enako mariborskemu, tudi Maribor nima nižjega števila - mislim, da se ne motim, dr.
               Žižmond? - medtem ko Ljubljana ima nižji procent, oni imajo nekaj čez 30% izrednega
               študija  na istih, podobnih
               programih. Medtem ko turizma ne bi mogli šteti tukaj, ker pokriva ves slovenski
               prostor, torej ga nimamo s čim primerjati. To je pa zato, ker je na tak specifičen
               način tudi ta univerza nastala. Nastala je iz teh članic, ki so se tu uveljavljale
               tržno, predvsem pred pristopom. In poskušamo racionalno, vendar ne brezglavo, tudi
               zapirati procent izrednega in poskušamo dvigati, kolikor se da, procent rednega
               študija. To bi bil prvi odgovor.</p>
               <p>Kar se tiče kadrovskega potenciala, moram povedati, da vse bolj in bolj pojavlja
               interes, da se ljudje zaposlijo v tem prostoru. Predvsem bodo lahko dekani osvetlili,
               koliko novih kadrov so dobili, ne tako, da so ljudje, ki se vozijo, ampak so se
               preselili na menedžment, na turizem, na fakulteto za humanistiko. Nekoliko večji
               problem je z visoko šolo za zdravstvo, ker tu je specifika tega kadra, to so navadno
               tudi klinično zaposleni ljudje. Zelo veliko je tudi zaposlenih na popolnoma
               znanstveno-raziskovalnem središču v tem prostoru. Tako da pomeni, da je tu zelo
               potencialen trend zaposlitev. Pedagoška fakulteta, kot veste, se je ločila od
               ljubljanske in zato kombinira svoje kadre, ker so ti kadri tudi delno zaposleni v
               Ljubljani. Na osnovi tega smo podpisali dva sporazuma, en sporazum z univerzo v
               Mariboru in enega z univerzo v Ljubljani, da v triletnem obdobju nastajanja te
               univerze ne ovirajo prehajanja svojih profesorjev; potem se bodo pa verjetno stvari
               poostrile zaradi konkurenčne klavzule. Tujih študentov imamo nekaj deset, zdaj
               točnega števila ne vem, predvsem Slovencev iz zamejstva in pa manjše število iz
               Hrvaške. Imamo pa na Erazmus izmenjavah tudi študente iz Poljske, Češke in predvsem
               iz Hrvaške, ti prihajajo tudi k nam. Na tem je treba veliko delati, da se to
               uveljavi, tudi zaradi jezika in tako naprej.</p>
               <p>To veste, da smo vselej z vami razmišljali o univerzi v jugovzhodni Sloveniji. In
               mislim, da uravnoteženo centri znanja bi tudi morali približno tako biti, da bi pač
               Slovenija imela toliko centrov znanja. Pri nas je tako, da se bomo trudili, da se, na
               primer, tudi pogovarjamo še naprej s fakulteto za pomorstvo in za promet, ker tu je
               tudi ljubljanska univerza izrazila pripravljenost, da se tej fakulteti odreče. To je
               znano, ljubljanska univerza lahko pristane na to, da se ta univerza nam priključi.
               Zato mislim, da tudi nastajanje, na primer, ne vem, novih fakultet v vaši neposredni
               bližini je nesmiselno. Da bi se morali dogovarjati z univerzo v Mariboru, v kolikor
               mislijo postaviti - ne vem, ali je to res - nekje neko fakulteto blizu temu vašemu
               prostoru, da je to prehodno obdobje, ko se potem ta fakulteta lahko pridruži novi
               univerzi. Ker je namreč težko postaviti nove visokošolske zavode. In v tem primeru bi
               morala stati strategija tako, kot ste rekli. Ker mi smo pripravljeni s svojimi
               nasveti, tako kot smo ustanovili visokošolsko središče - namreč, dilema Goriške je
               tudi v tem, da v goriškem prostoru sta pravzaprav dva centra znanja, eno je
               politehnika, drugo je visokošolsko središče Nova Gorica, ki pa želi postati državni
               del visokošolskega izobraževanja. Tako da vidite, da ta težnja, da bi vendarle na
               državni ravni nastala strategija, velja celo za Goriško, toliko bolj verjetno velja
               za vas, da verjetno želite imeti državno univerzo. Tako da tu je predvsem problem,
               kako si bomo zastavili strateške korake na nekem, tako kot je povedala gospa
               poslanka, na nekem strokovnem pristopu, ki ne bo izrazito politično obarvan. Mislim,
               da tu bi moral biti res strokovni pristop prvi kriterij. Ko smo mi nastajali, so nam
               rekli v svetu za visoko šolstvo, in tu je ravno predsednik slovenske akademije
               znanosti in umetnosti zelo nasprotoval nastanku univerze, ker je trdil, da ni nobenih
               kriterijev. Danes v isti osebi gospod ustanavlja tudi brez kriterijev univerzo. To
               pomeni, da se ne smemo obnašati na način, da pozabimo, da so nekateri pogoji za
               nastanek univerze nujni - in to so kriteriji, kdaj univerza nastane in s kakšno
               pomočjo ter s katerimi koraki. In to, mislim, da bi morali za vaš primer predvsem čim
               prej oblikovati. Da je komisija ustanovljena pri svetu za visoko šolstvo, ki se
               imenuje komisija za sistem, in naj ta komisija resnično avtonomno in strokovno
               pristopi v kratkem času k tem oblikovanju kriterijev.</p>
            </sp>
            <sp xml:id="SDT4-OZVŠZITR-Redna-003-2005-05-11.sp22">

               <speaker>PREDSEDNIK RUDOLF MOGE:</speaker>

               <p>Hvala lepa. Gospa Pečanova, izvolite.</p>
            </sp>
            <sp xml:id="SDT4-OZVŠZITR-Redna-003-2005-05-11.sp23">

               <speaker>BREDA PEČAN:</speaker>

               <p>Rada bi samo povedala še nekaj v zvezi z nastajanjem teh univerz. Moram reči,
               predsednik, ti si prej omenil, da je nekoč, spomnim se tega podatka, da naj bi na
               milijon prebivalcev bila ena univerza... <stage>/Oglašanje iz ozadja./</stage> Ja, popolna univerza.
               Moram reči, da ko gledamo po Evropi, kako se pojavnost univerz - pa ne bi Madžarske
               vzela kot primer, ker tam je pač neka ekscesna situacija in nima smisla, da se z
               njimi primerjamo -, vendar  če
               pogledamo klasično kontinentalno staro Evropo, to ne drži nikjer. Nekje je več kot
               dva milijona prebivalcev z eno univerzo, ponekod jih je pa samo 300 tisoč, pa je
               kompletna univerza. In zaradi tega bi rekla, da je pomemben predvsem drug kriterij,
               kadar govorimo o ustanavljanju univerz. In sicer, da programi, ki jih univerze imajo,
               so med seboj komplementarni v vseh univerzah, se pravi, znotraj države, da niso eden
               drugemu konkurenca. In merilo naj ne bi bil lokalističen pogled na to, da se univerza
               in visokošolski zavodi ustanavljajo zaradi tega, da bodo domači otroci študirali na
               teh univerzah. V slovenski Istri in na Krasu študira na univerzi na Primorskem,
               kolikor jaz vem, prek 80% študentov, ki sploh niso od tu doma, rednih študentov
               govorim. Se pravi, da ne moremo govoriti o tem, da je ta univerza ustanovljena zaradi
               nas, ampak je ustanovljena zaradi Slovenije. In vsaka univerza, tudi na Dolenjskem,
               tudi v Celju in kjer pač že bodo nastajale, mora biti ustanovljena zaradi vseh
               Slovenk in Slovencev, zaradi tega, ker je tudi eden izmed motivov za to, da postanemo
               mobilni pri iskanju svojega dela, najprej pri študiju in potem pri delu. Tu je eden
               od momentov.</p>
               <p>In drugo, kar sem hotela, pa sem prej pozabila povedati, da pri študijskih
               programih, ki jih pri nas razvijamo, sem že večkrat predlagala in prosila najprej
               visoko šolo za zdravstvene delavce in potem tudi sam rektorat, da bi vendarle razvili
               v Sloveniji, in če bi se dalo, na naši zdravstveni šoli, program, študijski program
               zdravstvenega menedžmenta. Tu imamo možnost, zaradi tega, ker imamo fakulteto za
               menedžment, ker imamo zdravstveno šolo, in je to stvar, ki jo Slovenija, mislim,
               izmed vseh poklicev - naj mi ne zamerijo tukaj elektroinženirji in taki, ampak izmed
               vseh poklicev verjetno ta trenutek najbolj rabi. Hvala.</p>
            </sp>
            <sp xml:id="SDT4-OZVŠZITR-Redna-003-2005-05-11.sp24">

               <speaker>PREDSEDNIK RUDOLF MOGE:</speaker>

               <p>Hvala lepa. Samo en komentar glede tega. Najprej, najlažje je <q>"divide et impera"</q>,
               imeti močno državo pa zanič občine. Imeti šolski sistem, kot si ga je Slovaška
               gradila, ki je imela 20 univerz, pa nobena nič ni pomenila, imaš pa neko univerzo. In
               meni se zdi pametno tisto razmišljanje pri nas, ki pravi to, poskušajmo Slovenijo
               razdeliti, kajti bolj centralizirane dežele, kot je Slovenija, v Evropi ni.
               Poskušajmo jo razdeliti na tri pokrajine ali regije, kakorkoli hočete. To so evropski
               kriteriji, ker je 800.000 do 3 milijone prebivalcev za to, da nastane. Kajti če tega
               ne bomo naredili, tudi od leta 2007 do 2011 ne bomo več dobivali kohezijskih sredstev
               in bomo v istem položaju kot v Jugi, se pravi, da bomo plačevali Bolgariji pa
               Romuniji, pa vsem ostalim deželam, in bomo kljub temu, da Slovenija ni enakomerno
               razvita, v povprečju pa je, pač talci svojih lastnih predsodkov o tem, da se da vse
               iz enega centra delati. Zdi se mi za mreže, da je smiselno imeti tri močne univerze
               in te univerze morajo imeti razpršene fakultete po celotnem okraju. Nihče ne oporeka,
               da je univerza na Primorskem nacionalna, je v korist države Slovenije in kot taka je
               tudi v ustanovitvenem aktu opredeljena. Treba je pa pogledati na drugi strani v smeri
               razvoja še naslednje. Glejte, spoštovane gospe in gospodje, Slovenija, ko se je
               osamosvojila, je imela leta 1991 samo 3,9% ljudi z visoko izobrazbo, ko je Nemčija
               šla daleč čez 30%. In s takšnimi ljudmi iti v sodobno društvo, konkurirati na
               evropskem trgu, pomeni samo, da lahko prodajaš delovno silo, ki pa dandanes ni
               cenjena, kar v bistvu pomeni za nacionalen cilj ohraniti neko samostojnost naroda,
               popoln propad. In vam, univerzam, kdorkoli je pač delal, gre zahvala, da je zdaj ta
               procent že narasel na 10%, da gre 40% populacije iz osnovne šole v gimnazijske
               programe. In zaradi tega bo treba odpirati v mnogih okoljih dodatne stavbe in dodatne
               programe. Kajti vi že sedaj imate v predavalnicah nenormalno veliko število študentov
               in ne morete delati kvalitetno. In zaradi tega bo država pač se morala odločiti pri
               mreži šol in pri financiranju programov za večja sredstva, kot so sedaj, če bo hotela
               držati korak naprej. In mislim, da cela politika, vsaj ki jo zdaj državni zbor pa
               vladajoče garniture, ki so jo zastopale, je šla v tej smeri, da država gleda  dobrovoljno seveda, v okviru
               možnosti... Izvolite gospod Štebe.</p>
            </sp>
            <sp xml:id="SDT4-OZVŠZITR-Redna-003-2005-05-11.sp25">

               <speaker>MAG. TOMAŽ ŠTEBE:</speaker>

               <p>Prav lep pozdrav Primorcem, Istrjanom, ne vem, če tudi notranjcem. Jaz sem prav z
               zanimanje poslušal, čeprav sem malo zamudil, pa se opravičujem. Rad bi pa povedal to
               - govoril bom popolnoma neobremenjeno, izhajam iz manjše občine blizu Ljubljane, in
               mi ne mislimo imeti niti srednje šole. Se pravi, nimamo teh ambicij, gradimo pa na
               vseživljenjskem učenju in učenju na daljavo in poskušamo v sodelovanju z drugimi
               preko tehnoloških parkov, rizičnih skladov in pospeševanja odličnosti v podjetništvu,
               nekako loviti vlak. Seveda bomo pa uporabljali možnost mobilnosti in pač naši občini
               bodo študirali tam, kjer bo za njim v največjem interesu.</p>
               <p>Rad bi samo to rekel, da bodimo realni. Prva realnost, ki se mi zdi zelo pomembna je
               ta, da naše obstoječe univerze, prva univerza ni še zdaleč na nivoju kot bi morala
               biti, da bi prvič tistih kadri, ki so tukaj šolani, za njih bilo veliko povpraševanje
               in da bi ta univerza oziroma ta država nekatere nacionalne zadeve uredila. Ena
               največjih sramot je, da po, ne vem, 70-ih, 60-ih letih oziroma 70-ih letih nekako še
               vedno nismo uspeli in dograditi novih kapacitet nacionalne knjižnice, pa ne bom
               našteval vsega ostale. Tako, da bo ta vlada oziroma ta država, vlada, ministrstvo in
               tudi mi pri tem morali sodelovati, pa vi vsi, da se prvič sprejme ustrezna strategija
               univerz in tega visokega ali pa univerzitetnega študija, ki naj bi pripeljala do
               tega, da bo vsaj tisti javni del visokošolskega univerzitetnega študija nekako
               usklajen in primerno kakovosten. Ta javni del je pa verjetno zato, vsaj po mojem
               mnenju, da je strošek študija oziroma da je študij omogočen vsem v tej državi. Tisti,
               ki bodo imeli pa več sredstev za plačilo študija na privatnih ali univerzah, kjer
               bodo kombinacije javnega in privatnega, bodo pa pač šli na takšne univerze. Ampak
               prvi cilj, ta socialni vidik je ta, da je študij omogočen vsem in seveda zato so
               javne univerze in zato jih država financira. Prvič, mora pa poskrbeti, da bo
               kvaliteta študija in da bodo te univerze, ki so že delovale tako kot je treba.</p>
               <p>Jaz ne bi jemal veliko časa. Za Primorsko univerzo po mojem mnenju je velika
               prednost ta, da je v tem, se pravi sredozemskem okolju, da se lahko navezuje na
               okolje Hrvaške in Italije, da imate celo zelo dobrega konkurenta ali pa partnerja, v
               neposredni bližini in da pravzaprav ste zrasli iz neke svoje ambicije in da boste
               morali rasti naprej. V Sloveniji je drugi najvišji problem ta, da se nove kapacitete
               odpirajo, jaz bom rekel na družboslovnem področju. Tega pravzaprav je v Sloveniji
               preveč. In to družboslovno področje, ki se zelo razrašča ne vključuje pravnih
               znanosti ali pa dobro, vključuje tudi že veliko menedžerskih, kjer se pa spuščajo in
               tudi prihajajo privatne iniciative. Ravno naravoslovni, tehnični del je tisti, v
               vsakem primeru, tudi če je samo storitev, da ni proizvodnja je bistvo vsega
               ekonomskega in se pravi razvoja posamezne države, njene rasti in če tukaj ne bomo
               naredili nekaj na tem, da bo ta študij in da bodo ti poklici in te proizvodnje in te
               industrije napredovale in si jo ...<stage>/Nerazumljivo./</stage>... to vedo. Jaz izhajam iz takšnih
               sfer, ki sem deloval kot raziskovalec in sem delal kot razvijalec v podjetju. Že v
               prejšnjem sistemu smo to samo napihovali. Cilj pa bi moral biti, da vzpostavimo te
               vrste študijev, pa tudi OK, humanistične in družboslovne na nivo, ki bodo prinašale
               rast na koncu, pa zaposlitev.</p>
               <p>Rekel bi samo še to, da ko gledam te vaše rezultate in podatke. Jaz bi si želel, da
               bi vi čez nekaj časa lahko govorili o neki odločnosti in da bi ti rezultati v
               primerjavi govoril o vaših znanstvenih objavah, številu objav, o mednarodnih
               dosežkih, o morda celo patentnih, predvsem pa gospodarsko družbo o enih uspešnih
               projektih, predvsem z vašim neposrednim okoljem.  In osebno si želim čim več fakultet oziroma če hočete
               tudi univerz, ki bodo študentom prinašale tako kvaliteten študij, da bodo že, ko bodo
               dokončevali študij delali na ustreznih projektih in dobili takoj zaposlitev. Tukaj
               seveda ni treba odkrivati tople vode, morda je najlepši primer pravzaprav anglosaški
               sistem študija in tudi, kako se tam cenijo znanstveniki, njihovi dosežki, ne samo v
               obliki priznanj, ampak tudi v obliki enormnih prihodkov, ki jih lahko ti ljudje
               dosežejo. Ta anglosaški sistem je pa seveda del irskega ali pa morda nam najbližji,
               ki ima tudi neko socialno komponento, skandinavski sitem. Jaz bom samo eno besedo
               povedal še iz odbora regij, kjer sva s kolegico Pečanovo delegata iz Slovenije, ko se
               je razpravljalo o Lizbonski strategiji in o nedoseganju ciljev, ko je pač, mislim, da
               je bil eden od komisarjev te evropske vlade, rekel, da si želi, da bi tudi Evropi
               vrhunski znanstveniki zaslužili najmanj toliko kot zasluži en nogometaš Backham. Ker
               v Ameriki vrhunski znanstveniki, če se že primerjamo zaslužijo primerljive zneske kot
               najboljši športniki.</p>
            </sp>
            <sp xml:id="SDT4-OZVŠZITR-Redna-003-2005-05-11.sp26">

               <speaker>PREDSEDNIK RUDOLF MOGE:</speaker>

               <p>Hvala lepa. Glede na naš dogovor ne zapiram razprave. Ampak, kdor koli se bo
               prijavil, bi poskušal še, da bi razmislili o teh sklepih, ki naj bi jih odbor
               sprejel. Glede razprave sem poskušal te stvari formulirati v te tri sklepe. Odbor se
               je seznanil z delom in razvojnimi načrti univerze na Primorskem in bo to uporabil pri
               svojem delu. Drugi sklep, odbor podpira sprejem zakona o državnem poroštvu za
               investicije na univerzi na Primorskem, kajti vi ste zdaj edini, ki tega nimate, kar
               pa mislim, da lahko to z naklonjenostjo sprejmemo in tretji, to kar sem prej povedal
               glede investicij, da bi lahko tisti bili udeleženi in da se tudi tu izvaja tako kot
               je, da je tukaj treba nek politični premislek. Odbor na eni izmed prihodnjih sej
               obravnaval izvedbi temeljnih razvojnih programov na področju šolstva, tako da ...
               bomo samo investicije pogledali, ampak tudi ostalih, delo, da vidimo kje smo zdaj v
               tem trenutku in pripravimo se za korake naprej. Te tri sklepe bi jaz predlagal, in
               odpiram razpravo naprej. Izvolite.</p>
            </sp>
            <sp xml:id="SDT4-OZVŠZITR-Redna-003-2005-05-11.sp27">

               <speaker>GOSPA ____________:</speaker>

               <p>Hvala lepa. Jaz bi samo odgovorila oziroma dopolnila odgovore v zvezi z razmerjem
               med izrednim in rednim študijem, ki ga je zastavil gospod in pa vprašanjem matičnih
               učiteljev. Rada bi povedala to, da smo se prav na naši fakulteti za prihodnje leto
               odpovedali izrednemu študiju, prav zaradi tega, ker smo zaradi prostorskih pogojev in
               sistema študija, zaradi te velike izbirnosti pač ugotovili, da ne moremo nuditi
               enakih pogojev izrednim študentom kot rednim, seveda pa je naš namen čimprej
               nadomestiti ta izredni študij, študij na daljavo, je pa to seveda povezano spet z
               dodatnimi stroški.</p>
               <p>Drugo pa je, kar se tiče matičnosti učiteljev, seveda je naš cilj zaposlovati čim
               več takšnih učiteljev, ki bodo v večjem deležu samo pri nas in ta delež se povečuje.
               Torej zdaj imamo skoraj polovico takšnih učiteljev, ampak vendarle vidimo tudi v
               izmenjavi učiteljev vrednoto, namreč ravno ti številni izbirni predmeti, ki jih imamo
               so pač po svoji naravi, vsebini tako specifični, da si pač želimo izvajalcem, ki so
               specializirani za določena področja. In se nam zdi to v redu, da so pač zaposleni
               matično drugje, da pa pri nas predavajo prav to, za kar so sami najbolj poklicani
               oziroma specializirani. In potem bi se pa navezala samo še na to, na zadnje
               razmišljanje o tem, ali je preveč humanistike in družboslovja na Slovenskem. Jaz sama
               sem prepričana, da ni preveč, da tega ni nikoli preveč, zaradi pač družbe, zaradi
               ustroja družbe kot take. Da pa je seveda pomembno, kako so ti študiju usmerjeni
               oziroma kako gledajo na razmerje teh področij z gospodarstvom. In ravno tu tudi sami
               vidimo oziroma na naši fakulteti je veliko vsebin, družboslovnih in humanističnih, ki
               jih vidimo kot integrativne vsebine tudi v gospodarstvu. In tudi naše študente vidimo
               zaposljive, ne samo na področju kulture. Ampak tudi  v gospodarstvu. Recimo na področju turizma je velik manjko v
               Sloveniji humanistov, družboslovcev, ki bi dali pomembne vsebine recimo slovenskemu
               turizmu in znotraj naše univerze, kjer imamo za cilj povezovanje študijskih programov
               znotraj univerze in kjer smo tukaj tako humanistika, kot turizem, kot menedžment.
               Mislim, da bodo ta sinenergija dala torej tudi nekoliko bolj uporabno humanistiko in
               družboslovje, čeprav del bo pa vedno in humanistika ima za cilj tudi biti nad
               gospodarstvom.</p>
            </sp>
            <sp xml:id="SDT4-OZVŠZITR-Redna-003-2005-05-11.sp28">

               <speaker>PREDSEDNIK RUDOLF MOGE:</speaker>

               <p>Hvala lepa. Dekanica lahko vas tudi obvestim o tem, da je odbor na univerzi v
               Mariboru sprejel sklep, na katerem bo na eni izmed sej obravnaval tudi financiranje
               visokega šolstva, se pravi tisti odlok, ki vam sedaj dodeljuje sredstva in da bodo
               razpravljali tudi o kakovosti visokošolskega izobraževanja. Mi smo sedaj dobili na
               odbor poročilo, ki ga je podpisal, mislim da je dr. Franci Čuš, in bomo tudi o tem
               razpravljali in tam bodo to, kar se je gospod Štebe in ostali kar ste načeli v
               priložnost, da se tudi v to poglobimo, sam si pa ne upam dajati kakšnih ocen v našem
               visokošolskem izobraževanju, ker sem bil tudi sam učitelj in vem, da je to najtežje
               narediti v življenju. Gospod Zamernik, izvolite.</p>
            </sp>
            <sp xml:id="SDT4-OZVŠZITR-Redna-003-2005-05-11.sp29">

               <speaker>BOGOMIR ZAMERNIK:</speaker>

               <p>Hvala lepa, gospod predsednik. Prav lep pozdrav vsem našim današnjim gostiteljem in
               ob enem zahvala za to povabilo, ki je bila že izrečena, tudi jaz se vam zahvaljujem
               za to priložnost, da smo lahko poslušali kaj ste že naredili in kaj nameravate
               storiti. Ker pa sem razumel predsednika, da se zadeva približuje koncu, kjer bi
               morali že kakšno povedati o sklepih pa, ker jih ni v gradivu in kot profesorja
               eksaktne vede fizike in matematike me je to začudilo, da tega ni, verjetno je to
               zgolj mogoče samo trenutna nerodnost. Če sem si prav zapomnil, prvi sklep govori, da
               smo se seznanili s problematiko vaše univerze, drugi pa govori že o neki podpori
               nečemur česar pa v tem trenutku nimamo tukaj, niti ni tu predstavnika vlada, ki bi
               lahko dodal svoje, tako da, ne me narobe razumeti, da ne podpiramo vaših naporov, da
               se znanje na Primorskem z vseh teh področij, ki so bila našteta ne bi razvijalo
               naprej, ampak težko ali pa nemogoče je pa tudi tako v naprej se zavezati z nekim
               takim sklepom, s katerim bi potem mogoče lahko imeli kdaj težave, tako da, jaz bi v
               tem trenutku težko podprl tovrstni sklep, kot ste ga gospod predsednik povedali za
               drugi sklep.</p>
            </sp>
            <sp xml:id="SDT4-OZVŠZITR-Redna-003-2005-05-11.sp30">

               <speaker>PREDSEDNIK RUDOLF MOGE:</speaker>

               <p>Hvala lepa, gospod Zamernik. Ampak tudi v Mariboru, kot smo videli, da so težave in
               jih niso mogli razrešiti in ko so nam problematiko predstavili, nam dali gradiva smo
               sprejeli sklep, odbor podpira izgradnjo fakultete za kmetijstvo na
               ...<stage>/Nerazumljivo./</stage>... dvoru, to je pač naše dejstvo, takrat smo ta sklep tudi
               sprejeli in podobne sklepe, tako da, ker dajem ta sklep v obravnavo, ni pač za to, da
               bi se podprl. Jaz mislim osebno tudi kot predsednik pač odgovarjam za te stvari v
               državnem zboru, da je čast, da tudi univerza na Primorskem sklene nekaj takega kar
               sta obe univerzi sprejeli in da se tudi njem omogoči enakovreden tretma pri izgradnji
               tega svojega prostora, ker so še bolj na tesnem kot pa sta ostali dve univerzi,
               zaradi mladosti v kateri je pač nastala. Prosim.</p>
            </sp>
            <sp xml:id="SDT4-OZVŠZITR-Redna-003-2005-05-11.sp31">

               <speaker>GOSPA____________:</speaker>

               <p>Samo repliko, če dovolite. Ko je bil pred mesecem dni na obisku na tej univerzi
               premier gospod Janša smo posebej njega seznanili s to problematiko in ga vprašali, če
               je možnost, da dobimo tudi na univerzi na Primorskem podporo pri državnem jamstvu za
               naše gradnje. Premier je rekel, da na to absolutno lahko računamo in na moje
               eksplicitno vprašanje, ker to lahko smatram kot zagotovilo je rekel, da. Hvala lepa.
           </p>
            </sp>
            <sp xml:id="SDT4-OZVŠZITR-Redna-003-2005-05-11.sp32">

               <speaker>GOSPA______________:</speaker>

               <p>Sem isto mislila povedati, ampak bi še to rekla, da tu gre za vlaganje lastnih
               sredstev članice v dodatek k državnim sredstvom, to ne gre za to, da bi državo
               obremenili in obe univerzi sta taki zakon dobili.</p>
            </sp>
            <sp xml:id="SDT4-OZVŠZITR-Redna-003-2005-05-11.sp33">

               <speaker>PREDSEDNIK RUDOLF MOGE:</speaker>

               <p>Mislim da, to pojasnilo zadostuje. Gospod Zamernik bo tudi verjetno glasoval za ta
               sklep. Izvolite, gospa Žgajner Tavš.</p>
            </sp>
            <sp xml:id="SDT4-OZVŠZITR-Redna-003-2005-05-11.sp34">

               <speaker>BARBARA ŽGAJNER TAVŠ:</speaker>

               <p>Hvala lepa za besedo. Tudi v mojem imenu vsem prisotnim lep pozdrav na današnjem
               odboru. Moram povedati,  da
               bom v imenu Slovenske nacionalne stranke pravzaprav podprla vse tri sklepe, ne vidim
               razloga, nenazadnje je bila tudi praksa državnega zbora takšna, da v kolikor se vlada
               oziroma državni zbor v večini ni strinjal s predlogom sklepa matičnega delovnega
               telesa ga je še vedno lahko zavrnil.</p>
               <p>Kar pa se tiče tretjega sklepa pa se mi zdi zelo pomembnem glede na to, da se tudi
               na področju visokega šolstva v Republiki Sloveniji prilagajamo EU oziroma konkretno
               bolonjskemu procesu nenazadnje smo v preteklem letu v državnem zboru sprejeli tako
               imenovane bolonjske zakone in verjetno bo zelo smiselno tudi v okviru našega
               matičnega delovnega telesa še kakšno besedo povedati in razrešiti okoli
               implementacije te bolonjske zakonodaje konkretno v prakso.</p>
            </sp>
            <sp xml:id="SDT4-OZVŠZITR-Redna-003-2005-05-11.sp35">

               <speaker>PREDSEDNIK RUDOLF MOGE:</speaker>

               <p>Hvala lepa. Dr. Slavinec.</p>
            </sp>
            <sp xml:id="SDT4-OZVŠZITR-Redna-003-2005-05-11.sp36">

               <speaker>DR. MITJA SLAVINEC:</speaker>

               <p>Hvala lepa za besedo. Lep pozdrav vsem prisotnim. Torej, najprej bi se želel
               dotakniti vprašanja, ki je bilo postavljeno z vaše strani ...<stage>/Nerazumljivo./</stage>... glede
               tega kako si bodo druge potencialne univerze oziroma tam kjer so zametki za
               visokošolske ustanove pridobili kadre pa bi odgovoril, kako ste si vi uspeli
               pridobiti strokovne kadre, na osnovi katerih sedaj, vprašanje je seveda še toliko
               bolj do direktorice, lahko funkcionirate nenazadnje, to bo zelo dobra izkušnja
               drugim, kot je naš skupen interes postaviti tudi drugje kakovostne univerze
               nacionalnega pomena in v to nihče ne dvomi, da je ta univerza pomembna za celotno
               Slovenije in nenazadnje tudi, zaradi branika pred italijanskimi vdori oziroma
               njihovimi fakultetami in podobne branike velja postaviti tudi v drugih okoljih.</p>
               <p>Mogoče samo to, ne vem, po mojem vedenju je turizem na visokošolski ravni, torej,
               visokošolski program turizma se izvaja tudi v Mariboru na ekonomsko poslovni
               fakulteti, ampak torej niste pa popolnoma edini, tako da to vam samo povem, da imate
               možnost primerjave, ki je dostikrat treba pri vseh teh poročilih priložiti.</p>
               <p>Druga stvar, ki bi jo želel diskutirati je pa seveda povezana z razmerjem med
               naravoslovja in nenaravoslovja. Sam kot naravoslovec se seveda nikakor ne morem
               strinjati s tem, da je družboslovje humanistike premalo, da jo je treba bolj
               spodbujati, jasno zagovarjam drugo tezo, da na osnovi naravoslovja, ki pa naj bo tem
               bolj povezano z gospodarstvom lahko zagotovimo hitrejšo, ne samo gospodarsko, splošno
               rast celotne Slovenije še posebej pa tega okolja tukaj.</p>
               <p>Toliko bolj bi pa predlagal, da se pa ta razvoj čim bolj poveže s specifiko tega
               okolja, v mislih imam seveda morje, morska biološka postaja določene aktivnosti že
               izvaja in samo morje nenazadnje tudi visoka šola pomorska, ki tukaj sicer v okviru
               druge univerze delu je lahko eden zgled in zaradi tega, ker se tudi zavedam, kako so
               dražji naravoslovni študiji v primerjavi z družboslovnimi in humanističnimi iz
               objektivnih razlogov, zaradi opreme, raziskovalnih značilnosti itd., bom seveda
               toliko bolj podprl sklep, na osnovi katerega lahko pričakujemo vsaj v eni srednje
               ročni dinamiki in projekciji, da si bo tudi ta univerza lahko zagotovila institute,
               na katerih boste, ampak kot povedano, ne tekmovali s podobnimi inštituti v Sloveniji,
               ampak razvili tiste, ki jih v Sloveniji ni in so nekako logično pričakovani za to
               okolje. Hvala lepa.</p>
            </sp>
            <sp xml:id="SDT4-OZVŠZITR-Redna-003-2005-05-11.sp37">

               <speaker>GOSPA___________:</speaker>

               <p>Najlepša hvala, za besedo. Tudi jaz prav lepo pozdravljam vse prisotne. Imam pa eno
               kratko vprašanje za gospo rektorico. Slišala sem, da so težnje tudi po tem, da bi
               turistika kot visoka šola za turizem postala fakulteta. Moram povedati, da tudi v
               poslanski skupini Slovenske demokratske stranke podpiramo te težnje, da bi se
               razvijal poddiplomski študijski program na področju turistike predvsem pa s področja
               destinacijskega menedžmenta pa me zanima, kaj vi menite o tem, koliko možnosti ima
               turistika, da postane dejansko fakulteta?</p>
               <p>Moram pa povedati, da predlagamo tudi ustanovitev znanstveno raziskovalnega
               inštituta za turizem in tudi to me zanima kakšno je vaše mnenje? Najlepša hvala že v
               naprej za odgovor. 
               </p>
            </sp>
            <sp xml:id="SDT4-OZVŠZITR-Redna-003-2005-05-11.sp38">

               <speaker>PREDSEDNIK RUDOLF MOGE:</speaker>

               <p>Hvala gospa podpredsednica. Gospa rektorica.</p>
            </sp>
            <sp xml:id="SDT4-OZVŠZITR-Redna-003-2005-05-11.sp39">

               <speaker>DR. LUCIJA ČOK:</speaker>

               <p>Ja, jaz bom prosila seveda, da me tudi gospa dekanja dopolni.</p>
               <p>Jaz bi najprej odgovorila, če dovolite vam, ki ste spraševali, kako smo mi prišli do
               kadrov. Bi rekla, da mi imamo najprej podpisane sporazume, triletne, z obema
               univerzama, da nam pomagajo, da shodimo. Mislim da je to zelo dobra oblika, kadar fer
               odnos vzpostaviš z ostalimi univerzami, s katerimi sodeluješ. Da imamo na področju
               jezikov podpisan sporazum, s katerim bo 5 učiteljev iz univerze Caposcari <stage>(?)</stage> iz
               Benetk tudi učilo na naši univerzi. Torej to je sedaj v novi možnosti Evropske unije
               popolnoma mogoče. Da imamo dogovore, ki jih vodi tudi menedžment, na področju
               menedžmenta in EU učenja z Nemčijo, to se pravi, da se povezujemo v tej smeri z
               drugimi univerzami. Da je samostojno pridobljenih samo docentov v letošnjem letu 10,
               to se pravi, da so tisti ljudje, ki so tukaj gradili se na znanstveno-raziskovalnem
               središču, na FHŠ-ju, na menedžmentu, pridobilo docenture. Da je, sedaj točno ne vem,
               ali je 5 ali 6 izrednih profesorjev, to se pravi lastne kadre gradimo, in prve
               doktorate. Da pa na humanistiki je vpisano danes 11% vseh študentov. Ta številka
               sploh ni visoka. To smo imeli na posvetu zadnjič, ko je bil tukaj tudi gospod
               minister, kultura in znanost, smo dokazovali, da humanistika je pravzaprav tisti
               pogoj za samostojnost identitete nekega okolja, v katerem rastejo vsebine, s katerimi
               uveljavljaš tudi svojo državnost. In da tu verjetno v Sloveniji ni ravno pretirano
               velik obseg.</p>
               <p>Za interdisciplinarnost si pa zelo prizadevamo. In to, ko smo govorili o menedžmentu
               v zdravstvu. Mislim da je že v teku priprava takega programa, da se povezujejo
               članice med seboj. In da se povezujemo tudi z morsko biološko postajo, ker smo
               podpisali sporazum z nacionalnim inštitutom za biologijo. Torej to je mreženje. Brez
               mreženja v Sloveniji ne bo šlo.</p>
               <p>Mislim pa, da je Turistica s tem, da bo dobila prvi magistrski program, ki ga je na
               področju raziskovanja, ker 35.a člen, če se ne motim, terja od visoke strokovne šole,
               da ima raziskovalne podlage, da je sklenila prvi sporazum z našim raziskovalnim
               središčem na projektih, ki so bili skupaj delani, in da že resno razmišlja o
               inštitutu, ali vsaj o raziskovalni skupini, ki bo postavila osnove za tak inštitut,
               ampak bi mogoče še gospa dekanja povedala dve besedi.</p>
            </sp>
            <sp xml:id="SDT4-OZVŠZITR-Redna-003-2005-05-11.sp40">

               <speaker>GOSPA ___________:</speaker>

               <p>... Turistice, pa bi bilo magister Tkalčič korektno, da o tem, kako smo gradili
               kadre, najprej spregovoriš ti, potem bom pa nadaljevala še jaz.</p>
            </sp>
            <sp xml:id="SDT4-OZVŠZITR-Redna-003-2005-05-11.sp41">

               <speaker>PREDSEDNIK RUDOLF MOGE:</speaker>

               <p>Izvolite.</p>
            </sp>
            <sp xml:id="SDT4-OZVŠZITR-Redna-003-2005-05-11.sp42">

               <speaker>MAG. MARJAN TKALČIČ:</speaker>

               <p>Lep pozdrav tudi v mojem imenu. Marjan Tkalčič, sicer v vlogi, v tem trenutku izzvan
               kot prodekan Turistice, in prvi dekan te institucije. Sicer pa tudi prisoten tukaj
               kot predsednik upravnega odbora univerze.</p>
               <p>Najprej na konkretna vprašanja. Turistica je začela praktično na nekem področju
               izobraževati kadre s pomočjo ekspertov iz gospodarstva, in s plejado mladih,
               nadebudnih raziskovalcev, ki so se šele vpisali v podiplomske študije, in od
               magistrske najprej, potem doktorske. Danes razpolagamo že z osmimi, devetimi novimi
               doktorji znanosti s področja turizma, turistične stroke, in disciplin, ki se vežejo
               na turizem. Se pravi ozko specializirani v to področje. Gradili smo jih pa sami z
               lastnimi sredstvi, oziroma financirali njihovo izobraževanje.</p>
               <p>Seveda prednost smo imeli, ker smo imeli tako možnost, da smo imeli veliko izrednega
               študija, in skozi to potem financirali lastno dejavnost tudi takšno.</p>
               <p>Druga zadeva, kar se tiče inštituta, mislim da ta ideja že nekaj časa tli pri nas,
               oziroma je v pripravi. In definitivno se v letošnjem letu pripravljamo za realizacijo
               tega projekta. Nenazadnje je, tudi v naši viziji raziskovalne dejavnosti to zapisano.</p>
               <p>No, in še eno stvar bi pa odgovoril, mislim da, če sem prav razumel, doktor
               Slavinec, pripomba ekonomsko-poslovna fakulteta in turizem. Opozarjam na bistveno
               razliko. Turistiva, visoka šola za turizem, je izrazito usmerjena v razvoj turistične
               stroke in znanstvenih disciplin, ki so vezane na turizem. Mi smo, torej program
               Turistice zaenkrat en sam, vendar v tem trenutku že, kot rečeno, v akreditaciji
               magistrski program. In v postopku imamo še štiri nove, dodiplomske programe. Vse to
               je usmerjeno izrazito v turistično stroko, in ga pokrivajo turistični strokovnjaki.
               EPF razpolaga samo s tremi, štirimi predmeti v svojem programu turizem s področja
               turistične stroke. Tako da je to ena bistvena razlika. Jaz ne trdim, da je to narobe.
               To je prav, ker moramo imeti različne strokovnjake v turizmu. Mi vemo, da je turizem
               zelo interdisciplinarna in multidisciplinarna dejavnost, in stroka, zato je potreba
               po različnih profilih. EPF pač razvija ekonomsko naravnane, poslovno naravnane
               strokovnjake s področja turizma, ki se jim doda pač tri, štiri predmete v toku
               njihovega študija. Naš študij je pa v celoti posvečen turistični stroki. To je
               bistvena razlika.</p>
               <p>No, in še eno stvar pa kot predsednik upravnega odbora bi, torej absolutno podpiram
               razmišljanje predhodnih diskutantov v zvezi s prostorskimi problemi in pripravljenim
               zakonom o jamstvu države pri investicijah. Opozarjam pa še na en problem, ki ga je
               tudi gospod predsednik odbora izpostavil, vezano na razpravo vašega odbora v
               Mariboru. Namreč financiranje univerze. Problemi so predvsem v tistih institucijah,
               ki razvijajo nove programe, kjer nastajajo novi programi in nastopa problem
               financiranja v prvih letih, dokler ti programi ne stečejo skozi. Skozi tri leta,
               oziroma skozi u4 leta. Vsako leto si za eno leto nazaj. In naša institucija, kot
               univerza, je mlada univerza. Praktično vse je v nastajanju. In smo pri dejavnosti,
               osnovni dejavnosti, pedagoško-raziskovalni in tako dalje, smo hendikepirani zaradi
               tega principa financiranja za nazaj. Na podlagi tega, kar si imel lani vpisano. Letos
               si imel pa nov letnik. Pa prihodnje leto imaš spet nov letnik, ki se ne financira. In
               to je narobe v sistemu financiranja. Ob tem, da ne govorimo o tistih investicijskih
               zadevah, kjer dejansko čutimo to državo kot mačeho, ne pa kot mater.</p>
               <p>Hvala lepa.</p>
            </sp>
            <sp xml:id="SDT4-OZVŠZITR-Redna-003-2005-05-11.sp43">

               <speaker>PREDSEDNIK RUDOLF MOGE:</speaker>

               <p>...<stage>/Nima vključenega mikrofona./</stage>... Hvala lepa... ...<stage>/Nerazumljivo./</stage>... Ja,
               izvolite, dekanica. Ampak poskušajte biti kratki.</p>
            </sp>
            <sp xml:id="SDT4-OZVŠZITR-Redna-003-2005-05-11.sp44">

               <speaker>GOSPA ___________:</speaker>

               <p>... tečejo naša prizadevanja, zelo se trudimo okoli dobrega programa, ki ga bomo,
               računamo do jeseni, že predložili v potrditev. Imeli smo pa do sedaj zelo naravno
                  omejitev, nismo imeli
               lastnih doktorjev dovolj, stroke. Sedaj jih pa že imamo, in letos bomo pridobili še
               štiri, tako da potem bomo imeli zares dosti ljudi, ki bodo lahko podprli razvoj
               fakultete.</p>
               <p>Hvala lepa. Bom kolegu potem privatno...</p>
            </sp>
            <sp xml:id="SDT4-OZVŠZITR-Redna-003-2005-05-11.sp45">

               <speaker>PREDSEDNIK RUDOLF MOGE:</speaker>

               <p>Hvala lepa. Če kdo nima res kaj nujnega, dobite doktor Slavinec, ja takoj zatem, bi
               jaz predlagal, glede na to, da niste sklepom nasprotovali, pa glede na naš termin, da
               bi razpravo nadaljevali še potem v drugem prostoru, kot je bilo takrat ob obisku v
               Mariboru. Boste dobili besedo, samo najprej doktor Slavinec, izvolite.</p>
            </sp>
            <sp xml:id="SDT4-OZVŠZITR-Redna-003-2005-05-11.sp46">

               <speaker>DR. MITJA SLAVINEC:</speaker>

               <p>Hvala lepa za odgovor. Predvsem ta triletna pogodba je zelo svetel zgled, pa me
               zanima kakšno je stališče rektorske konference v tem trenutku? Ali boste na enak
               način, kot sta prvi dve univerzi pomagali vaši, potem ve tri univerze pripravljene
               seveda podobno sodelovanje sprejemati tudi s pobudniki novih univerz?</p>
            </sp>
            <sp xml:id="SDT4-OZVŠZITR-Redna-003-2005-05-11.sp47">

               <speaker>DR. LUCIJA ČOK:</speaker>

               <p>Ja, ta proces je duhomoren. Mi smo morali pridobiti najprej fakultete Univerze v
               Ljubljani, da je podprla sklep senata. In v tem primeru v Mariboru ni bilo težav.
               Maribor je na prvem senatu to sprejel, in je bil podpisan tudi sporazum. Naša
               univerza nedvomno bo podpisala tak sporazum. Ne vem pa, če bo v Ljubljani še vedno
               toliko razpoloženja. Ker težko smo se dogovorili z ljubljansko univerzo. Ampak, ko
               smo se, je pa ta stvar začela delovati.</p>
            </sp>
            <sp xml:id="SDT4-OZVŠZITR-Redna-003-2005-05-11.sp48">

               <speaker>PREDSEDNIK RUDOLF MOGE:</speaker>

               <p>Hvala lepa. Izvolite.</p>
            </sp>
            <sp xml:id="SDT4-OZVŠZITR-Redna-003-2005-05-11.sp49">

               <speaker>ZVONKO ČERNAČ:</speaker>

               <p>Hvala lepa za besedo, gospod predsednik. Jaz sem sicer že prej ene dvakrat dvignil
               roko, samo žal niste opazili. Tako da jo bom drugič bolj visoko dvignil.</p>
               <p>Jaz bi okoli sklepa bil zelo kratek, in bi povedal par misli, prej pa mi še
               dovolite, da povem še moje videnje. Mislim da je Univerza na Primorskem zelo
               pomembna, ne samo za ta prostor tukaj na obali in Krasu, oziroma delu Notranjske,
               ampak za celotno Slovenijo. Mislim da se je v teh letih umestila, in si s programi,
               ki jih razvija, našla ustrezno pozicijo na širšem slovenskem prostoru, in da bi bilo
               zelo narobe omejevati jo v nadaljnjem razvoju. Gotovo je eden izmed pomembnih
               faktorjev zato, da se lahko razvija na ustrezen način, in razvija tiste programe, ki
               si jih je zastavila tudi ustrezna prostorska ureditev. Pri čemer pa je moje osebno
               mnenje, da ni nujno, da se tako ozko omejuje na obalni prostor. Mislim da je ta
               prostor tukaj tako širok, da ga je mogoče lahko izkoristiti v vseh drugih širših
               razsežnostih, tako v delu Krasa, kot tudi dela Notranjske. In mislim da bi morda v
               bodoče veljalo iskati rešitve tudi v tej smeri za posamezne institucije, ki trenutno
               nimajo ustreznih prostorskih možnosti, oziroma imajo zelo velike težave.</p>
               <p>Ne vzeti to za mojo nevednost, ampak mislim da zakona o poroštvu za univerzo pa
               nisem zasledil do sedaj v nobenem gradivu. Jaz sicer nadomeščam danes tukaj kolego
               Jerovška, ampak mislim, da bi bilo tako sprejeti drugo točko sklepa, kot ste jo
               predlagali, gospod predsednik, formalno narobe. Če sem si jaz dobro zapisal, ste
               predlagali odbor podpira sprejem zakona o poroštvu Republike Slovenije za kredite
               Univerze na Primorskem. Glede na to, da tega zakona nisem zasledil, se opravičujem,
               če sem to mogoče spregledal, menim, da bi se moral ta sklep glasiti malo drugače. Ker
               ne gre za tako primerjavo, kot ste jo dali v Mariboru, ste rekli, da odbor podpira
               nadaljnjo gradnjo in tako naprej. Tu je po vsebini popolnoma drugačen sklep. Mislim
               da ni nobene dileme o tem, da ne samo odbor, ampak tudi širše podpiramo te namene.
               Mislim pa, da bi bilo iz formalnih razlogov prav, da bi se zapisalo v tem sklepu, da
               odbor podpira čim prejšnjo obravnavo zakona o poroštvu Republike Slovenije za kredite
               Univerze na Primorskem.</p>
               <p>Hvala lepa.</p>
            </sp>
            <sp xml:id="SDT4-OZVŠZITR-Redna-003-2005-05-11.sp50">

               <speaker>PREDSEDNIK RUDOLF MOGE:</speaker>

               <p>Hvala gospod Černač. Popravljam ta svoj sklep v tem smislu, da odbor podpira sprejem
               priprave zakona o državnem poroštvu.</p>
               <p>V redu? ...<stage>/Izklopljen mikrofon./</stage>...</p>
               <p>Saj je v redu, ampak saj veste kako je. <q>"Verba volant, scirpta manent"</q> <stage>(?)</stage> Jaz moram
               to na koncu podpisati pa napisati.</p>
               <p>Hvala. Še kdo? Če ne, bi predlagal, da o tako popravljenih sklepih, oziroma o drugem
               popravljenem sklepu glasujemo. Najprej o prvem sklepu.</p>
               <p>Kdo je za to? Soglasno. Ne sprašujem naprej.</p>
               <p>V drugem sklepu popravljam, torej podpira čimprejšnjo in tako naprej.</p>
               <p>Kdo je za? Tudi tega smo soglasno sprejeli.</p>
               <p>In tretjega, da bi se na eni izmed sej, naših sej, lotili ocene izvajanja temeljnih
               razvojnih programov.</p>
               <p>Tudi soglasno.</p>
               <p>Tako da sklepi so sprejeti. Jaz vam jih bom, gospa rektorica... ...<stage>/Glas v
               ozadju./</stage>... Ja, saj bom, preden bom zaključil. S tem zaključujem ta uradni del
               seje... ...<stage>/Izklopljen mikrofon./</stage>...  državnega zbora za visoko šolstvo, znanost in razvoj in
               vas, gospa rektorica, pozivam za zaključno besedo in se vam predajamo v vaše roke.
           </p>
            </sp>
            <sp xml:id="SDT4-OZVŠZITR-Redna-003-2005-05-11.sp51">

               <speaker>DR. LUCIJA ČOK:</speaker>

               <p>Hvala lepa gospod predsednik. Jaz sama sodim, pa verjamem da se mi moji sodelavci
               pridružujejo, da je bila ta seja izredno pomembna za Univerzo na Primorskem. Pa ne
               samo zato, ker ste pravzaprav v prvi osebi izvedeli kaj se tu dogaja, kar je seveda
               pomembno, ampak tudi zato, ker smo čutili pravzaprav resnično predanost, ki ste jo
               pokazali pri svojem delu. To se pravi, če ta odbor se seznanja s problemi visokega
               šolstva, znanosti in tehnologije, da ta odbor tudi razmišlja ustvarjalno, in pomaga
               tistim, ki poskušajo v tej Sloveniji na tem področju delovati.</p>
               <p>Mi bi želeli, da še kdaj pridete. Da pridete, da vam povemo kako smo uspeli, čez,
               najkasneje eno leto, koliko smo premaknili. In seveda da nas povabite, kadar je v
               odboru obravnava tistih problemov, ki so najbolj žgoči za to univerzo, sedaj veste
               kateri so.</p>
               <p>Vabim vas, da se nam pridružite pri zakuski, ki je ponujena tukaj zunaj. Sama bi vam
               pa rada v spomin, da ste tukaj bili, podarila našo maskoto. Maskota te univerze je
               morski konjiček, in iz več razlogov je morski konjiček, ker smo pač ob morju. Ampak
               to ni edini razlog. Morski konjiček je riba, ki plava samo v čisti vodi, če je voda
               zamazana umre. Je žival, ki nosi v svojem trebuhu, tako samček kot samica, jajčeca.
               Torej je izredno ploden, razmišlja na razmnoževanje. Predvsem pa je nabit s
               serotoninom, kar pomeni, da smo tudi zelo ustvarjalni in potencialno delujemo naprej
               z veliko optimizma. In če dovolite, bi najprej predala gospodu predsedniku, in seveda
               vsem ostalim članom odbora po en tak znak, da ste tukaj bili. ...<stage>/Aplavz./</stage>...</p>
            </sp>
            <sp xml:id="SDT4-OZVŠZITR-Redna-003-2005-05-11.sp52">

               <speaker>PREDSEDNIK RUDOLF MOGE:</speaker>

               <p>Hvala lepa gospa rektorica.</p>
               <stage type="time">(Seja se je končala 11. maja 2005 ob 12.25 uri.)</stage>
            </sp>
         </div>
      </body>
   </text>
</TEI>
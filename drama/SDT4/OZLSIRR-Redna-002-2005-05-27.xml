<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT4-OZLSIRR-Redna-002-2005-05-27">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za lokalno samoupravo in regionalni razvoj</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">CB2380FEDD6F427CC1256FFC00447764</idno>
               <idno type="custom" subtype="day">B598F31F163C1511C125700E003D4001</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=B598F31F163C1511C125700E003D4001</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZLSIRR-Redna-002-2005-05-27.OZLSIRR" n="002">
               <name>Redna</name>
               <date when="2005-05-27"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZLSIRR-Redna-002-2005-05-27.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZLSIRR-Redna-002-2005-05-27.OZLSIRR">
                        <orgName key="OZLSIRR">Odbor za lokalno samoupravo in regionalni razvoj</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE  ZA LOKALNO SAMOUPRAVO IN REGIONALNI RAZVOJ </stage>
            <stage type="session">2. seja</stage>
            <stage type="date">(27. maj 2005)</stage>
            <stage type="chairman">Sejo je vodil Pavel Rupar, predsednik odbora.</stage>
            <stage type="time">Seja se je začela ob 9.05 uri. </stage>


            <sp xml:id="SDT4-OZLSIRR-Redna-002-2005-05-27.sp1">

               <speaker>PREDSEDNIK PAVEL RUPAR:</speaker>

               <p>Spoštovane gospe in gospodje. Začenjam 2. sejo odbora za lokalno samoupravo in
               regionalni razvoj. Vse prav prisrčno pozdravljam, tudi medije. O svoji odsotnosti sem
               dobil samo eno opravičilo in sicer Bogdan Barovič, ostalih obvestil o odsotnosti
               nisem prejel, pač pa nekoliko več nadomeščancev po pooblastilu in sicer Branka
               Mariniča bo zamenjal Zvone Černač, Vilija Trofenika Mitja Slavinec, Milana Petka
               gospod Cvikl, Mirana Jeriča dr. Matej Lahovnik, gospo Bredo Pečan gospod Bevk, ter
               gospoda Vilija Rezmana mag. Franci Žnidaršič.</p>
               <p>Ugotovili smo, da smo sklepčni. S sklicem seje pa ste prejeli tudi dnevni red, če ga
               je potrebno brati? Ni potrebno. Predlogu za razširitev dnevnega reda in za umik
               posameznih točk v poslovniško določenem roku nismo prejeli.</p>
               <p>Zato prehajamo na prvo obravnavo oziroma na <title>1. TOČKO DNEVNEGA REDA - PREDLOG
                  ZAKONA O USTANOVITVI ZGORNJE SAVINJSKE IN ŠALEŠKE POKRAJINE, DRUGA OBRAVNAVA.
               </title>Za to točko dnevnega reda ste prejeli gradivo. Predlog zakona, ki je bil
               objavljen v Poročevalcu št. 12. 3.3.2005 odločitev občinskih svetov občin Mozirje,
               Nazarje, Gornji Grad, Ljubno, Luče, Solčava, Šmartno ob Paki, Šoštanj in mestnega
               sveta mestne občine Velenje. Mnenje zakonodajno-pravne službe, mnenje vlade Republike
               Slovenije, mnenje občin Mozirje, Nazarje, Gornji Grad, Ljubno, Luče, Solčava, Šmartno
               ob Paki, Šoštanj ter mestne občine Velenje, ter mnenje državnega sveta Republike
               Slovenije. K tej točki dnevnega reda so bili vabljeni Bojan Kontič kot prvi podpisani
               iz skupine poslancev, ki je predlog vložila, vlada Republike Slovenije, dr. Ivan
               Žagar, minister brez listnice, Franci Rokavec državni sekretar, Marjan Maučec,
               državni svet Republike Slovenije, Darko Fras, državni svet Republike Slovenije,
               predstavnica zakonodajno-pravne službe, predstavniki skupnosti občin Slovenije in
               združenja občin Slovenije. K predlogu zakona do izteka poslovniškega roka, to je
               vključno do sobote 21. maja, niso bili vloženi amandmaji. Pred prehodom na obravnavo
               predloga zakona vas želim obvestiti, da je predsednik državnega zbora na podlagi 94.
               člena zakona o lokalni samoupravi 145. člena poslovnika državnega zbora od 22.2.2005
               do vključno 24. marca 2005 poslalo mnenje pristojnim organom občin, ki se želijo
               povezovati v Savinjsko-Šaleško pokrajino. Mnenja k predlogu zakona so poslale
               naslednje občine: Mestna občina Velenje, Občina Nazarja, Mozirje, Ljubno, in Šmartno
               ob Paki. Občine v vseh navedenih mnenjih podpirajo predlog zakona. Naknadno kot
               dopolnitev predloga zakona, pa so bile poslane državnemu zboru tudi odločitve
               občinskih svetov Zgornje Savinjske in Šaleške doline v obliki sklepov, ki so jih v
               mesecu juniju in juliju 2003 sprejeli posamezni občinski sveti, in sicer Mestne
               občine Velenje, občina Gornji Grad, Šmartno ob Paki, Luče, Mozirje, Nazarje, Šoštanj,
               Ljubno in Solčava. Zakon o lokalni samoupravi v 73. členu določa, da se pokrajina
               ustanovi, spremeni ali ukine z zakonom na podlagi odločitev občinskih svetov,
               sprejetih z dvotretjinsko večino vseh članov. O odločitvi občinskega sveta, pa se
               lahko izvede tudi referendum. Navedena zakonska določba ne precizira, v kateri fazi
               zakonodajnega postopka občinski sveti sprejmejo odločitev z dvotretjinsko večino. Iz
               priloženih sklepov občinskih svetov pa žal ni razvidno, da so bile njihove odločitve
               sprejete z določeno večino, na kar opozarjata v svojih mnenjih, tako
               zakonodajno-pravna služba kot tudi vlada. <stage type="mag"/>
               (nadaljevanje) Spoštovani prehajamo na drugo obravnavo predloga zakona. Besedo dajem
               gospodu Bojanu Kontiču, prvopodpisanemu skupine poslancev predlagateljev zakona, če
               seveda želi.</p>
            </sp>
            <sp xml:id="SDT4-OZLSIRR-Redna-002-2005-05-27.sp2">

               <speaker>BOJAN KONTIČ:</speaker>

               <p>Hvala lepa gospod predsednik. Spoštovani in pozdravljeni vsi prisotni! Zakon oziroma
               predlog zakona o ustanovitvi Zgornje Savinjsko-Šaleške pokrajine ni novost v
               parlamentarni proceduri državnega zbora. Ta zakon je bil vložen že v preteklem
               mandatu, vendar zaradi odločitve takrat državnega sveta, da najprej spelje postopek
               spremembe ustave in šele kasneje pristopi na podlagi sprememb treh členov ustave tudi
               k celoviti razdelitvi Slovenije na pokrajine ta zakon ni dočakal parlamentarne
               obravnave, prav tako kot ostali zakoni, ki so bili vloženi v proceduro. Ta zakon ni
               edini. Še v mandatu pred prejšnjim mandatom je v proceduro bil vložen zakon o koroški
               pokrajini, ki pa je bil obravnavan na seji državnega zbora in v prvi obravnavi tudi
               dobil potrebno večino za nadaljevanje obravnave, ampak tudi ta zakon je potem kasneje
               obstal na stranskem tiru, torej aktivnosti so potekale tako, da naj bi se najprej
               spremenila ustava, potem sprejel zakon, ki bi celovito uredil regionalizacijo oziroma
               uvedbo pokrajin v Sloveniji in potem seveda tudi razdelitev Slovenije na pokrajine.
               Posledica, da je, mislim vzrok za to, da je ta zakon vložen tudi v tej sestavi
               državnega zbora, je ta, da nismo sprejeli v prejšnjem mandatu sprememb ustave in da
               smo kar nekajkrat v tem mandatu že slišali v začetku mandata, da naj bi nastanek
               pokrajin bil nekako spontan, da naj bi razvojne regije prerasle s časoma v pokrajine
               in glede n ato, da stranke, ki so ali pa ste v prejšnjem mandatu zagovarjali obratno
               pot, se pravi ustanavljanje pokrajin od spodaj navzgor, je seveda ta zakon sedaj
               pisan na vašo kožo, ustanavlja se torej pokrajina od lokalnih skupnosti navzgor. Že
               takrat je bilo opozorjeno, da je verjetno boljša pot od zgoraj navzdol, vendar je
               bilo takrat postavljenih nekaj pogojev in ti pogoji oziroma soglasje v državnem zboru
               niso bili doseženi. Naj povem, da je tudi vlada v prejšnji sestavi nasprotovala temu
               predlogu in smo ravno tako dobili negativno mnenje od prejšnje vlade kot smo ga bili
               deležni od sedanje vlade, razlog je bil približno enak, sistemska ureditev tega
               področja in pa preuranjenost tega zakona, podobno je sedaj in podobno ugotavlja tudi
               zakonodajno-pravna služba, ki pravi, da je zakon najverjetneje oziroma da je zakon
               preuranjen. Morda bi bilo celo smiselno počakati na aktivnosti vlade in s tem zakonom
               nadaljevati konec leta.</p>
               <p>Naj naštejem nekaj razlogov zakaj smo poslanci vladnih in opozicijskih strank
               vložili predlog zakona o ustanovitvi Savinjsko-Šaleške pokrajine v proceduro. En od
               vzrokov je, da se zavedamo, da se lahko zgodba o pokrajinah iz prejšnjega mandata
               ponovi, da bomo tudi tokrat priča vložitvi zahtev ali pa predloga za spremembo ustave
               treh členov in da bo ta zgodba traja ves mandat, na koncu mandata členi ne bodo
               spremenjeni in zgodba se bo dejansko ponovila iz preteklega mandata in na uvedbi
               pokrajin oziroma drugega nivoja lokalne samouprave se ponovno ne bo zgodilo nič. To
               je kar verjetna zgodba. Drugi razlog je že ta, ki sem ga malo prej omenil, da so
               predstavniki koalicije včasih svoje opozicijske vloge napovedovali možnosti
               ustanavljanja pokrajin brez spremembe ustave. Tretji je zaradi napovedi, da bi naj
               razvojne regije s časoma spontano prerasle v pokrajine, dejstvo pa je, da je sedanja
               statistična Savinjska regija prevelika in zaradi zemljepisnih značilnosti ter slabih
               prometnih povezav in <stage type="mag"/>(nadaljevanje) zaradi
               nerazvitega pretoka informacij že naravno razdeljena na dve območji in dve mestni
               občini, to je mestna občina Celje in mestna občina Velenje.</p>
               <p>Četrti razlog je v popolni enotnosti in podpori predstavnikov lokalnih skupnosti, ki
               bi tvorile Savinjsko Šaleško pokrajino in nenasprotovanja, posebej poudarjam,
               nenasprotovanja preostalega dela Savinjske statistične regije. Predlog zakona o
               ustanovitvi Zgornje Savinjske in Šaleške so obravnavali in soglasno potrdili župani
               občin Saše na seji sveta Saše dne 6. junija 2003. Odločitve občinskih svetov občin
               Saše so predložene državnemu zboru.</p>
               <p>Peti razlog je, da imajo občine Saše kadrovske in prostorske možnosti za prevzem
               funkcije pokrajine in sicer tako z vidika razvoja novih gospodarskih potencialov kot
               z vidika razvoja spremljajočih dejavnosti, ki bodo zagotavljale in uresničevale
               interese v pokrajino povezanih občin.</p>
               <p>Šesti razlog za vložitev zakona je, da so interesi občin Savinjsko Šaleške pokrajine
               na številnih področjih sorodni in da si dejansko niso konkurenčni oziroma nasprotni.</p>
               <p>Še eden dodatni razlog je, da se gospodarski subjekti na tem območju že sedaj
               povezujejo preko območne Savinjsko Šaleške gospodarske zbornice in kot sem dejal
               le-ti niso konkurenčni, ampak se medsebojno dopolnjujejo in razvijajo.</p>
               <p>Savinjsko Šaleška pokrajina bi v tem trenutku, če bi bila ustanovljena štela 61
               tisoč 678 prebivalcev. Poznane so že razvojne usmeritve Saše in verjetno so znane že
               ustanovljene tudi regijske inštitucije vsaj eno sem že omenil, to je Savinjsko
               Šaleška območja zbornica gospodarske zbornice Slovenije znotraj katere je
               ustanovljenih kar nekaj skupin, ki si prizadevajo za regionalni razvoj te bodoče
               pokrajine. Znotraj tega je seveda tudi Zavod Republike Slovenije za zaposlovanje,
               območna enota, območna obrtna zbornica Velenje, območna obrtna zbornica Mozirje,
               Savinjsko Šaleška območna razvojna agencija, okrajno sodišče, bolnišnica, medobčinski
               inšpektorat in seveda upravne enote, območna geodetska uprava, davčni urad Velenje,
               se pravi, kar nekaj služb je teritorialno že primerljivo organiziranih.</p>
               <p>Naj na koncu dodam še enkrat, da to ni edini zakon po ustanovitvi pokrajin, bilo jih
               je torej že več. Mislim, da je čas, da storimo na področju lokalne samouprave korak
               naprej. Tudi državni svet, ki je obravnaval ta predlog o ustanovitvi Savinjsko
               Šaleške pokrajine je podal svoje mnenje v sklepih in ti sklepi nekako napotujejo
               vlado k temu, da pristopi k realizaciji dejansko programskih izhodišč skoraj vseh
               strank v Sloveniji, ki so napovedovale oziroma smo napovedovale uvedbo pokrajin.
               Lokalne skupnosti so torej na našem območju izkazale svoj interes in znotraj
               Savinjsko statistične regije nismo doživeli večjega nasprotovanja.</p>
               <p>Naj še na koncu poudarim tudi to, da predlagatelji zakona ne prihajajo iz vrst samo
               ene stranke, so tako poslanci vladne kot opozicijske sestave državnega časa in na
               koncu upanje, ki pravijo, da umira zadnje. Morda je dozorel čas, da na področju
               lokalne samouprave dejansko naredimo korak naprej. Hvala lepa, predsednik za besedo.
           </p>
            </sp>
            <sp xml:id="SDT4-OZLSIRR-Redna-002-2005-05-27.sp3">

               <speaker>PREDSEDNIK PAVEL RUPAR:</speaker>

               <p>Hvala, gospod Kontič. Besedo dajem predstavnikom ministrstva oziroma službe za
               lokalno samouprave in regionalni razvoj. Gospod Franci Rokavec.</p>
            </sp>
            <sp xml:id="SDT4-OZLSIRR-Redna-002-2005-05-27.sp4">

               <speaker>FRANCI ROKAVEC:</speaker>

               <p>Hvala, za besedo. Vsem skupaj par lep pozdrav. Naj prvo izrazim priznanje pobudnikom
               za ustanovitev pokrajine Zgornje Savinjske Šaleške pokrajine za pač pobudo, ki je
               bila podana. <stage type="mag"/> (nadaljevanje) Toda tako kot
               zakonodajno-pravna služba tudi vlada v svojem mnenju poudarja, da je ta zakonski
               predlog kljub vsemu, da je država že naredila zelo veliko napora v tem smislu, da
               vzpostavi drugo stopnjo lokalne samouprave preuranjen z vidika zagotovitve celostne
               uvedbe druge stopnje lokalne samouprave. Vlada ocenjuje, da je za ustanovitev druge
               stopnje lokalne samouprave potrebno doseči ustrezen politični dogovor, ki je večji od
               ravni same vlade glede ustanovitve druge stopnje lokalne samouprave in seveda na
               podlagi tega je sam zakonski predlog kot pobuda sigurno na mestu. Če bi pa
               zakonodajalec v tej fazi sprejel takšen predlog pa bi verjetno začrtal drugačno pot
               oblikovanja druge stopnje lokalne samouprave, kakor je verjetno tudi interes vseh
               političnih strank, ki so v predvolilnem času dejansko nagovarjale volivce po potrebi
               za regionalizacijo Slovenije in uvedbo večje decentralizacije.</p>
               <p>Namreč, sam zakonski predlog kakršen je, je zelo nejasen predvsem glede
               pristojnosti, ki bi jih država prenesla, v tem trenutku gre to lahko samo v tem
               konkretnem primeru za individualno odločitev določenih v občini državi v prenosu
               pristojnosti. In drug problem, ki pri sprejemu takšne odločitve v tem trenutku je
               problem financiranja pokrajine. Tretji pa verjetno tudi samo zakonsko besedilo, ki je
               po naši oceni sporno v tem, da se določajo nekateri prenosi pristojnosti iz občin na
               pokrajine, seveda je to čisto prostovoljna oblika prenosa določenih nalog s strani
               občin na pokrajine, če se tako odločijo. Mi celo ocenjujemo, da bi morali iti korak
               naprej v tem smislu, da se določene naloge prenesejo iz državne ravni najprej na
               občinsko raven in potem določene naloge glede na potrebe občin, da se združujejo na
               pokrajinski ravni.</p>
               <p>Tako kot smo že povedali pri razpravi v državnem svetu, na komisiji in tudi na seji
               državnega sveta, ponavljam, tudi na tem odboru, bo vlada definitivno do jeseni prišla
               z ustrezno rešitvijo do vseh političnih strank o rešitvi regionalizacije oziroma
               uvedbi druge stopnje lokalne samouprave. Vse priprave, ki jih tudi v naši službi
               vodimo o tem delu, lahko vam zagotovim, da bomo to mi že v ustrezni obliki imeli pred
               počitnicami, v jeseni pa, verjetno začetku jeseni pa odločitev, ki bo seveda tudi na
               vas poslankah in poslancih državnega zbora. In verjetno je v tem trenutku na mestu
               narediti ta napor in na podlagi tega prispevati k temu, da bi prišli do celovite
               ureditve in uvedbe druge stopnje lokalne samouprave. Če bi se seveda odbor strinjal,
               da ta predlog zakona v tem trenutku ne nadaljuje s svojo proceduro, bi bili mi
               najbolj zadovoljni, ker ne bi nikomur rekli, da neko dejansko avtonomno pobudo
               negiramo za ustanovitev pokrajine. Vendar v tem trenutku, če se zakonodajalec odloči,
               da gre naprej pa seveda na tak predlog ne moremo dati pozitivnega soglasja, moramo
               takšnemu predlogu nasprotovati, ker bi povzročil parcialno reševanje uvedbe druge
               stopnje lokalne samouprave. Se pa strinjam s tem, da je treba narediti tudi v naporu
               za spremembo ustave uravnoteženje <stage type="mag"/>(nadaljevanje) odločanja tako države kakor tudi lokalnega nivoja pri
               odločitvi o ustanovitvi pokrajin v Republiki Sloveniji. Če bi pa to pokrajino v tem
               trenutku ustanovili pa mogoče še ene dve, tri ali štiri ali pa tudi več, sigurno bi
               pa ostalo nekaj belih lis, ki ne bi bile pokrite in bi imeli zelo netransparenten
               način pač uvedbe druge stopnje lokalne samouprave. Za ta čas pa seveda v naši službi
               oziroma v vladi ne mirujemo, v zakonu o lokalni samoupravi, ki je že šel skozi vladno
               proceduro in bo kmalu tudi na klopeh tega odbora smo predvideli jasno, da zveze občin
               lahko postane, je pravna oseba, ima svoj račun in seveda skladno tudi z zakonom o
               skladnem in regionalnem razvoju, ki ga bomo te dni posredovali v medresorsko
               usklajevanje in potem seveda v vladno proceduro predvidevamo, da seveda je to tista
               prava oseba, ki naj bi tudi oblikovala tako imenovani regionalni razvoj. Seveda, ko
               bomo uvedli pokrajine se bo to tako in tako medsebojno spojilo. Hkrati pa seveda tudi
               pri spremembah in dopolnitvah zakona o financiranju občin želimo spodbujati takšno
               interesno in programsko sodelovanje občine.</p>
               <p>Jaz menim, da je v tem trenutku odločitev o nadaljnji poti, zakonodajni poti tega
               predloga preuranjena. Če se boste tako odločili, da se ta pot nadaljuje bo seveda
               vlada morala temu predlogu nasprotovati. Toliko. Hvala.</p>
            </sp>
            <sp xml:id="SDT4-OZLSIRR-Redna-002-2005-05-27.sp5">

               <speaker>PREDSEDNIK PAVEL RUPAR:</speaker>

               <p>Hvala lepa. Želi morda? Prosim, predstavnica zakonodajnopravne službe.</p>
            </sp>
            <sp xml:id="SDT4-OZLSIRR-Redna-002-2005-05-27.sp6">

               <speaker>GOSPA____________:</speaker>

               <p>Hvala lepa, za besedo. Pravzaprav k povedanemu ni več kaj dodati dosti. Moram pa
               vseeno povedati, da je zakonodajnopravna služba že doslej podala dve mnenji, ki sta
               pravzaprav identični v mnenju v kakršno je tokrat posredovano vašemu odboru.</p>
               <p>V obeh mnenjih smo pravzaprav opozarjali na temeljno vprašanje, da se je treba
               odločiti ali bo šlo za obvezno obliko združevanja ali bo ostalo na prostovoljnem
               združevanju, ki je tako, kot je že predstavnik vlade povedal možno tudi ob obstoječi
               zakonodaji.</p>
               <p>Povedali smo že v vseh svojih mnenjih, da je po našem mnenju potrebno spremeniti
               143. člen ustave oziroma tega vsaj dopolniti, tako da bi lahko uvedli pokrajino
               takšna kakršna bi Sloveniji verjetno najbolj ustrezala in da se ne bi pojavljale
               tiste bele lise, na katere je prav tako že opozoril predstavnik vlade.</p>
               <p>Menimo tudi, da bi v zvezi z odločitvijo ali sprejeti sistemski zakon na tem
               področju, da smo pravzaprav vezani tudi na 87. člen zakona o lokalni samoupravi. Ta
               namreč zahteva za uvedbo pokrajin poseben zakon, ki je po našem mnenju ta sistemski
               zakon.</p>
               <p>Pri proučevanju tega gradiva smo sicer zelo načelno opozoriti tudi na nekatere
               pomanjkljivosti, ki se v samem besedilu predlaganega zakona pojavljajo. Tokrat so
               naštete samo primeroma, tako da, v kolikor bi se s postopkom nadaljevalo verjetno bi
               morali še natančneje proučiti tudi druga vprašanja, ampak opozarjamo pa posebej še na
               nadzor nad razpolaganjem premoženja, na pred splošno sklicevanje na zakonske
               ureditve, poleg tega tudi na primernost uporabe, imena samega in podobne zadeve.</p>
               <p>Za enkrat toliko. V kolikor bo pa še kakšno vprašanje bomo pa naknadno odgovorili.
               Hvala lepa.</p>
            </sp>
            <sp xml:id="SDT4-OZLSIRR-Redna-002-2005-05-27.sp7">

               <speaker>PREDSEDNIK PAVEL RUPAR:</speaker>

               <p>Hvala lepa. Besedo želi tudi gospod Marjan Maučec, predsednik interesne skupine
               lokalnih interesov državnega sveta. Prosim.</p>
            </sp>
            <sp xml:id="SDT4-OZLSIRR-Redna-002-2005-05-27.sp8">

               <speaker>MARJAN MAUČEC:</speaker>

               <p>Hvala, za besedo. Lepo pozdravljeni. Kot ste videli so stališča državnega sveta,
               .../Nerazumljivo./.. prihaja, da smo se s to problematiko zelo dosti ukvarjali,
               nekako v začetku smo bili mnenja bolj proti dokler se pač celovito ne rešijo zadeve,
               predvsem tu mislim na spremembo zakonodaje o lokalni samoupravi, financiranja občin
               in pa, da se da tudi vsebino tem pokrajinam. <stage type="mag"/>(Nadaljevanje) Kajti nekako smo smatrali, da samo neko formo narediti,
               brez zagotovljenih finančnih sredstev in pristojnosti, je nesmiselno. Ampak na koncu
               smo pa sprejeli dva sklepa, ki nekako bolj navajata na to, kar je zdaj povedal tudi
               sekretar službe za lokalno samoupravo. In smo tudi datumsko opredelili, da do 1.
               septembra se naj vse te zadeve pripravijo. Kajti vsi, ki se z lokalno samoupravo
               ukvarjamo, nekako vidimo v teh desetletjih, da ta drugi nivo manjka. Vendar pa moramo
               biti tudi toliko obzirni, da ta nova sestava vlade vseeno rabi pol leta, da se
               zapišejo predlogi zakonodaje, in na koncu boste seveda poslanke in poslanci, sem
               prepričan, jeseni imeli na mizi; do takrat je pa pravi čas za kompletno rešitev.
               Kajti tudi morate vedeti, da državni svet skoraj drugačnega mnenja ni mogel sprejeti,
               ker velika večina nas zastopa lokalne interese in ne moremo pristati na parcialno
               rešitev samo ene, kajti verjetno bi nas kdo vprašal po zdravju, kako pa mislimo z
               drugimi deli Slovenije. Hvala.</p>
            </sp>
            <sp xml:id="SDT4-OZLSIRR-Redna-002-2005-05-27.sp9">

               <speaker>PREDSEDNIK PAVEL RUPAR:</speaker>

               <p>Hvala lepa. Gospod Fras, želite tudi vi?</p>
            </sp>
            <sp xml:id="SDT4-OZLSIRR-Redna-002-2005-05-27.sp10">

               <speaker>DARKO FRAS:</speaker>

               <p>Hvala lepa. Na kratko bi poskušal samo predstaviti stališče oziroma poročilo komisije
               za lokalno samoupravo in regionalni razvoj pri državnem svetu, ki je nekoliko širše
               in poglobljeno obravnavala to tematiko. Mnenje državnega sveta, kot ste ga dobili na
               klop, je pa potem nekoliko skrčeno, zgolj na predlog sklepa, za katerega tudi
               predlagamo kot državni svet matičnemu telesu, da ga morda povzame in predlaga vladi v
               obliki nekega sklepa te aktivnosti bolj konkretno.</p>
               <p>Mnenje komisije je, da je tudi ta pobuda za ustanovitev pokrajine Zgornje savinjske
               in Šaleške doline predvsem odraz želje po hitrejšem razvoju v lokalnih okoljih ter
               potrebe po pospešitvi regionalizacije oziroma vzpostavitvi upravno-administrativne,
               pa tudi javnofinančne strukture na regionalni ravni. Pa se bom navezal samo z enim
               stavkom. Tudi poročila v medijih v zadnjih dnevih kažejo, recimo, za podravsko
               regijo, da dejansko trendi razvoja in tudi neto dodane vrednosti so zelo negativne,
               kljub vsem naporom in dosedanjemu sistemu spodbujanja skladnega regionalnega razvoja.
               Trendi nam kažejo, da rezultati niso takšni, kot so bili pričakovani in kot bi si jih
               želeli. In v tem kontekstu apeliram, in tudi mnenje komisije je, da za optimalen
               koncept regionalizacije oziroma decentralizacije je nujna uvedba pokrajin na območju
               celotne države in ne le na določenem območju. Za to je pa, jasno, kot je bilo danes
               tu že povedano, potreben širši političen konsenz na nivoju države. Menimo, da moramo
               ustvariti pokrajino kot političen subjekt, ki bo lahko prevzel tudi politično
               odgovornost za stanje v regiji in, če hočete, za regionalen razvoj ter tudi za
               razvojne razlike na posameznih območjih v Sloveniji.</p>
               <p>Da ne bom predolg, bi samo še opozoril na to, na kar komisija opozarja že vseskozi
               bo teh razpravah, da je pa treba pred ustanovitvijo pokrajin pripraviti temeljito
               projekcijo in analizo javnofinančnih učinkov regionalizacije in decentralizacije ter
               na podlagi tega opredeliti javnofinančno razmerje med državo, pokrajinami in občinami
               ter merila za oblikovanje območja pokrajin. Kajti če bomo šli po obratni poti, kot je
               do sedaj bilo to poskušano, se bojim, da bomo ponovno prišli v neko slepo ulico, iz
               katere ni političnega izhoda, če hočete. Hvala lepa.</p>
            </sp>
            <sp xml:id="SDT4-OZLSIRR-Redna-002-2005-05-27.sp11">

               <speaker>PREDSEDNIK PAVEL RUPAR:</speaker>

               <p>Hvala lepa, gospod Darko. Preden nadaljujemo, bi vas rad opozoril, da o predlogu
               zakona ni bila opravljena splošna razprava po 122. členu poslovnika državnega zbora
               in zato odbor lahko na podlagi 128. člena poslovnika sklene, da predlog zakona ni
               primeren za nadaljnjo obravnavo.</p>
               <p>Glede na mnenje zakonodajno-pravne službe, ki meni, da je predlog zakona preuranjen
               zaradi sistemsko nedorečenih vprašanj, in mnenje vlade, ki ne podpira obravnave in
               sprejema predloga zakona, ter glede na to, da k predlogu zakona ni bilo vloženih
               amandmajev, predlagam odboru, da razpravlja in odloča o predlogu sklepa, da predlog
               zakona ni primeren za nadaljnjo obravnavo.</p>
               <p>Odpiram razpravo. Prosim, če se prijavite. Gospod Lahovnik, gospod Cvikl. Gospod
               Lahovnik, prosim.</p>
            </sp>
            <sp xml:id="SDT4-OZLSIRR-Redna-002-2005-05-27.sp12">

               <speaker>DR. MATEJ LAHOVNIK:</speaker>

               <p>Hvala lepa, gospod predsednik. Spoštovane poslanke in poslanci! Današnji predlog
               zakona so podpisali poslanci tako pozicijskih kot opozicijskih strank, kot je bilo že
               povedano. Gre, skratka, za <stage type="mag"/>(Nadaljevanje)
               enega od nadaljnjih poskusov, da pospešimo regionalizacijo v Sloveniji. Osebno se mi
               zdi ta zakon izjemnega pomena. Sam namreč prihajam iz Šaleške doline in gotovo je
               treba poudariti, da v tej dolini, v Velenju imamo največjega slovenskega neto
               izvoznika, tretjina električne energije prihaja iz Šaleške doline in gre za eno izmed
               najpomembnejših slovenskih industrijskih središč. Mestna občina Velenje obsega 33.000
               ljudi, od tega Velenje 28.000 in je praktično peto največje mesto v državi. Kot tako
               seveda ponuja za samo središče regije, pri čemer je izjemno pomembna tudi
               Zgornjesavinjska dolina, ki je pa po svoji strukturi, tudi gospodarski strukturi
               drugačna, ker gre za območje z izrazitimi kmetijskimi dejavnostmi in izjemnimi
               možnostmi na področju turizma. Treba je poudariti, da je v tem delu, Zgornjesavinjski
               dolini, prisotna tudi še lesno-predelovalna in tekstilna industrija, za katero se
               zavedamo, da se sooča z izjemno problematičnim procesom prestrukturiranja. Sam osebno
               ocenjujem, da je ta zakon in kasnejša uvedba SAŠA regije, SAŠA pokrajine, pravzaprav
               izjemno dobra osnova za to, da se te občine med sabo povežejo, ker bodo na ta način
               tudi lažje reševale svoje tako gospodarske probleme kot tudi predvsem probleme na
               področju javne infrastrukture. Treba je tudi upoštevati, da se, ko konkuriramo za
               sredstva iz evropskih strukturnih skladov, izraža potreba po medsebojnem povezovanju.
               In na ta način je to, bom rekel, tekmovanje za evropski denar bistveno lažje. Ta
               iniciativa, ki prihaja od spodaj navzgor, je že s tega vidika zato tako pomembna, da
               je ne bi smeli zanemariti. Želel bi izpostaviti enega izmed ključnih infrastrukturnih
               projektov, ki zadeva povezovanje, predvsem boljšo prometno povezavo med Koroško in
               Savinjsko, Šaleško regijo na eni strani ter naprej proti Arji vasi, Posavju in na
               južni krak slovenske avtoceste. Namreč, celotna Koroška je povsem odrezana trenutno
               prometno od siceršnjega avtocestnega križa. Enako velja za Šaleško dolino, enako
               velja na nek način tudi za Savinjsko, Zgornjesavinjsko dolino. In gre za takšne
               infrastrukturne projekte, ki jih lahko le skupaj izvedemo.</p>
               <p>Namen tega zakona, kot sem rekel, je predvsem, da se lažje zagotovi reševanje teh
               problemov. Osebno verjamem, da glede na to, da je bila ta pobuda podpisana s strani
               poslancev tako pozicijskih kot opozicijskih strank, je tu že razvidno, da gre za
               nadstrankarski projekt, ki ima ustrezen konsenz. Verjamem tudi, da je zakon primeren
               za nadaljnjo obravnavo. Ne nazadnje imamo tukaj mnenje državnega sveta, ki to na nek
               način tudi dopušča. Seveda pozdravljam tudi iniciativo vlade in danes prisotnega
               državnega sekretarja, ki je nekako izrazil vsaj načelno podporo, če sem prav razumel,
               tovrstnim iniciativam in je podal tudi zavezo, da bo vlada celotno uredila zadevo do
               jeseni. Vendar osebno ocenjujem, da glede na, kot sem rekel, predvsem to, da prihaja
               iniciativa od spodaj navzgor, da obstaja močan gospodarski temelj za tovrstno
               iniciativo, ter glede na to, da gre za povsem nadstrankarski projekt, ki ima zelo
               dobro osnovo tudi v volji ljudi, bi bilo treba podpreti zakon in bi lahko potem v
               tretji obravnavi dorekli zadeve. Hvala lepa.</p>
            </sp>
            <sp xml:id="SDT4-OZLSIRR-Redna-002-2005-05-27.sp13">

               <speaker>PREDSEDNIK PAVEL RUPAR:</speaker>

               <p>Hvala. Gospod Cvikl.</p>
            </sp>
            <sp xml:id="SDT4-OZLSIRR-Redna-002-2005-05-27.sp14">

               <speaker>MAG. MILAN M. CVIKL:</speaker>

               <p>Hvala lepa, gospod predsednik. Z zanimanjem sem prebral povabilo na to 2. sejo odbora
               državnega zbora in danes prisostvujem tako v svojstvu enega od sopodpisnikov kot tudi
               nadomestnega člana tega odbora, ki je v novem mandatu imenovan odbor za lokalno
               samoupravo in regionalni razvoj. Mislim, da bi na nek način morali današnjo razpravo
               izkoristiti predvsem, skupaj tudi mogoče z 2. točko, za razpravo o tem, ali <stage type="mag"/>(Nadaljevanje) ta odbor ali državni zbor, se
               pravi, vsi poslanci državnega zbora pravzaprav podpiramo to, kar so vse politične
               stranke zapisale v svoje programe, to pa je potreba po nadaljnji izvedbi
               regionalizacije Slovenije. V tem smislu smo tudi poslanci in v tem smislu sem tudi
               sam podpisal v januarju ta zakon. Seveda obžalujem, da je potem kar nekaj mesecev
               trajalo, preden smo dobili mnenje vlade. Tu je seveda zanimivo, da je nova vlada
               praktično prepisala mnenje stare vlade. In potem so bile opravljene nekatere
               razprave, med katerimi bi predvsem rad podprl razpravo, ki je bila v državnem svetu
               Republike Slovenije, in tudi sklepa, ki sta tu predlagana.</p>
               <p>Mislim, da je dejansko treba letošnje leto izkoristiti za to, da naredimo napor, da
               vzpostavimo pogoje, da bi ta zakon in podobni zakoni lahko bili sprejeti. Zdaj moram
               reči, da v tem kontekstu ne razumem vašega predloga sklepa, razumem ga samo pač kot
               formalni zaključek na 2. seji konec maja, potem ko je odbor že šest mesecev na nek
               način operativen, da bomo pač to razpravo imeli nekoč, ko jo bomo imeli. Zakaj to
               pravim? To pravim zato, ker smo v januarju, hkrati ko smo ta zakon podpisali - in to
               je bil tudi dogovor znotraj poslanskega kluba ob našem strinjanju dveh poslancev,
               prepričali smo ostale poslance poslanskega kluba, da je to smiselno narediti, ker smo
               hkrati v poslanskem klubu sprožili in posredovali vsem parlamentarnim poslanskim
               skupinam predlog za spremembo 143. člena in ostalih členov ustave, ki so potrebni za
               to, da bi prišlo do, če hočete, obveznega ustanavljanja pokrajin. To pravim tudi
               zato, ker je jasno, da tudi v povezavi s črpanjem evropskih sredstev - in točka 2 bo
               o tem veliko govorila - ne bo mogoče brez ustanovitve pokrajin v Republiki Sloveniji
               okrepiti to, kar smo vsi pričakovali z vstopom v Evropsko unijo, to je pa večje
               vključevanje Evrope, evropskih sredstev v sofinanciranje občinskih, medobčinskih in
               projektov širšega regionalnega pomena.</p>
               <p>Zato bom osebno nasprotoval predlogu sklepa. Mislim, da bi bil boljši sklep, da
               danes razpravo prekinemo in da se na ta zakon - verjetno se bodo pa takrat pojavilo
               vsaj še enajst ali trinajst podobnih zakonov -, opravimo takrat, ko bomo naredili
               ustrezne predpogoje, za katere je gospod državni sekretar tudi povedal, da jih vlada
               sama namerava narediti.</p>
               <p>V tem smislu bi potem predlagal še dva dodatna sklepa tega odbora, ki bi povzela
               sklepe državnega sveta v celoti. In sicer, da odbor po opravljeni razpravi, potem ko
               je pod točko 1 s sklepom prekinil razpravo o tem zakonu, predlaga vladi Republike
               Slovenije in službi vlade za lokalno samoupravo in regionalno politiko, da v državni
               zbor do 1. septembra 2005 predloži predlog za začetek postopka za spremembo ustave.
               In še posebej pomembno, da hkrati pripravi potrebne zakone, o katerih je tudi gospod
               državni sekretar govoril, zakone, ki bodo vzpostavili vse tiste pogoje za to, da bi
               negativna mnenja vlade, ki so formalno pisana, bila lahko drugače napisana. Se pravi,
               da zakone, ki govorijo o funkcionalnih razdelitvah, o postavitvi teh pokrajin v
               njihovi dejanski vlogi v gospodarskem in siceršnjem življenju, in pa tudi ustrezne
               osnove za sistem financiranja pokrajin in smiselno s tem tudi sprememb financiranja
               občin. Mi bomo sami v naslednjih dnevih, potem ko nismo dobili vsaj ne formalne
               podpore <stage type="mag"/>(Nadaljevanje) v okviru poslanskih
               skupin, vendarle dali v razpravo in potem tudi vložili predlog za spremembo ustave,
               tako kot smo to januarja napovedali - čakali smo na današnjo razpravo, čakali smo
               tudi na to, če hočete, negativno mnenje in tudi vaš predlog kot predsedujočega
               odbora, ki je bil proceduralno dan, je pravzaprav odmikanje zadev v prihodnost. In
               bomo potem skušali na ta način tudi spodbuditi vlado, spodbuditi vse poslanske
               skupine, da v letošnjem letu to tudi naredimo. Zakaj v letošnjem letu? V letošnjem
               letu zato, ker verjetno bo v juniju prišlo do propada pogajanj o naslednji finančni
               perspektivi. To pa neposredno pomeni, gospod predsednik odbora za regionalni razvoj
               in lokalno samoupravo, da bo Slovenija po junijskem propadu na področju regionalnega
               razvoja v zelo težkem položaju. Zato menimo, da bi bilo treba v letošnjem letu najti
               ustrezno politično soglasje, da naredimo potrebne spremembe ustave in da s tem tudi
               sami pokažemo tisto, kar smo že nekajkrat rekli: da bomo v Sloveniji izvedli
               pokrajine tudi in v povezavi s tem, da omogočamo lažje črpanje evropskih sredstev.
               Verjetno boste nekateri v razpravi nas kritizirali, kaj zdaj tu predstavniki LDS
               govorijo, a niste vendar ves čas ravno predstavniki LDS nasprotovali temu, da bi
               prišlo do takih ali drugačnih oblik pokrajin. Vendar vsi vemo, da LDS nikoli ni imel
               dovolj glasov za spremembo ustave in da je za to treba najti soglasje vseh političnih
               strank.</p>
               <p>To, kar zdaj predlagate predstavniki vlade, da bi ustanavljali neke zveze občin z
               računi, s pravnimi osebami, to je vsaj meni kot nekomu, ki sem se malo ukvarjal z
               javnimi financami, ne zdi ravno primerno. Menimo, da je bolj ustrezno iti v spremembo
               ustave in najti podlago za to ter potem predvsem z zakonom o pristojnostih pokrajin,
               v povezavi z reformami, ki jih vlada napoveduje, narediti to osnovo podlago, da v
               Sloveniji pridemo do formalnih pokrajin, ki se potem zaradi potreb črpanja evropskih
               sredstev klasificirajo v tri te tako imenovane - jaz jih imenujem delovno - evropske
               regije.</p>
               <p>Tako da, gospod predsedujoči, bi predlagal drugačne sklepe. Predlagal bi sklep, da
               prekinemo razpravo, da vlado zadolžimo oziroma predlagamo vladi, ne moremo je
               zadolžiti, predlagamo vladi, povzamemo sklepe, ki so bili predlagani. Hkrati pa
               seveda dodamo vse tisto, kar je predstavnik vlade sam podal, to pa je, da dobimo
               podlage, da letošnjo jesen vendarle te spremembe ustave, zakonodaje, naredimo, in je
               potem mogoče v naslednjem letu ali pa, upam, pred lokalnimi volitvami tudi izvesti
               vse te nadaljnje postopke pri sprejemanju tega oziroma podobnih zakonov. V
               nasprotnem, ker so drugo leto lokalne volitve, se bo Slovenija skozi zakonodajne
               postopke, ki bodo na tem odboru podprti - v to ne dvomim, dovolj je županov v tem
               državnem zboru -, nadalje drobila. Slovenija bo šla na lokalne volitve z več
               občinami, namesto da bi Slovenija šla na lokalne volitve z občinami, kot so, in z že
               jasno vzpostavljenimi zakonskimi podlagami za to, da bi lahko prenesli na pokrajine
               funkcije države, ki jih je smiselno izvajati, na pokrajine. Hvala lepa, gospod
               predsednik.</p>
            </sp>
            <sp xml:id="SDT4-OZLSIRR-Redna-002-2005-05-27.sp15">

               <speaker>PREDSEDNIK PAVEL RUPAR:</speaker>

               <p>Hvala lepa, gospod Cvikl. Glede na to, da sem načeloma zaznal, da bi bil predlog za
               prekinitev obravnave sprejemljiv, mi dovolite, da ta predlog - če dovolite, da ste vi
               predlagatelj - dam takoj na glasovanje. Torej, da prekinemo to razpravo danes do
               nadaljnjega in da se vmes zgodi tisto, kar so tako predlagatelji kot vlada tudi
               napovedali. Se načeloma strinjamo? Lahko dam to na glasovanje? V redu, dajem na
               glasovanje predlog gospoda Cvikla, da razpravo o tej točki prekinemo. <stage type="mag"/>(nadaljevanje) Ugotavljamo navzočnost oziroma kar
               glasujemo.</p>
               <p>Mislim, da sta ta dva sklepa že sklepa sveta, bomo dali na glasovanje. Prosim gospod
               Rokavec.</p>
            </sp>
            <sp xml:id="SDT4-OZLSIRR-Redna-002-2005-05-27.sp16">

               <speaker>FRANCI ROKAVEC:</speaker>

               <p>Glejte. Jaz mislim, da bi bilo smiselno, pač prekiniti to razpravo pred odločanjem,
               prav zaradi tega, da bi izpostavili potreben konsenz med politični strankami, k temu
               projektu. Namreč dejstvo je, če hočemo projekt v celoti speljati, zato nihče ne more
               v tem trenutku v celoti speljati ta projekt, najsibo pozicija ali opozicija. In
               drugo, kar se pa tiče drugih dveh sklepov. Prvo, kar je, do 1. septembra je verjetno,
               lahko je september tisti mesec, ki je gor, dol, kar se tiče predloga za politično
               odločitev. Kar se pa tiče potrebne zakonodaje, pa jo verjetno tudi v delovnem osnutku
               do 1. septembra v celoti ne moremo predložiti. Do konca leta pa verjetno smo jo
               sposobni predložiti. Samo toliko, zato bi bilo verjetno boljše prekiniti razpravo.
               Državni svet je dal svoje predlog tudi naslovil na vlado Republike Slovenije. Mi se
               tega problema zavedamo in če se sprejme sklep ali ne, vemo, da nekaj v tem smislu
               moramo storiti in to čimprej. V delovnem programu vlade smo si zadali rok do konca
               leta, ampak mi smo si ga že skrajševali in ga skrajšujemo.</p>
            </sp>
            <sp xml:id="SDT4-OZLSIRR-Redna-002-2005-05-27.sp17">

               <speaker>PREDSEDNIK PAVEL RUPAR:</speaker>

               <p>Hvala. Gospod Fras.</p>
            </sp>
            <sp xml:id="SDT4-OZLSIRR-Redna-002-2005-05-27.sp18">

               <speaker>DARKO FRAS:</speaker>

               <p>Hvala za besedo še enkrat. Samo na kratko. Državni svet kot sem že omenil uvodoma
               seveda predlaga nekako tudi matičnemu telesu, da morebiti torej povzame in na nek
               način v bistvu podpre te aktivnosti in tudi kot matično telo, da jasen signal vladi
               iz državnega zbora, da seveda je ta volja in namen, da se prične s temi aktivnosti.
               Zdaj okoli tega datuma, ta datum je imel tako primeroma instrukcijsko, tukaj
               predlagan(?), upam, tako se izraziti. Dejstvo pa je, da seveda ni bilo pričakovano,
               kot izhaja iz sklepov, da bi to bil že predlog zakonov, torej predpisov, ampak zgolj
               torej predlog za začetek postopka za spremembo ustave in pa seveda, kot smo navedli
               izhodišča za sistemsko ureditev. Se pravi politični koncept, ki bi naj temeljil na
               nekem konsenzu. Hvala lepa.</p>
            </sp>
            <sp xml:id="SDT4-OZLSIRR-Redna-002-2005-05-27.sp19">

               <speaker>PREDSEDNIK PAVEL RUPAR:</speaker>

               <p>Hvala. Ali bi bilo sprejemljivo, da je odbor predlagatelj sklepov? In sicer, da se
               datum samo podaljša in sklepamo do konca 2005? Ali bi bilo to sprejemljivo, gospod
               Cvikl.</p>
            </sp>
            <sp xml:id="SDT4-OZLSIRR-Redna-002-2005-05-27.sp20">

               <speaker>MAG. MILAN M. CVIKL:</speaker>

               <p>Gospod Rokavec... Jaz mislim, da je korektno, da damo recimo september ali pa do 30.
               septembra ta predlog za ustavo. Potrebno je tudi do 30. septembra reči, ta izhodišča
               za sistemsko ureditev decentralizacije navedbe drugega nivoja lokalne samouprave in
               potem reči, do konca leta pa zakonodajo, ki bo iz tega izhajala, tako kot sem tudi
               razumel, da je delovni program vlade. Ker drugače, če ima do konca leta šele ustavo,
               potem je to prepozno, tako da dajmo 30. september za oba ta roka, ki sta tukaj
               navedena in potem do konca leta, da se v točki 2. doda in da do konca leta vlada
               pripravi predloge potrebnih zakonov.</p>
            </sp>
            <sp xml:id="SDT4-OZLSIRR-Redna-002-2005-05-27.sp21">

               <speaker>PREDSEDNIK PAVEL RUPAR:</speaker>

               <p>Če ste za to... Gospod Kontič, prosim, se opravičujem.</p>
            </sp>
            <sp xml:id="SDT4-OZLSIRR-Redna-002-2005-05-27.sp22">

               <speaker>BOJAN KONTIČ:</speaker>

               <p>Hvala lepa. Jaz seveda tukaj ne morem govoriti v imenu vseh predlagateljev. Tega
               mnenja nimam, ampak naj povem, da je naša želja bila dejansko izpostaviti problem
               drugostopenjske lokalne samouprave, opozoriti na to, da so nujne spremembe na tem
               področju. Seveda, pa smo želeli, da se naredi korak naprej in da na našem območju
               dobimo Savinjsko-Šaleško pokrajino. Glede na razmerje moči, na mnenje vlade, na
               mnenje državnega sveta in seveda zakonodajno-pravne službe imam občutek, da danes
               vsekakor drugega sklepa, kot tega, da ni primeren za obravnavo ne bi sprejeli. To pa
               seveda ni bil naš osnovni namen, da izpostavimo sebe kot predlagatelje in pa
               politične stranke, ki so bile pripravljene to podpisati. Ampak želja, da dejansko se
               tukaj naredi na tem področju korak naprej. To je seveda jasen signal vladi, tudi ta
               sklep, ki ga bomo danes sprejeli, da se razpravo prekine in da počakamo na predlog
               vlade in potem skupaj rešujemo to problematiko, ki traja že od vsega začetka uvajanja
               lokalne samouprave, ko so seveda nekateri bili mišljenja, da pokrajine niso
               dobrodošle, zaradi ogrožanja celovitosti države, da je ta otroška bolezen v tem
               trenutku mimo in da se vsi zavedamo, da je to nujno potrebno za nadaljnji razvoj naše
               države kot celote. Torej vlada to sprejema kot jasen signal, to je bilo razbrati iz
               čestitke državnega sekretarja predlagateljem zakona<stage type="mag"/>(nadaljevanje) za dano pobudo. Zdaj pričakovati, da bomo do septembra
               prišli tako daleč, da bomo spremenili ustavo in potem predlagali pripravo oziroma
               čakali na pripravljene zakone, seveda vemo, da to tako hitro seveda ne bo šlo in da
               bo to nekaj časa trajalo. Ampak tudi, če še nekaj časa traja in če dosežemo to, da
               Slovenija celovito brez sivih ali belih lis, kakorkoli imenujemo razdelimo v tem
               mandatu na pokrajine, da uvedemo drugo stopenjsko lokalno samoupravo. Mislim, da smo
               dosegli svoj namen in da bomo opravili veliko nalogo, tako v tem matičnem delovnem
               telesu kot tudi v državnem zboru na splošno. Zato ocenjujem, ta predlog je bil nekako
               dogovorjen z gospodom mag. Cviklom pred začetkom seje, da se predlaga prekinitev, da
               ta predlog danes tudi izglasujemo in omogočimo možnost za širšo, tako politično kot
               tudi strokovno razpravo in seveda tudi zaključek, ki pa bo drugostopenjska lokalna
               samouprava v Republiki Sloveniji. Hvala lepa.</p>
            </sp>
            <sp xml:id="SDT4-OZLSIRR-Redna-002-2005-05-27.sp23">

               <speaker>PREDSEDNIK PAVEL RUPAR:</speaker>

               <p>Hvala lepa. Gospod Ficko.</p>
            </sp>
            <sp xml:id="SDT4-OZLSIRR-Redna-002-2005-05-27.sp24">

               <speaker>JOŽEF FICKO:</speaker>

               <p>Hvala lepa. Jaz imam malo vseeno ločeno mnenje, glede na ta predlagani sklep.
               Namreč, če bomo prekinili zdaj obravnavo, pomeni, da bomo na tej točki potem
               nadaljevali razpravo o tem zakonu in na nek način potem ta zakon prejudicira
               regionalizacijo, ki bi jo naj zajemala rešitev, ki bi jo vlada pripravila in bi
               vseeno predlagal, da o zakonu odločimo, ga tudi opredelimo kot neprimernega za
               nadaljnjo obravnavo s sklepom. Poleg tega pa sprejmemo sklepe, ki so bili predlagani,
               ki bi potem lahko bili podlaga za celovito razpravo o regionalizaciji, o predvidenih
               regijah v Sloveniji, ki bi se potem prekrivali čez celo Slovenijo, da ne bi imeli
               nekih lis. Verjamem, da bomo razpravljali na to temo v obliki sistemskega zakona, ki
               ga je prej tudi zakonodajna služba omenjala, da bi pa potem razpravljali spet
               parcialno o posameznih zakonih in celo o tem, ki ima neko predlagano rešitev, ki ni
               nujno, da bo sovpadala s takratno rešitvijo. Torej moj predlog je malo drugačen.
               Hvala.</p>
            </sp>
            <sp xml:id="SDT4-OZLSIRR-Redna-002-2005-05-27.sp25">

               <speaker>PREDSEDNIK PAVEL RUPAR:</speaker>

               <p>Hvala. Torej jaz sem zaznal iz predhodnikov, iz razprav, da imamo resnično željo
               uvesti pokrajine. Sicer bo ta politična odgovornost za vse parlamentarne stranke, za
               vlado, predlagatelje, prehuda. Nekdo bo seveda moral potegniti potem ta kratko, ker
               naš cilj je tukaj, gospod Cvikl je povedal, črpanje sredstev iz Evropske unije, če
               pokrajina bo, potem jaz ne vem, kdo si upa še drzniti pred ljudmi opravičevati, zato
               mislim, da bi, tudi če bi danes sprejeli ta predlog o prekinitvi, pa kasneje
               preložitvi oziroma spremembi ustave na pobudo vlade to postane brezpredmetno. Takrat
               se mi o tem ne bomo več pogovarjali. Mislim, da se bo postopek potem ustavil, če sem
               prav... Prosim gospod Kontič.</p>
            </sp>
            <sp xml:id="SDT4-OZLSIRR-Redna-002-2005-05-27.sp26">

               <speaker>BOJAN KONTIČ:</speaker>

               <p>Replika, pa tudi v pojasnilo. Saj, ko bomo mi dobili predlog vlade, ki bo celovito
               urejal te zadeva. In tudi sistemski zakon potem, ki bo uredil celovito razdelitev
               Slovenije na pokrajine, še vedno mi lahko odpremo to točko in izglasujemo sklep, da
               ta zakon ni primeren za nadaljnjo obravnavo, ker bomo imeli drugi zakon, za katerega
               mislimo, da je pa primeren.</p>
            </sp>
            <sp xml:id="SDT4-OZLSIRR-Redna-002-2005-05-27.sp27">

               <speaker>PREDSEDNIK PAVEL RUPAR:</speaker>

               <p>Gospod Cvikl replika.</p>
            </sp>
            <sp xml:id="SDT4-OZLSIRR-Redna-002-2005-05-27.sp28">

               <speaker>MAG. MILAN M. CVIKL:</speaker>

               <p>Replika na gospoda pred menoj, ne gospoda Kontiča, ampak gospoda Ficka. Poglejte,
               jaz sem razumel, ker sem zaznal, bi rekel, kimanje nekaterih poslancev tukaj, da je
               namen skupen. <stage type="mag"/>(Nadaljevanje) Namen ni ubiti
               neko iniciativo od spodaj, ampak vzpostaviti pogoje, da bo iniciativa od spodaj. In
               teh iniciativ je kar nekaj bilo, ki na nek način, kot piše v mnenju tudi državnega
               sveta, predlog ima osnovo v 130. členu ustave. Seveda pa zaradi vrste razlogov in
               izvedljiv. In tu seveda podpiramo, in mnenje zakonodajno-pravne službe, in tako
               naprej. Zato se mi seveda zdi tudi v odnosu, pa ne mislim mene kot predlagatelja,
               ampak ljudi, ki živijo v tistem okolju, danes politično zakon označiti kot neprimeren
               za nadaljnjo obravnavo, politično napačno. Jaz mislim da je razprava, ki jo vodimo,
               razprava o tem kaj narediti, da bi poleg tega zakona se pojavilo še, če hočete 12
               zakonov, ali pa bomo vse združili v en zakon, kjer bomo potem definirali, da so ti
               zakoni zelo podobni. To je namen. In takrat seveda bomo predlagatelji rade volje
               naredili karkoli je potrebno. Kar tako pa se strinjati s tem, da bomo sedaj tu
               politično eno iniciativo od spodaj ubili, ko so nas vsa usta polna besed o potrebah
               po, če hočete dejanskem odgovarjanju na probleme ljudi, se mi zdi pa napačno.</p>
               <p>Zato, ne me narobe razumeti gospod Ficko, vaš predlog ni v redu. Jaz sem dejansko
               skušal predlagati, da je bolje da prekinemo, da povzamemo dve zadevi, gremo nasproti
               temu, kar tudi državni svet pravi, kar vlada tukaj sama pravi. In se mi zdi res
               neustrezno do iniciative, ki je prišla od spodaj, da bi seveda podprli predlog, da je
               to neprimerno. Zato sem jaz tudi povedal, da bom temu predlogu nasprotoval. Seveda
               lahko o tem diskutiramo še naslednjih nekaj ur, ampak jaz sem povedal. Menimo, da je
               to tako pomembno, da vse politične stranke bi našli seveda skupni jezik.</p>
               <p>Sedaj zakaj pa gospod Zamernik, ki je bil med podpisniki tega istega zakona v
               prejšnjem mandatu, ni podpisnik v tem mandatu, to pa jaz ne vem.</p>
            </sp>
            <sp xml:id="SDT4-OZLSIRR-Redna-002-2005-05-27.sp29">

               <speaker>PREDSEDNIK PAVEL RUPAR:</speaker>

               <p>Sedaj je tako. Torej, replika na repliko... ne... .../Glas v ozadju./... In sedaj je
               to replika na gospoda Cvikla. .../Glas v ozadju./... Dobro. Prosim.</p>
            </sp>
            <sp xml:id="SDT4-OZLSIRR-Redna-002-2005-05-27.sp30">

               <speaker>GOSPOD ____________:</speaker>

               <p>Gospod Cvikl, jaz z mojim izvajanjem nisem nič omenjal, da bi bil proti
               regionalizaciji. Nasprotno. Ta dva sklepa in pripravljenost vlade, da zadevo uredi,
               to potrjujete. Jaz se s tem zelo strinjam, in sem celo vesel, da pride do tega. Ampak
               vseeno. Država Slovenija si ne sme privoščiti in dovoliti, da bi bila regionalizacija
               izvedena od spodaj navzgor. Lahko da so predlogi, ampak zadeva se pa mora rešiti
               celovito za celotno državo. Lahko so to kot pobude posamezne, ampak rešitve da bi
               bile dokončne, ne vem kaj bi se pa potem zgodilo. Saj tu pride prej ali slej do
               konflikta interesov, in bodo posamezne občine izpadle iz pokrajin. Ta predlog, ki ga
               je celo vlada potrdila, sprejela, da bo do jeseni, in to je tudi za mene zelo hitro,
               če bo prišlo do tega, je zelo sprejemljiv. Da bi pa bili razlogi pri črpanju
               sredstev, že sedaj v Sloveniji črpamo, lahko črpamo evropska sredstva, občine se
               interesno povezujejo na posameznih projektih. Moj primer iz moje regije, statistične,
               je tak, da to ne sme biti ne vem kakšen argument, da bi sedaj ad hoc nekaj
               preskakovali. Sem za sistemsko ureditev tega s strani države, ne pa od spodaj
               navzgor.</p>
            </sp>
            <sp xml:id="SDT4-OZLSIRR-Redna-002-2005-05-27.sp31">

               <speaker>PREDSEDNIK PAVEL RUPAR:</speaker>

               <p>Še replika, pojasnilo. Gospod Kontič, na gospoda Cvikla.</p>
            </sp>
            <sp xml:id="SDT4-OZLSIRR-Redna-002-2005-05-27.sp32">

               <speaker>BOJAN KONTIČ:</speaker>

               <p>Hvala. Prav je, da povemo. Gospod Zamernik, ki je sicer poslanec iz
               Savinjsko-šaleške bodoče pokrajine, ni podpisal tega zakona. Razloga sicer ne vem,
               ampak naj povem, da tudi prejšnjega zakona gospod Zamernik ni podpisal. Predlog je
               bil vložen brez njegovega podpisa. Smo čakali na njegov podpis, ampak njegovo
               pojasnilo je bilo v to smer, da čaka širši konsenz, tako lokalnih skupnosti, kot tudi
               političnih strank.</p>
            </sp>
            <sp xml:id="SDT4-OZLSIRR-Redna-002-2005-05-27.sp33">

               <speaker>PREDSEDNIK PAVEL RUPAR:</speaker>

               <p>Hvala za pojasnilo. Gospod Černač, potem gospod Bevk.</p>
            </sp>
            <sp xml:id="SDT4-OZLSIRR-Redna-002-2005-05-27.sp34">

               <speaker>ZVONKO ČERNAČ:</speaker>

               <p>Hvala lepa za besedo. Vsem lep pozdrav!</p>
               <p>Jaz bi rad obrazložil, zakaj se s tem zadnjim sklepom ne strinjam. Mislim da je
               kolega Cvikl bil, kolega Ficko bil mogoče narobe razumljen glede tega, kar je
                  povedal.<stage type="mag"/>(Nadaljevanje) Moje mnenje je, da
               je le treba to stvar obravnavati po dveh plateh. Ena je konkreten zakon, drugo je pa
               projekt, o katerem danes tukaj govorimo. In jaz moram reči, da sem zelo vesel, da je
               prišlo na tej politični ravni, po tem, kar danes tukaj poslušamo, do tako širokega
               poenotenja glede projekta regionalizacije. To mi daje upanje, da takrat, ko bo vlada
               prišla s konkretnimi rešitvami glede tega projekta, ne bo deležna nasprotovanja teh
               političnih sil, ki sestavljajo sedanjo opozicijo. To je dobro. To je dobro, dobro za
               Slovenijo, in dobro za tiste dele, ki že ves čas čakajo, da bo do tega končno prišlo,
               in med drugim tudi za te občine, ki so podpisnice, oziroma, ki so sprejele sklepe
               glede te regije SAŠA. To je en del.</p>
               <p>Se pravi projekt regionalizacije. Kjer pa je treba jasno povedati, da to nima nobene
               zveze s tem, kar se dogaja vis-a-vis Evropi. To, da se je bivša vlada odločila za eno
               regijo, je pač bila takratna odločitev. In mi s tem, ko bomo Slovenijo razdelil na 12
               ali pa 14 pokrajin, ne bomo nič bolj lahko prihajali do teh sredstev. Mislim da gre
               za popolnoma različne zadeve, ki nimajo s tem projektom, ki ga notranje vodimo v
               Sloveniji, oziroma naj bi bil že zdavnaj speljan, nobene neposredne povezave.</p>
               <p>Zakaj ne morem podpreti tega, da prekinemo razpravo o tem zakonu? Jaz se absolutno
               strinjam, da so te stvari, ki prihajajo od spodaj tiste, ki jih je treba upoštevati
               in na njih graditi tudi določene odločitve. Mislim da je to pametno in nujno. Pri
               čemer pa tisti, ki o tem govorite, morate imeti enake vatle za vse. Tudi ko prihaja
               do iniciativ za ustanavljanje občin, je treba imeti enake vatle. Se pravi, če prihaja
               iniciativa od spodaj, morajo biti vatli enaki. Na enak način moramo te iniciative
               upoštevati in spoštovati. Je pa seveda prav, da taka iniciativa ima potem tudi neko
               vsebinsko težo. Ustanoviti pokrajino samo zaradi tega, da imamo neko institucijo brez
               konkretnih pristojnosti, predvsem tistih, ki jih ima sedaj država v svojih rokah, je
               nepotreben birokratizem. Nepotreben birokratizem, nepotrebni stroški nastajajo zaradi
               tega. In ta konkreten zakon govori ravno o tem. Dobro je, da se ta iniciativa
               spoštuje. Jaz ga smatram kot en signal, en impulz, da se na vladni ravni ti postopki
               pospešijo, in da tudi mi skozi to odgovornost zavzamemo ta stališča, da do tega
               projekta čim prej pridemo. Ampak konkreten zakon pa mislim, da ni primeren po
               formalni plati in vsebinski.</p>
               <p>O vsebinski sem že nekaj govoril. O formalni plati pa je bilo povedano že veliko v
               gradivu, tako s strani zakonodajno-pravne službe, kot s strani vlade. In mislim da je
               nepotrebno puščati v proceduri nek zakon, neko odprto stvar, ki bo tako in tako, tudi
               če bo prišlo do nadaljnje obravnave, morala biti temeljito spremenjena. Jaz nimam
               sicer nič proti imenu SAŠA, še posebno če se za tem imenom skriva kakšno lepo dekle.
               Ampak dovolite mi, da preberem samo tri stavke. SAŠA ima proračun. V proračunu SAŠE
               se izkazujejo vsi prihodki in tako naprej. SAŠA lahko razpolaga samo s tistimi
               prihodki in tako naprej. SAŠA se ne sme zadolžiti doma ali v tujini. Jaz mislim, da
               bo potrebno pač narediti en napor, pa to sem dal samo kot primer. Bistvena je
               vsebina. Prebral bi lahko tisti člen o temu, kakšne so pristojnosti te SAŠE, in kaj
               se nanjo prenaša. In narediti drugačen zakon. Sedaj, ali bo to eden ali jih bo 12, je
               brezpredmetno. Mislim da je ta drugi del sklepa, ki je bil predlagan, dober, zavezuje
               vlado k aktivnosti, in na drugi strani omogoča, da bomo lahko zadovoljili tudi ta
               konkreten interes, ki se je pojavil v določenem okolju. Zaradi tega takega sklepa v
               taki obliki ne morem podpreti. Podprl pa bi to kombinacijo, da ugotovimo pač, da
               zakon ni primeren, in vse ostalo, kar je bilo povedano glede aktivnosti, ki naj jih
               spelje vlada na področju regionalizacije.</p>
               <p>Hvala lepa.</p>
            </sp>
            <sp xml:id="SDT4-OZLSIRR-Redna-002-2005-05-27.sp35">

               <speaker>PREDSEDNIK PAVEL RUPAR:</speaker>

               <p>Replika gospoda Cvikla.</p>
            </sp>
            <sp xml:id="SDT4-OZLSIRR-Redna-002-2005-05-27.sp36">

               <speaker>MAG. MILAN M. CVIKL:</speaker>

               <p>Poglejte gospod Černač, jaz sedaj ne vem, ali vi sedite na ušesih, ali pa berete
               dokumente, ki preprosto zavajajo slovensko javnost.</p>
               <p>Prvič. Prejšnja vlada ni nikoli sprejela, da bi Slovenija imela eno regijo po
               evropskih kriterijih. Prejšnja vlada je ob pogajanjih z Evropsko unijo odložila ta
               del dogovora z Evropsko unijo na čas 2004-2006. Prejšnja vlada je celo v letu 2004,
               lahko potem pod 2. točko zelo veliko se govorilo, <stage type="mag"/> (nadaljevanje) podala na več kot toliko in toliko straneh argumente
               zakaj bi Slovenija lahko imela tri regije za črpanje evropskih sredstev. Je pa res,
               da je vaš predsednik stranke in vlade rekel ob svojem prvem obisku v Bruslju, da za
               Slovenijo ni važno koliko regij bo imela in potem se je malo zapletel, ker je pozabil
               postaviti pogoj, da je to res samo, če bo dogovor o naslednji finančni perspektivi
               sprejet letos junija. Zadeva je zelo povezana z Evropo. Gospod Rupar kot župan občine
               pozna in ve za nekatere projekte v Dolžanovi soteski in še kje, ki so bili črpani iz
               evropskih sredstev in bi lahko se nadaljevali še naslednje dve leti ali pa 14 ali pa
               21 let, tudi odvisno od tega kakšen bo status, če hočete regije v kateri bo občina
               Tržič. Tako, da zadeve so povezane, zelo so povezane. Jaz obžalujem, da mi nismo
               mogli v prejšnjem mandatu spremeniti ustave, obžalujem, zato smo kot eno od prvih
               zadev sprožili ravno to zgodbo. In mi, ki smo se podpisali, in tukaj nas je iz nekaj
               političnih strank, na ta predlog zakona smo imeli točno ta namen. Glejte, danes je pa
               27. maj in jaz sem bil povabljen na drugo sejo odbora državnega zbora za lokalno
               samoupravo in regionalni razvoj. Jaz se strinjam, vlada je potrebovala čas in to kar
               je bilo povedano na seji državnega sveta in kar so sklepi in kar je bilo danes
               povedano, imam občutek, da služba vlade za lokalno samoupravo in regionalni razvoj,
               ki jo vodi minister, vemo kateri, vemo iz katere politične stranke, je pripravljena.
               In zdaj to, kar slišim od predstavnikov SDS-a, da bi vi ta zakon ubili, potem bo
               mogel gospod Sever iz tistega konca povedati občanom v Velenju, občanov Šaleške
               doline, občanov Zgornje Savinjske doline, da je za SDS SAŠA nesprejemljiva. SAŠA je
               med temi 60.000 ljudmi zelo jasen pojem, zelo jasen pojem. Se opravičujem
               .../nerazumljivo./.. bom povedal.</p>
               <p>Tako, da, poglejte, jaz mislim, da zadeva je povezana in bi veljalo imeti nek
               konsenz, ampak ne na ta način, da se ta zakon zdaj ubije tukaj v drugem branju, zato
               sem predlagal prekinitev in pojdimo naprej.</p>
            </sp>
            <sp xml:id="SDT4-OZLSIRR-Redna-002-2005-05-27.sp37">

               <speaker>GOSPOD__________:</speaker>

               <p>Hvala lepa. Cvikl, zelo na kratko. Zdaj, če si dovolite manipulacije, si jih
               dovolite brez, da omenjate kakršnokoli ime. Predvsem bi prosil, da ne omenjate
               konkretnih imen pri vaših manipulacijah, to je prva zadeva. Kje jaz sedim pa mislim,
               da je zelo jasno videti. Kaj je predsednik rekel si pa lahko na internetu preberete
               in ne manipulirajte s tem, to je prva zadeva. Drugič. Še enkrat ste manipulirali s
               tem, da je ta regionalizem, ki ga izvajamo v Sloveniji povezan z evropskimi sredstvi,
               to je druga manipulacija. Prosim vas, operirajte z dejstvi. In tretja manipulacija
               kaj bodo rekli ljudje, ali zaradi vašega sklepa bomo pa zakon sprejeli ali kaj,
               zamrznili ga bomo, glih tako bodo brez njega. Lepo vas prosim. Hvala.</p>
            </sp>
            <sp xml:id="SDT4-OZLSIRR-Redna-002-2005-05-27.sp38">

               <speaker>PREDSEDNIK PAVEL RUPAR:</speaker>

               <p>Hvala lepa. Jaz bi prosil za korektno debato .../oglašanje iz klopi./.. ne, bi
               prekinili, ker včasih je treba biti tudi korekten v replikah in jaz tudi ocenjujem,
               da .../oglašanje iz klopi./... pa je bil korekten. ../Oglašanje iz klopi./.., no, to
               je njegova stvar in tudi v vaši repliki ni bilo zaznati repliko, bolj razpravo pa
               bolj, bom rekel, splošno... kasneje. Torej, ocenjujem, da niti ne govorimo več o
               predlogu, ker je razprava postala vsesplošna, zato mi dovolite, da grem nazaj v
               prvotno debato, debato o zakonu, o celoti. Razpravo bom opravili brez, da bi dal
               predlog o prekinitvi oziroma o prekinitvi razprave na glasovanje. Prej ste se pa
               prijavili tako: gospod Prevc, gospod Mikolič, gospod Bevk, gospod Žnidaršič,
               Slavinec, Rupar, Hvauc. Besedo dajem gospod Prevcu.</p>
            </sp>
            <sp xml:id="SDT4-OZLSIRR-Redna-002-2005-05-27.sp39">

               <speaker>MIHAEL PREVC:</speaker>

               <p>Hvala lepa gospod predsednik. Spoštovani kolegi! Pravzaprav se .../nerazumljivo./..
               spreminjajo, dejstvo je nekje, da razpravljamo vendarle o dveh predlogih. Prvi
               predlog je ta, da ta zakon, ki ga imamo danes na mizi ni primeren za drugo obravnavo,
               drugi predlog, ki je padel je ta, da bi današnjo razpravo prekinili. Jaz sem
                  prepričan,<stage type="mag"/> (nadaljevanje) da sta oba
               predloga nekje dobronamerna v tej smeri, da to problematiko, ki je tako zelo pomembna
               rešimo in to čim prej rešimo in na osnovi nekega konsenza, to je problematika, to je
               tema, kjer politične moči ne kaže kazati, ampak je treba razmišljati o tem, da bo te
               zadeve treba z nekim političnim konsenzom rešiti in zato takšne ne z nekimi
               manipulacijami, ki so se že začele v tem trenutku nekje tu dogajati iz nekimi
               podtikanji, mislim, da s to zadevo ne bomo nikamor prišli. Tudi sam se pridružujem
               čestitkam predlagateljem tega zakona. Dejstvo je, da to pomeni dvoje, da mi
               pokrajine, to se pravi drugi nivo lokalne samouprave, nujno rabimo, da občine čutijo
               to potrebo, da čutijo to povezavo in verjamem, da je bilo ogromno napora potrebno
               vložiti, da je do takšnega zakona prišlo. Vendar pa imam vsekakor pomisleke, to se
               pravi ne na samo proceduro oziroma o tem, da absolutno ne strinjam, da bi zadevo
               reševali na tak parcialen način, pač pa se še kako strinjam s predstavnikom vlade, da
               zadeve rešujemo na nek sistematičen način in jaz verjamem, da se bodo zadeve v
               nadaljevanju tudi tako reševale, ker čutim bistveno več posluha v tem mandatu oziroma
               z ministrom za lokalno samoupravo za reševanje te problematike, kajti večkrat sem
               prav iz njegovih ust slišal, da je to nujno, tudi danes smo že parkrat slišali,
               zaradi evropskih sredstev, ki jih občine lahko pridobijo edino na osnovi nekega
               povezovanja in pa nekih regij. To se pravi ne gre samo za to pri zakonu, pri zakonu
               pa vendarle, kar so nekateri govorici pred mano rekli, pa nenazadnje gre vendarle
               tudi za vsebinske zadeve, ki niso dobro urejene, predvsem na področju financiranja
               občin te zadeve niso dobro urejene. Zato se sam osebno tudi bolj nagibam k prvemu
               predlogu. Seveda če bil zakon vsebinsko 100% in če bi tam s strani zakonodajno-pravne
               službe slišal, da to vse stoji, potem bi se mogoče bolj strinjal z drugim predlogom,
               tako mi je pa bolj nekje pisan prvi predlog. Vendar pa ker sem že ravno pri besedi,
               prosil bi predsednika vendarle, mislim, da je to tako pomembna zadeva, prosil bi za
               10 minut pavze, da koalicija o tej zadevi vendarle spregovori nekaj besed, ker
               mislim, da nam zadeve pravzaprav, da nismo 100%.</p>
            </sp>
            <sp xml:id="SDT4-OZLSIRR-Redna-002-2005-05-27.sp40">

               <speaker>PREDSEDNIK PAVEL RUPAR:</speaker>

               <p>Gospod Rokavec je prosil za besedo vmes.</p>
            </sp>
            <sp xml:id="SDT4-OZLSIRR-Redna-002-2005-05-27.sp41">

               <speaker>FRANCI ROKAVEC:</speaker>

               <p>Jaz bi dve stvari kljub vsemu pokomentiral, ki so bile tukaj v razpravi. Prva zadeva
               usoda zakona. Zakon, če se ga zavrne danes ali se ga zavrne jeseni, takšen kot je
               verjetno ne bo mogel biti uporaben, ne sprejet, ne bo mogel bit uporaben, to je več
               ali manj dejstvo. Drugo vprašanje pri tem pa je vprašanje ali se poskuša tukaj
               ustvariti določeno zaupanje, ker ga ni, v tem trenutku v tej državi glede
               regionalizacije ni ustreznega zaupanja med političnimi strankami. To mislim, da je
               večje vprašanje. Menim pa sigurno, da v tem trenutku ali jeseni ta zakon ne bo mogel
               biti uporaben. Gre se pa za vzpostavljanje zaupanja ali se na nek način da zakon v
               čakalnico in na tej osnovi čaka vlado ali bo res prišla s tem kar je obljubila, več
               ali manj bo pa ta zakon, po moji oceni, ne bo mogel biti takšen kot je napisan
               uporaben. <stage type="mag"/>(nadaljevanje) Druga zadeva, ki je
               bila, pa tudi povedana iz razprave, mislim da, poslanca gospoda Cvikla, če bo
               poslanska skupina LDS šla s parcialno pobudo spremembe ustave menim, da tudi ne bo
               naredila nič dobrega, tu mora biti projekt političnih strank zastopanih v parlamentu
               ali pa strank več kot dve tretjinske večine, če se hoče ta projekt uspešno
               zaključiti. To je drugo vprašanje. Zato, kakršnokoli parcialno hitenje po tej poti bo
               prej povzročilo več težav kot koristi.</p>
               <p>Tretje, glede evropskih sredstev. Glede evropskih sredstev ni nujno, da se Slovenija
               razdeli na NUC 3 ravni tudi, če ne bo nekoč opravičena kot celotna za črpanje
               sredstev na celotnem območju Republike Slovenije, se pa mora razdeliti na NUC 2
               ravni. Ta poskus bomo v zakonu o skladnem in regionalnem razvoju opravili, je pa
               verjetno na mestu nekaj, da, v tem trenutku nimamo tako učinkovitega regionalnega
               razvoja pa tudi ne inštitucij na regionalni ravni v povezavi tudi za vključevanje
               občin kot ključnega elementa v tem procesu, kjer bi pa verjetno ustanovitev pokrajin
               pospešilo učinkovitost planiranja in izvajanja regionalnega razvoja, to je pa
               verjetno na mestu ta ugotovitev. Samo toliko.</p>
            </sp>
            <sp xml:id="SDT4-OZLSIRR-Redna-002-2005-05-27.sp42">

               <speaker>PREDSEDNIK PAVEL RUPAR:</speaker>

               <p>Hvala lepa. Gospod Prevc.</p>
            </sp>
            <sp xml:id="SDT4-OZLSIRR-Redna-002-2005-05-27.sp43">

               <speaker>MIHAEL PREVC:</speaker>

               <p>Proceduralno. Jaz bi res prosil, da takoj prekinemo sejo, nekje 10 minut.</p>
            </sp>
            <sp xml:id="SDT4-OZLSIRR-Redna-002-2005-05-27.sp44">

               <speaker>PREDSEDNIK PAVEL RUPAR:</speaker>

               <p>V redu, prekinjamo sejo. Nadaljujemo 10.30.</p>
               <p>(Seja je bila prekinjana ob 10.21 uri in se je nadaljevala ob 10.34 uri.)</p>
            </sp>
            <sp xml:id="SDT4-OZLSIRR-Redna-002-2005-05-27.sp45">

               <speaker>PREDSEDNIK PAVEL RUPAR:</speaker>

               <p>Besedo dajem predlagatelju ob prekinitvi gospodu Prevcu.</p>
            </sp>
            <sp xml:id="SDT4-OZLSIRR-Redna-002-2005-05-27.sp46">

               <speaker>MIHAEL PREVC:</speaker>

               <p>Hvala lepa. Takole smo se nekje dogovorili, da glasujemo, se pravi, da naj bo predlog
               tega odbora, da se seveda razprava o tem zakonu nekje prekine oziroma, da se ta zakon
               zamrzne, to je bil neki sklenjen dogovor na tem našem koalicijskem usklajevanju.</p>
            </sp>
            <sp xml:id="SDT4-OZLSIRR-Redna-002-2005-05-27.sp47">

               <speaker>PREDSEDNIK PAVEL RUPAR:</speaker>

               <p>V redu. Glede na ta konsenz predlagam, da o tem glasujemo. To bo predlog odbora.
               Predlog odbora se pa takole glasi: "Da se obravnava te točke prekine ter prevzemamo
               predlagateljstvo." Proceduralno, prosim.</p>
            </sp>
            <sp xml:id="SDT4-OZLSIRR-Redna-002-2005-05-27.sp48">

               <speaker>MATEJ LAHOVNIK:</speaker>

               <p>Jaz bi rad prosil, če celoten sklep preberete. Če sem prej razumel, tisto izhodišče
               je bilo drugačno vključno z državnim svetom, da bomo podprli tudi tisto
               izhodišče.</p>
            </sp>
            <sp xml:id="SDT4-OZLSIRR-Redna-002-2005-05-27.sp49">

               <speaker>PREDSEDNIK PAVEL RUPAR:</speaker>

               <p>O tem bomo glasovali. Predlog bo tudi, da odbor predlaga vladi Republiki Sloveniji,
               da pripravi projekt regionalizacije v skladu s programom dela vlade. Tako, kot je
               zapisano, o tem mislim, da je težko karkoli debatirati. V redu. Predlagam prekinitev
               razprave v imenu odbora. Glasujemo o tem.</p>
               <p>Kdo je za prekinitev? Kdo je proti?</p>
               <p>Predlagam, da glasujemo še o naslednjih sklepih.</p>
               <p>"Odbor predlaga vladi Republike Slovenije, da pripravi projekt regionalizacije v
               skladu s programom dela vlade." Je potrebna kakšna razprava? Ni. Glasujemo. <stage type="mag"/>(Nadaljevanje) Kdo je za tak predlog? (12
               članov.) Kdo je proti? (Nihče.)</p>
               <p>Predlog je soglasno sprejet. .../Izklopljen mikrofon./...</p>
               <p>Mislim, da sta sedaj predloga sklepa, sklepov brezpredmetna, ker smo se opredelili,
               da vlada v svojem programu.</p>
               <p>Zaključujem 1. točko dnevnega reda.</p>
               <p>In prehajam na <title>2. TOČKO - POROČILO O IZVAJANJU REGIONALNE POLITIKE ZA LETO
                  2004. </title>
               </p>
               <p>Smo matično delovno telo.</p>
               <p>Za to točko dnevnega reda ste prejeli naslednje gradivo, objavljeno je bilo v
               Poročevalcu 112, leta 2004. Potem mnenje državnega sveta Republike Slovenije k
               poročilu. Odgovor vlade Republike Slovenije na mnenje državnega sveta pa tudi.</p>
               <p>K tej točki dnevnega reda so bili vabljeni: vlada Republike Slovenije, gospod Franci
               Rokavec, magister Igor Strmšnik, namestnik direktorja v Službi vlade za lokalno
               samoupravo in regionalno politiko, Javna agencija Republike Slovenije za regionalni
               razvoj, Javni sklad Republike Slovenije za regionalni razvoj in ohranjanje
               poseljenosti slovenskega podeželja, gospod Marjan Maučec, svetnik državnega sveta,
               Darko Fras, predsednik komisije za lokalno samoupravo in regionalni razvoj državnega
               sveta ter predstavniki skupnosti občin in združenja občin Slovenije.</p>
               <p>Pred obravnavo poročila bi vas opozoril, da gre v okviru obravnave te točke za
               seznanitev odbora s poročilom prejšnje vlade. Odbor pa lahko v primeru, da oceni, da
               obstojijo utemeljeni razlogi, predlaga državnemu zboru, da poročilo obravnava.</p>
               <p>V okviru seznanitve odbora lahko sprejme tudi posamezne sklepe, ki jih naslovi na
               vlado, ali druge državne organe in institucije. V primeru, da odbor sprejme sklep, s
               katerim predlaga državnemu zboru, da obravnava poročilo, pa mora hkrati predlagati
               državnemu zboru tudi ustrezne sklepe, o katerih naj bi ta odločal.</p>
               <p>Prehajamo na obravnavo poročila. Najprej dajem besedo predsedniku vlade. Gospod
               Rokavec, prosim.</p>
            </sp>
            <sp xml:id="SDT4-OZLSIRR-Redna-002-2005-05-27.sp50">

               <speaker>FRANCI ROKAVEC:</speaker>

               <p>Hvala za besedo gospod predsednik. Tako kot ste že povedali, v okviru vladne službe
               za lokalno samoupravo, bom pri tej točki sodeloval tudi kolega gospod magister Igor
               Strmšnik in direktor Agencije za regionalni razvoj, gospod Bojan Suvorov.</p>
               <p>Kar se tiče poročila o izvajanju regionalne politike leta 2004, je to dokaj dejansko
               pozno. Zelo zgodaj pa se ga je seveda lotil državni svet, ki je seveda dal tudi svojo
               oceno, ki je sestavni del tega poročila.</p>
               <p>Naj uvodoma povem, da dejansko ocenjujemo, da se regionalni razvoj vzpostavlja, in
               da seveda tako neposredne, kakor posredne spodbude prihajajo v tako imenovani
               programski pristop financiranja, in seveda za izvajanje te politike. Kljub vsemu pa
               je potrebno ponovno poudariti, da vsi kazalci, tako indeksi gospodarske rasti,
               indeksi brezposelnosti, še vedno kažejo določene negativne trende, predvsem še vedno
               višjo rast v osrednji slovenski regiji in temu primerno bistveno počasnejše v ostalih
               slovenskih regijah. In temu primerno je seveda potrebno, da država zagotovi v
               prihodnje seveda ukrepe, vzpostavi ukrepe za bolj učinkovito regionalno politiko. Mi
               se seveda tega zavedamo. Zavedamo se tudi tega, kar je bila tudi že točka prejšnje,
               pri prejšnji točki dnevnega reda, da je za učinkovitejšo regionalno politiko potreben
               dogovor izpostaviti drugo stopnjo lokalne samouprave, ki bi seveda to učinkovitost
               izboljšala. Poleg tega pa seveda je potrebno v prihodnjih letih, in to je naloge
               sedanje vlade, da za izvajanje regionalne politike zagotovi dodatna finančna
               sredstva. In seveda da postavi spremenjene okoliščine regionalne politike, ki so
               nastale od leta 1998 dalje,<stage type="mag"/>(Nadaljevanje)
               seveda v novem okviru tudi predloga zakona o skladnem regionalnem razvoju, ki, kot
               sem že prej povedal, je seveda v zaključni fazi, in bo tudi predložen v vladno
               proceduro. Tam pa seveda predvsem bomo poskušali odgovoriti na vprašanje kako
               zagotoviti bolj enakomeren regionalni razvoj, kljub temu, da je bilo na tem delu že
               kar nekaj storjenega. Vendar po naši oceni še vedno premalo, in v tej smeri bodo šle
               tudi aktivnosti.</p>
               <p>Toliko mogoče na kratko. Pa bodo potem še sodelavci kaj dodali.</p>
            </sp>
            <sp xml:id="SDT4-OZLSIRR-Redna-002-2005-05-27.sp51">

               <speaker>PREDSEDNIK PAVEL RUPAR:</speaker>

               <p>Hvala lepa. Besedo dajem predstavniku Javne agencije Republike Slovenije za
               regionalni razvoj, gospod Suvorov, prosim.</p>
            </sp>
            <sp xml:id="SDT4-OZLSIRR-Redna-002-2005-05-27.sp52">

               <speaker>BOJAN SUVOROV:</speaker>

               <p>Hvala lepa, prvič za povabilo, da ima tudi javna agencija priliko sodelovati v delu
               državnega zbora.</p>
               <p>Strinjam se s povedanim gospoda državnega sekretarja Rokavca. In v bistvu v svojem
               uvodu ne bi šel v detajle. Lahko samo povem, da je agencija sodelovala pri pripravi
               poročila s podatki. In pri končni redakciji, ki pa je bila narejena s strani službe
               vlade, takrat še za strukturno politiko in regionalni razvoj.</p>
               <p>Toliko.</p>
            </sp>
            <sp xml:id="SDT4-OZLSIRR-Redna-002-2005-05-27.sp53">

               <speaker>PREDSEDNIK PAVEL RUPAR:</speaker>

               <p>Hvala lepa. Besedo dajem predstavniku državnega sveta, gospodu Frasu, prosim.</p>
            </sp>
            <sp xml:id="SDT4-OZLSIRR-Redna-002-2005-05-27.sp54">

               <speaker>DARKO FRAS:</speaker>

               <p>Hvala za besedo. Torej mnenje ste, verjamem, dobili skupaj s sklicem, oziroma na
               klop, tako da ne bi ponavljal vseh ugotovitev iz našega poročila.</p>
               <p>V izvajanju regionalne politike bi pa izpostavil samo mogoče nekaj dejstev, nekaj je
               bilo tudi s strani gospoda Rokavca že pravzaprav pokomentirano, oziroma opredeljeno
               tudi stališče vladne službe do teh zadev. Jaz bi želel poudariti, da je seveda
               poročilo po mnenju državnega sveta v primerjavi s poročilom iz leta 2003, seveda
               predstavlja, tako po metodološki, kot po vsebinski plati, bistven napredek, je veliko
               bolj pregledno, vključuje več podatkov, in je s tega vidika seveda potrebno pohvaliti
               in dati priznanje vsem pripravljavcem za vložen trud pri pripravi tega poročila.</p>
               <p>To kar pa nekako pogrešamo, je pa kljub veliki množici in preglednosti teh podatkov,
               vendarle ugotavljamo, da seveda so ti statistični podatki izbrani predvsem po neki
               metodologiji, ki jo seveda ima vzpostavljeno ta Eurostat, statistični urad, in so
               seveda ti podatki po strukturi in po obliki torej prilagojeni potrebam vodenja in
               usmerjanja evropske strukturne politike. Veliko manj pa so primerljivi in uporabni za
               spremljanje stanja znotraj Slovenije kot take. In tudi tukaj potem nekako predlagamo,
               da Slovenija da v tem kontekstu tudi neke vrste pobudo, predlog, da se vendarle tudi
               v tem informacijskem sistemu nekako, da se dopolni na ta način, da bodo ti podatki
               obdelovani tudi na tak način, da bodo bolj koristni in uporabni tudi za vodenje in
               usmerjanje strukturne politike znotraj teh NUTS 2 regij, kot jih imenujemo v
               Sloveniji kot taki.</p>
               <p>Nadalje, seveda jaz bi izpostavil tukaj to, kar sem danes pri prejšnji točki že
               uvodoma poudaril. Danes v medijih lahko berete oceno AJPES-a glede nekaterih trendov
               in bilanc v Podravju. In seveda ugotavljamo, da seveda se ponovno ponavljajo
               negativni trendi, povečujejo izgube gospodarskih subjektov v podravski regiji, da
               seveda dobiček raste bistveno počasneje kot v nekaterih razvitejših ali pa v osrednji
               slovenski regiji. In seveda torej ti negativni trendi povečevanja razlik se
               nadaljujejo. In to mislim da je tisto zaskrbljujoče dejstvo iz tega poročila, nad
               katerim bi se morali zamisliti.</p>
               <p>Po mnenju državnega sveta je seveda bistvene razloge za takšno stanje treba iskati v
               premajhni koordinaciji resornih ministrstev pri vodenju politike razdeljevanja teh
               regionalnih spodbud. <stage type="mag"/>(nadaljevanje) Verjetno
               je del razlogov tudi v premajhni absorpcijski investicijski sposobnosti predvsem
               lokalnih skupnosti pri črpanju kar se tudi odraža potem delno v tistem relativno
               neuspešni realizaciji črpanja sredstev strukturnih skladov in pa kohezijskega sklada.</p>
               <p>Nadalje. Ne bi ponavljal sedaj te problematike okoli investicijske sposobnosti na
               absorpcijske sposobnosti občin, ker je bila že omenjena. Jaz bi samo izpostavil to,
               da državni svet ponovno pravzaprav predlaga Vladi Republike Slovenije, da pospeši
               aktivnosti v zvezi z iskanjem ustreznih rešitev na področju javnih financ in občinam
               zagotovi finančne vire ter jasno opredeli njihove pristojnosti saj brez
               decentralizacije javnih financ ne bo pravih učinkov regionalnega razvoja.</p>
               <p>Mogoče še dve opozorili. Večjo pozornost bi po mnenju državnega sveta kazalo seveda
               nameniti razvoj človeških virov in krepiti ta naš intelektualni potencial in pa
               seveda hitrejši razvoj bi lahko dosegli tudi z učinkovitejšim prenosom znanja in
               tehnologije predvsem manj razvite regije, kar bi seveda lahko dosegla država z
               ustreznimi spodbudami oziroma tudi z nacionalno podprto strategijo.</p>
               <p>Državni svet opozarja tudi na to, da bi morala biti sredstva evropskih strukturnih
               skladov v večji meri usmerjenja v javni sektor predvsem v razvoj javne infrastrukture
               konkretno mislim tukaj na to dejstvo, da so bile ceste in pa vodovodi izvzete iz
               ciljev pri teh strukturnih oziroma pri tistih prioritetah, ki so bile določene s
               strani Slovenije v enotnem programskem dokumentu.</p>
               <p>Nadalje, še eden razmislek. Državni svet meni, da bi bilo potrebno preveriti delež
               realiziranih projektov iz evropskih strukturnih skladov v odnosu do vloženih
               zahtevkov in pa analizirati razloge za zavrnitev oziroma nerealizacijo teh vlog. To
               se mi zdi pomembno pri spremljanju tega regionalnega razvoja in kar nekako se mi zdi
               pogrešamo tukaj.</p>
               <p>Za konec bi opozoril še na nekoliko, po našem mnenju, problematično sprejemanje
               podzakonskih predpisov oziroma spreminjanje nekaterih postopkov v zvezi z
               dodeljevanjem spodbud za stalni regionalni razvoj. Vi veste, da se je lansko leto
               jeseni kar nekaj podzakonskih predpisov spremenilo, potem ko je spodletel poskus
               torej sprememb in dopolnitev zakona spodbujanje skladnega in regionalnega razvoja.
               Tukaj je tako skupnost občin kot združenje občin opozorilo, da seveda niso bili
               seznanjeni z vsebino teh sprememb predhodne niso imele možnost sodelovanje pri
               pripravi teh sprememb. Predvsem pa se postavlja tudi vprašanje, kar se je s temi
               podzakonskimi akti urejalo nekatera razmerja, ki mogoče pravzaprav ne sodijo v
               podzakonske akte in so na ta način nekako zaobšla državni zbor v bistvu tudi in so se
               potem uredila s temi podzakonskimi akti mimo državnega zbora. Toliko s strani
               državnega sveta.</p>
            </sp>
            <sp xml:id="SDT4-OZLSIRR-Redna-002-2005-05-27.sp55">

               <speaker>PREDSEDNIK PAVEL RUPAR:</speaker>

               <p>Hvala lepa. Uvodničarjev ni, zato odpiram razpravo. Prosim. Gospod Ficko.</p>
            </sp>
            <sp xml:id="SDT4-OZLSIRR-Redna-002-2005-05-27.sp56">

               <speaker>JOŽEF FICKO:</speaker>

               <p>Hvala lepa. Sedaj to poročilo lahko jemljemo seveda kot statistiko zbrane številke in
               te številke nam seveda marsikaj povedo.</p>
               <p>Jaz prihajam iz regije, kjer so te številke najnižje. Bolj zaskrbljujoče kot to, da
               je Pomurje na zadnjem mestu so trendi, trendi, ki kažejo, da bo še nižje, seveda so
               to podatki za leto 2002, 2003, vsem se je marsikaj zgodilo, ampak učinkov pravih prav
               gotovo še ni. Dejstvo, da so podatki taki pomeni, da je bila politika upravljanja s
               to državo v preteklosti nepravilna. To, da se veliko govori o regionalizmu in o
               regijah je povzročeno pravzaprav s tem, da je razvitost teh regij zelo različna.
                  <stage type="mag"/>(nadaljevanje) Če bi bila Slovenija
               enakomerno razvita, jaz verjamem, da se o tem ne bi pogovarjali. Zdaj se pa na ta
               način primerjamo eni z drugimi. Kje vse se to vidi, ta nerazvitost? Marsikdo v
               Sloveniji pravzaprav ne pozna. Poznamo jo mi, ki tam živimo in naj na nekaj primerih
               čisto konkretnih navedem, kje se je država različno obnašala do subjektov v regiji,
               ki so potem povzročile, da je Pomurje recimo temu najmanj razvito.</p>
               <p>Imam nekaj primerov sofinanciranja osnovnih šol. Ker je država po nekem ključu
               dolžna sofinancirati, ampak so se zadeve na koncu stekle tako, da je pogodba seveda
               na začetku podpisana o deležu sofinanciranja. Potem se investicija seveda nekaj
               podraži, ker je šlo v večji meri za adaptacijo. In če gre za občino s proračunsko
               kapaciteto 200 milijonov prinese ta podražitev, predvig investicije 60 milijonov in
               pade ta podražitev .../Nerazumljivo./... občine so to, recimo temu razvojne
               kapacitete proračunske, seveda te občine za štiri, pet let naprej zabetonirane.
               Konkretni primer je to občina Cankova. Podoben primer, malo višje na Goričkem osnovna
               šola spet, občina Rogaševci - investicija osnovna šola, ministrstvo podpiše, torej
               država svojo udeležbo pri investiciji, vmes se zgodi sprememba DDV-ja, sprememba
               DDV-ja v celoti v breme občine. Gre za 100 milijonov, ta občina ima 400 milijonski
               proračun, 100 milijonov, če razbije na nekaj let naprej, spet za nekaj let
               zabetonirano investicijski potencial te občine.</p>
               <p>Preidem iz osnovnih šol na vlaganje v zadruge, eno sadjarsko zadrugo imamo v
               Pomurju, ki je v primerjavi z ostalimi zadrugami Slovenije bila prikrajšana. Dejstva
               so zdaj taka, da je ta zadruga pred propadom. Enkrat sem že v državnem zboru govoril
               o vlaganju v športno infrastrukturo sredstev fundacije za šport. Seveda to ne pomeni,
               da v Pomurju ni športnih objektov. So, ampak financiranje so vse z domačimi, z
               lastnimi sredstvi. Tudi gospodarstvo, koliko ga je, sodeluje pri tem in to povzroča
               še bolj negativne statistične podatke v samem gospodarstvu, ker pokriva tudi
               sodelovanje, torej sodeluje v teh investicijah v lokalnih skupnosti. Še eno generalno
               zadevo bi pa omenil in bi bilo dobro, da vlada tudi o njej razmisli v prihodnje.
               Socialni transferi, ki so navrženi občinam in te niso male, gre za socialne
               transfere, ki v posameznih občinah kar velik del proračuna, torej dosegajo vrednost
               velikega dela proračuna. In ti socialni transferji so največji tam, kjer je občina
               najmanj razvita. Tam, kjer smo najmanj razviti, še največ moramo dajati za socialo.
               Bilo bi dobro, da se socialni transferji v celoti prenesejo v breme države in se s
               tem enakomerno porazdelijo po vseh občinah. Da ne bo primera, ko je več brezposelnih,
               več bolnih, več potrebe pokrivanja tistih dodatnih zdravstvenih zavarovanj in to
               ravno v tistih občinah, ki so najmanj razvite. Torej ni čudno, da so ti trendi potem
               taki v tistih občinah, v tistih regijah, kjer smo statistično najnižje, da se še
               padamo, to bi nekoliko uravnotežilo to stanje. <stage type="mag"/>(Nadaljevanje) Seveda pa učinki enakomernega regionalnega razvoja
               niso toliko vezani na sama neposredna vlaganja v regije. To, da Pomurje po dolgem,
               dolgem času dobi avtocesto, se na rasti BDP nič ne bo poznalo, se na padanju
               brezposelnosti nič ne bo poznalo. Bolj k temu doprinesejo tista neposredna vlaganja v
               gospodarstvo, v subjekte, ki lahko ustvarjajo nova delovna mesta, to pa so posredna
               vlaganja in teh je v take regije veliko, veliko premalo; dobivajo jih subjekti v
               regiji, ki je najbolj razvita v Sloveniji. Ti podatki bi bili primerljivi, torej,
               koliko gre neposrednih in posrednih vlaganj skupaj v eno regijo ter v primerjavi z
               osrednjo slovensko, ki je najbolj razvita. Hvala lepa.</p>
            </sp>
            <sp xml:id="SDT4-OZLSIRR-Redna-002-2005-05-27.sp57">

               <speaker>PREDSEDNIK PAVEL RUPAR:</speaker>

               <p>Hvala lepa. Še kdo? Ugotavljam, da ni več prijavljenih za razpravo. Zato mi dovolite,
               da preidemo... Se opravičujem! Gospod Slavinec, izvolite (pa prihodnjič malo prej).
           </p>
            </sp>
            <sp xml:id="SDT4-OZLSIRR-Redna-002-2005-05-27.sp58">

               <speaker>DR. MITJA SLAVINEC:</speaker>

               <p>Ste ravno tja gledali, ko sem roko dvignil. Saj ni problema, bom zelo kratek.</p>
               <p>Pridružujem se razmišljanju kolega Ficka in posplošujem zadevo na vse regije, ki
               niso v prvi polovici ali pa vsaj v zgornjih dveh tretjinah, kajti ne smemo se
               opredeliti samo na zadnjo regijo, ker potem, ko bomo postali predzadnji, bo spet ena
               druga zadnja in potem ni zagotovljen skladnejši regionalni razvoj. Vsekakor zaradi
               tega apeliram na vlado, da zagotovi enake možnosti - in enakih možnosti nikoli ne
               bomo mogli zagotoviti z enakimi pogoji, temveč je nujno treba uvesti tudi pozitivno
               diskriminacijo, tudi zaradi vseh prej navedenih razlogov, tudi zmanjšanja
               absorbcijske sposobnosti. Saj sem že tudi sam povedal, kakšen absurd je, da recimo
               četrtino primerne porabe občina nameni za vrtce; saj tak konkreten primer je tudi
               najbolj evidenten, so pa seveda vsi drugi transferji. Kajti ob majhnih prihodkov so
               prav za te zadeve odhodki daleč največji in zaradi tega se v celoti pridružujem temu
               razmišljanju in pa še bolj spodbujanju na različnih ravneh investicij v te regije.
               Ampak poudarjam, ne gre samo za zadnjo regijo, gre za vse regije, ki so na dnu
               razvoja, kajti skladnejši regionalni razvoj ne nazadnje pomeni tudi hitrejši razvoj
               celotne Slovenije, in tega se mora center toliko bolj zavedati. Hvala lepa.</p>
            </sp>
            <sp xml:id="SDT4-OZLSIRR-Redna-002-2005-05-27.sp59">

               <speaker>PREDSEDNIK PAVEL RUPAR:</speaker>

               <p>Hvala. Gospod Kontič.</p>
            </sp>
            <sp xml:id="SDT4-OZLSIRR-Redna-002-2005-05-27.sp60">

               <speaker>BOJAN KONTIČ:</speaker>

               <p>Hvala lepa, predsednik. Zelo na kratko. Torej, tudi jaz soglašam s predhodnimi
               razpravljavci, predvsem s tem, da je treba pozornost nameniti vsem regijam in tudi
               poudarku pozitivni diskriminaciji, seveda tisti, ki so na repu razvoja.</p>
               <p>Ocena državnega sekretarja oziroma vlade, da je bilo v preteklem obdobju nekaj
               narejenega, je seveda dobra. Ampak še boljša je ta, da je treba na tem področju
               okrepiti prizadevanja in zagotoviti dodatna regionalna razvojna sredstva. Tudi
               razmišljanje o tem, da bi bilo dobro razbremeniti obveznosti občin pri posameznih
               financiranjih, je na mestu. In vsekakor občine z večjim prihodkom, ko bomo zagotovili
               drugostopenjsko lokalno samoupravo, bodo močnejši faktor razvoja, če bodo lahko ta
               sredstva tudi na določenih posegih v svojem prostoru, ki so razvojno naravnavi,
               združili. Zato je tako pomembno, da hkrati ko govorimo o skladnejšem regionalnem
               razvoju in ko se pripravlja nov zakon, ki bo te besede tudi v praksi podkrepil, tako
               vsaj upam, da hkrati resnično vodimo tudi projekt regionalizacije Slovenije,
               decentralizacije Slovenije, se pravi, uvajanje pokrajin in možnost sodelovanja občin
               pri razvojnih projektih. V Savinjsko-Šaleški pokrajini, bodoči, smo nekaj povezovanj
               že uspeli in tam se tudi kaže, kako različno je, ko gledamo večje regije, statistično
               Savinjsko regijo in pa manjšo pokrajino, kako lažje najdemo skupen jezik za razvojne
               projekte znotraj te manjše pokrajine, ki je naravno zaokrožena, v primerjavi s
               statistično regijo, kjer se ta sredstva nekako kar porazgubijo in ne pridejo tja,
               kjer so morda za razvoj najbolj potrebna. Hvala lepa. <stage type="mag"/>
               </p>
            </sp>
            <sp xml:id="SDT4-OZLSIRR-Redna-002-2005-05-27.sp61">

               <speaker>PREDSEDNIK PAVEL RUPAR:</speaker>

               <p>Hvala lepa. Še kdo? Zaključujem razpravo.</p>
               <p>Predlagam, da glasujemo o naslednjem sklepu: Odbor za lokalno samoupravo in
               regionalni razvoj se je seznanil s poročilom o izvajanju regionalne politike za leto
               2004. Odbor ocenjuje, da je poročilo ustrezno, in meni, da ni razlogov za njegovo
               obravnavo na seji državnega zbora Republike Slovenije.</p>
               <p>Predlagam, da glasujemo o tem sklepu.</p>
               <p>Kdo je za? (10 članov.) Je kdo proti? (Nihče.)</p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA - RAZNO. </title>
               </p>
               <p>Ni prijavljenih, zato zaključujem tudi to točko dnevnega reda in sejo odbora. Vsem
               želim lep vikend! Hvala.</p>
               <p>(Seja je bila končana 27. maja 2005 ob 11.01 uri.)</p>
            </sp>
         </div>
      </body>
   </text>
</TEI>

<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZDDSZII-Nujna-021-2008-03-26">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za delo družino socialne zadeve in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">7971E664B41C1F7AC1257412003F75B7</idno>
               <idno type="custom" subtype="day">670184D80A280028C125741A00531943</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=pmagdt&amp;uid=670184D80A280028C125741A00531943</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZDDSZII-Nujna-021-2008-03-26.OZDDSZII" n="021">
               <name>Nujna</name>
               <date when="2008-03-26"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZDDSZII-Nujna-021-2008-03-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZDDSZII-Nujna-021-2008-03-26.OZDDSZII">
                        <orgName key="OZDDSZII">Odbor za delo družino socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA DELO, DRUŽINO, SOCIALNE ZADEVE IN INVALIDE</stage>
            <stage type="session">21. nujna seja</stage>
            <stage type="date">(26. marec 2008)</stage>
            <stage type="chairman">Sejo je vodil Stanislav Brenčič, predsednik odbora.</stage>
            <stage type="time">Seja se je pričela ob 8.04.</stage>


            <sp xml:id="SDT4-OZDDSZII-Nujna-021-2008-03-26.sp1">

               <speaker>PREDSEDNIK STANISLAV BRENČIČ:</speaker>

               <p>Spoštovana kolegica, kolegi, člani Odbora za delo, družine, socialne zadeve in
               invalide lepo vas pozdravljam. Lepo pozdravljam na 21. nujni seji tudi predstavnike
               Vlade, ostale goste in predstavnike javnih medijev. Pričenjam 21. nujno sejo Odbora
               za delo, družino, socialne zadev in invalide in vas obveščam, da se je za današnjo
               nujno sejo opravičil gospod Žnidaršič, da pa namesto gospoda Ljuba Germiča
               prisostvuje danes med nami gospod Geza Džuban, namesto Tomaža Štebeta, gospod Mitja
               Ljubeljšek, namesto mag. Janeza Drobniča, gospod Jožef Horvat in namesto gospe
               Irglove, gospod Mirko Zamernik. Dobrodošli nadomestni člani na naši 21. nujni seji in
               tudi vas lepo pozdravljam.</p>
               <p>Obveščam vas, da sem na današnjo sejo povabil Ministrstvo za delo,
               Zakonodajno-pravno službo Državnega zbora, Državni svet, Gospodarsko zbornico, Obrtno
               zbornico, Socialno zbornico, Združenje delodajalcev Slovenije, Združenje delodajalcev
               obrtnih dejavnosti, sindikalne organizacije kot sledi iz sklica. To so pa vse. Še
               enkrat cenjene goste prav lepo pozdravljam. Dnevni red smo s sklicem predložili.
               Predlogov za spremembe ni bilo, zato bomo v skladu s Poslovnikom današnjo sejo
               opravili tako kot iz sklica sledi in sicer: Obravnava predloga zakona o dopolnitvi
               zakona o določitvi minimalne plače. Formalno je to vse.</p>
               <p>Predlagam, da preidemo na <title>1. TOČKO</title>, novo obravnavo predloženega zakona.
               Zakon je objavljen v ... Ni bil še. Bil je objavljen v Poročevalcu predloženi k
               sklicu. Mnenje Zakonodajno-pravne službe Državnega zbora pa smo tudi prejeli v pisni
               obliki. Še eno obvestilo. Namesto gospe Barbare Žgajner Tavš sodeluje na današnji 21.
               nujni seji našega odbora gospod Sašo Peče. Dobrodošel. Predlagam oziroma poprosim
               verjetno gospo državno sekretarko, gospod Romano Tomc, da povzame predložen zakon.
               Prosim.</p>
            </sp>
            <sp xml:id="SDT4-OZDDSZII-Nujna-021-2008-03-26.sp2">

               <speaker>ROMANA TOMC:</speaker>

               <p>Hvala lepa za besedo gospod predsednik. Mislim, da tukaj danes ni kakšne zelo
               obširne vsebine za razlagati. Gre za spremembo zneska minimalne plače. Gre za izredno
               uskladitev zaradi nastalih razmer ko so pač cene življenjskih potrebščin, ki zajemajo
               v košarici, ki kupujejo prejemniki minimalnih plač največji delež bili, pač zaradi
               povišanja cen, precej prizadeti, se je Vlada odločila, da skupaj s socialnimi
               partnerji predlaga enkratno izredno povečanje minimalne plače.</p>
               <p>Obstoječi zakon namreč ne dopušča te možnosti, da se minimalna plača izredno
               usklajujejo oziroma usklajuje zaradi nastalih okoliščin, pač pa je redna uskladitev
               predvidena vsako leto avgusta. Mi smo se s socialnimi partnerji večkrat sestali in
               skupaj nekako prišli do predlaganega zneska povišanja minimalne plače, ki znaša 26
               evrov bruto. Tako da je po novem minimalna plača 566,53 evra in se uporablja oziroma
               velja za delo opravljeno od 1. marca dalje. To je vse. Hvala lepa.</p>
            </sp>
            <sp xml:id="SDT4-OZDDSZII-Nujna-021-2008-03-26.sp3">

               <speaker>PREDSEDNIK STANISLAV BRENČIČ:</speaker>

               <p>Hvala lepa gospe državni sekretarki za podano. Pisno mnenje Zakonodajno-pravne
               službe Državnega zbora smo prejeli. Gospod Božo Strle želite povzeti?</p>
            </sp>
            <sp xml:id="SDT4-OZDDSZII-Nujna-021-2008-03-26.sp4">

               <speaker>BOŽO STRLE:</speaker>

               <p>Hvala gospod predsednik, ampak naša, v bistvu tista pripomba, ki izhaja iz naših
               nalog, ki je povzeta v
               amandmaju je samo terminološka. Vsebinskih pripomb nismo imeli. Hvala.</p>
            </sp>
            <sp xml:id="SDT4-OZDDSZII-Nujna-021-2008-03-26.sp5">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Kot rečeno, na podlagi mnenja Zakonodajno-pravne službe je tudi nastal
               amandma štirih poslanskih skupin, ki ste ga prejeli zdaj na klop, s katerim bomo
               napravili manjši popravek v 1. členu. Prehajam na razpravo o posameznih členih,
               odločanju in njihovem odločanju. Kot rečeno, k 1. členu imamo predložen amandma, ki
               je na klopi. Odpiram razpravo. Ja, gospa Potrata izvolite.</p>
            </sp>
            <sp xml:id="SDT4-OZDDSZII-Nujna-021-2008-03-26.sp6">

               <speaker>MAG. MAJDA POTRATA:</speaker>

               <p>Hvala lepa. Res, obrazložitev ni bila kaj pretiralo obširna. Me pa veseli, da je
               vendarle bilo povedano, da gre za izredno povečanje plače, da se je to zgodilo,
               čeprav pozno, glede na to, da sem avgusta lani dala pobudo za tak ukrep, ki bi
               izboljšal možnosti za preživetje tistim skupinam prebivalstva, ki jih je inflacija
               najbolj prizadela. Če se sprijaznimo s tem, da bolje pozno kot nikoli, potem lahko ta
               ukrep pozdravim in napovem tudi, da ga bom podprla. Ga pa seveda obžalujem, da je
               tako kasen. Hvala.</p>
            </sp>
            <sp xml:id="SDT4-OZDDSZII-Nujna-021-2008-03-26.sp7">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospod Veršnik, izvolite.</p>
            </sp>
            <sp xml:id="SDT4-OZDDSZII-Nujna-021-2008-03-26.sp8">

               <speaker>RUDI VERŠNIK:</speaker>

               <p>Hvala za besedo. Z današnjo obravnavo spremembe oziroma izredne spremembe minimalne
               plače se zaokrožujemo oziroma končujemo tisti krog zakonodaje, ki je tem najbolj
               prizadetim socialnim slojem omogočil blažitev, na žalost prevelike inflacije, ki se
               je pojavila v lanskem letu in s tem ko smo že sprejeli davčno zakonodajo, ko smo
               povečali otroški dodatek, varstveni<stage>(?)</stage> dodatek, dijaško prehrano, je sedaj tudi tukaj
               pred nami sprememba minimalne plače in sicer do sedaj nismo poznali izredne spremembe
               minimalne plače, ampak je to bilo normalno enkrat letno, običajno konec julija, tako
               da so se minimalne plače spreminjale v mesecu avgustu.</p>
               <p>V Slovenski demokratski stranki podpiramo predlog zakonodaje in tudi amandma, ki je
               dodatno vložen. Seveda pa tudi pripomba Zakonodajne-službe v zvezi s samim izplačilom
               oziroma poračunom se nam zdi smiselna za razmislek in v primeru, da ta zakon ne bo
               pravočasno sprejet, je smiselno, da se opredeli nek datum do kdaj mora biti poračun
               izplačan. To mislim, da bi bilo prav. Hvala lepa.</p>
            </sp>
            <sp xml:id="SDT4-OZDDSZII-Nujna-021-2008-03-26.sp9">

               <speaker>PREDSEDNIK STANISLAV BRENČIČ:</speaker>

               <p>Hvala lepa.  Jaz vsekakor
               pozdravljam predložen zakon. Še bolj sem pa vesel ker je Vlada zmogla od časa ko smo
               sprejemali zakon o usklajevanju minimalne plače krepko revidirati svoj pogled po
               vprašanju tistih ljudi, ki jim je minimalna plača kot edini vir za preživetje. Nad
               tem se res vesel in hvala vam, tudi tistim v Ministrstvu za delo, ki ste to zmogli.
               Gospod Sašo, izvolite.</p>
            </sp>
            <sp xml:id="SDT4-OZDDSZII-Nujna-021-2008-03-26.sp10">

               <speaker>SAŠO PEČE:</speaker>

               <p>Hvala za besedo. Dobro jutro. Jaz bi rad, če predstavnica ministrstva zavrže ali pa
               potrdi moje razmišljanje. Ampak zgolj kot vprašanje, ki se je v preteklih dneh
               izpostavilo predvsem v okviru izven parlamentarnega dialoga in sicer ta minimalni
               dvig minimalne plače. S koncem leta prehod v višji dohodninski razred in s tem
               vprašanje sploh koliko je država naredila usluge ali ni naredila, gledano na letni
               ravni, torej več minusa kot plusa s tem minimalnim dvigom minimalne plače v obliki
               minimalnega zakona. Prosim za odgovor. Hvala.</p>
            </sp>
            <sp xml:id="SDT4-OZDDSZII-Nujna-021-2008-03-26.sp11">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospod Gulič izvolite, potem bo pa gospa Tomčeva odgovorila.</p>
            </sp>
            <sp xml:id="SDT4-OZDDSZII-Nujna-021-2008-03-26.sp12">

               <speaker>ALEŠ GULIČ:</speaker>

               <p>Spoštovani predsedujoči, cenjene kolegice in kolegi, gospa sekretarka. Seveda bi
               bilo nerazsodno zavrniti ali pa nasprotovati takemu predlogu, ki lajša socialni
               položaj tistim, ki so že globoko v krizi. Zato bomo v Liberalni demokraciji seveda
               predlog podprli. Se pa sprašujemo pravzaprav zakaj tako pozno. Zakaj ljudem odvzeti
               veliko in jim potem dati malo v zadnjem delu mandata oziroma tik pred volitvami. Da
               bo pa državna sekretarka lahko odgovarjala racionalno pa ponavljam Pečetovo
               vprašanje. Hvala lepa.</p>
            </sp>
            <sp xml:id="SDT4-OZDDSZII-Nujna-021-2008-03-26.sp13">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospod Horvat izvolite.</p>
            </sp>
            <sp xml:id="SDT4-OZDDSZII-Nujna-021-2008-03-26.sp14">

               <speaker>JOŽEF HORVAT:</speaker>

               <p>Hvala lepa gospod predsednik. Spoštovane kolegice in kolegi, spoštovana državna
               sekretarka. Lep pozdrav vsem, dobro jutro. V Novi Sloveniji bomo novelo tega zakona
               podprli. Spoštujemo in veseli nas, da je prišlo do izjemno visokega konsenza med
               pogajalci. To je pravzaprav iz Ministrstva za delo, družino in socialne zadeve v tem
               letu, se mi zdi da tretji zakon, ki blaži negativne učinke inflacije in k temu je
               treba dati objektivno priznanje.</p>
               <p>Ko obravnavamo ta zakon imamo pred očmi delodajalce in delojemalce. Mi vsi se
               zavedamo tukaj za to mizo, da je izjemno težko živeti in preživeti mesec z minimalno
               plačo. To je dejstvo. Do tega, do ljudi, ki imajo samo minimalno plačo kot mesečni
               dohodek moramo biti posebej občutljivi. Seveda pa moramo imeti pred očmi, kot rečeno,
               tudi delodajalce. Kje je moja osebna bojazen? Moja bojazen je v tem, da v podjetju,
               ki ima skoraj 4.000 zaposlenih in kjer je 2.500 ljudi na minimalni plači ta dodatni
               strošek pomeni lahko izgubo, če gledam najbolj po črnem scenariju vseh skoraj 4.000
               delovnih mest. Kar pomeni, da lahko s tem tudi podjetje ali pa podjetja potopimo.
               Treba je pogledati statistike koliko podjetij je v lanskem letu poslovalo z izgubo in
               da ta zakon dejansko pomeni dodatno stroškovno obremenitev na strani stroškov dela in
               seveda  pomemben vpliv tudi na
               poslovni rezultat. Seveda pa s tem zakonom Državni zbor izvaja nek pritisk, ki ga jaz
               razumem, pozitivni pritisk na uprave podjetij, da dejansko naredijo vse v izboljšanju
               poslovnih rezultatov oziroma poslovanja. Kot rečeno, poslanci Poslanske skupine Nove
               Slovenije smo zadovoljni kljub vsemu, da je do tega zakona prišlo in da vsaj
               minimalno tudi v tem segmentu, v segmentu plač poskušamo blažiti negativne učinke
               inflacije in v tem pogledu se ministrstvu zahvaljujem. Hvala lepa.</p>
            </sp>
            <sp xml:id="SDT4-OZDDSZII-Nujna-021-2008-03-26.sp15">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospa državna sekretarka, izvolite odgovor.</p>
            </sp>
            <sp xml:id="SDT4-OZDDSZII-Nujna-021-2008-03-26.sp16">

               <speaker>ROMANA TOMC:</speaker>

               <p>Hvala lepa za vprašanja. Bi najprej odgovorila na vprašanje zakaj tako pozno, če
               lahko. Tako pozno seveda zaradi tega, ker zakon o minimalni plači oziroma znesek
               minimalne plače je eden izmed tistih, kjer Vlada ne more narediti določenih potez
               brez sodelovanja socialnih partnerjem. Mi smo s socialnimi partnerji začeli s
               pogovori že v lanskem letu, intenzivno nadaljevali v letošnjem letu v okviru delovnih
               skupin. Kot veste, so tudi na sindikalni strani uradno naslovili na ministrstvo
               zahtevo po povišanju oziroma po tem, da predlaga povišanje minimalne plače. Na kar
               smo seveda se z njimi, z delodajalci usklajevali. Zahteve so bile visoke.
               Pričakovanja delodajalcev oziroma možnost delodajalcev, da sprejmejo tako ponudbo pa
               nerealna. Tako da smo porabili določen čas, da smo uspeli približati stališča tako,
               da smo se lahko skupaj domenili za nek znesek, ki je za sindikalno stran, za
               predstavnike delavcev pomenil sprejemljiv znesek pa tudi s strani delodajalcev je bil
               to nekako sprejemljiv znesek, upoštevajoč seveda tista podjetja, ki so bila omenjena
               in imajo veliko število delavcev na minimalni plači.</p>
               <p>Glede drugega vprašanja, ki je bilo izpostavljeno s strani poslanca Pečeta in s
               strani poslanca Guliča pa bi rada pojasnila, da smo v tem času ko smo se pogovarjali
               kakšen naj bo dvig minimalne plače izhajali iz stališča koliko to pomeni na mesečnem
               nivoju. Kajti kakšen bo učinek na letnem nivoju, seveda je v tem trenutku nemogoče
               predvideti letni nivo ali bo nekdo, če poenostavljeno povem, na koncu leta dohodnino
               doplačal ali bo dobil celo vrnjeno, je odvisno od številnih okoliščin. Od tega ali je
               med letom uveljavljal olajšavo, do tega ali je uveljavljal, ali bo uveljavljal
               olajšave za otroke, ali ima morda še kakšne druge dohodke. Skratka nemogoče. Tisoč in
               en izračun obstaja ali bo nekdo na koncu leta, kot rečeno, državi doplačal v obliki
               davka, ker je plačeval premalo akontacije ali ne. Mi smo seveda, ko smo se
               pogovarjali, izhajali iz hipotetične predpostavke na mesečnem nivoju kaj bi se
               zgodilo oziroma kaj se bo zgodilo z nekim prejemnikom minimalne plače, ki je prejemal
               do sedaj minimalno plačo v znesku 538,53 evrov, ko še ta plača ni bila povišana, ki
               ne uveljavlja dodatne olajšave za otroke in se mu bo plača povečala za 28 evrov
               bruto.  To je zgolj hipotetičen
               primer in smo seveda potem gledali kaj je s tem zavezancem oziroma prejemnikom
               minimalne plače bilo do 1. 2. in kaj bo on prejel recimo po uveljavitvi tega zneska.
               Do 1. 2. namreč zato, ker so bile takrat uveljavljene dodatne davčne olajšave za
               prejemnike najnižjih dohodkov. In izračun Ministrstva za finance pokaže, da je država
               že brez povečanja minimalne plače v tem hipotetičnem primeru, ki sem ga navedla sama
               se odpovedala davku v višini 26 evrov. Dodatno povečanje, ki ga zdaj uvajamo s to
               spremembo zakona pa bo za tega zavezanca, tega hipotetičnega pomenilo, da bo v
               primerjavi do 1. 1. 2008 in z naslednjim mesecem dobil v žep neto prejemek 44,99 evra
               več. To je natančen izračun na mesečnem nivoju ob vseh teh predpostavkah, žal pa vam
               ne morem povedati kaj se bo s tem zavezancem zgodilo konec leta ker bi vam sicer
               morala zaradi objektivnega pogleda predstaviti številne različne primere.</p>
            </sp>
            <sp xml:id="SDT4-OZDDSZII-Nujna-021-2008-03-26.sp17">

               <speaker>PREDSEDNIK STANISLAV BRENČIČ:</speaker>

               <p>Hvala lepa gospe državni sekretarki. Gospa Potrata izvolite.</p>
            </sp>
            <sp xml:id="SDT4-OZDDSZII-Nujna-021-2008-03-26.sp18">

               <speaker>MAG. MAJDA POTRATA:</speaker>

               <p>Hvala.</p>
               <p>No, ko sem pregledovala podatke o tem kako je z ogroženostjo ljudi kar zadeva
               določanja praga revščine me je najbolj porazil podatek, da tudi v družinah kjer so
               vsi aktivni člani zaposleni je najmanj 3% tistih, ki so z revščino ogroženi, teh pa
               pravimo da je 10 do 12% takšnih, ki so delovno aktivni. Zato je zame problem, če
               hočemo aktivirati tiste, ki so prejemniki socialnih pomoči, če hočemo nekatere druge
               ukrepe zato, da bi spodbudili vstop na trg dela je zame največji problem, da se kot
               ogrožena skupina ljudi pokaže ravno ta, ki je aktivna. In zato me, spoštovana gospa
               državna sekretarka zanima ali ste ob tem hipotetičnem preračunu, ki ste ga naredili
               ugotovili tudi kako je s prejemniki minimalnih plač takrat kadar imajo ti prejemniki
               otroke. Ali je ukrep, ki ste ga zdaj povedali takšen, da bo nekaj v žep dodal, mene
               pa zanima ali bo v žep dodal tudi tistim, ki imajo otroke; kot rečeno izhajam ravno
               iz te ugotovitve kako človek z delom, ki opravlja delo ne more dostojno preživeti.
               Hvala.</p>
            </sp>
            <sp xml:id="SDT4-OZDDSZII-Nujna-021-2008-03-26.sp19">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospod Starman izvolite.</p>
            </sp>
            <sp xml:id="SDT4-OZDDSZII-Nujna-021-2008-03-26.sp20">

               <speaker>BOJAN STARMAN:</speaker>

               <p>Hvala lepa za besedo gospod predsednik. Vse skupaj prav lepo pozdravljam.</p>
               <p>Vsekakor bom podprl ta predlog izrednega povečanja minimalne plače, ker mislim, da
               je pomemben in bo na nek način malenkostno pomagal posameznikom, ki bodo tega dodatka
               deležni. Ob tem pa moram vedno povedati nekaj stvari, da je  seveda vprašanje minimalne plače z vidika kot je
               že prej kolega Horvat rekel, tistega ki ima zaposlene, ki izplačuje te minimalne
               plače, to je seveda lahko tudi problematično. Dolgo nazaj, že po uvedbi minimalne
               plače se je črtal v tem zakonu en stavek kjer je pisalo, da mora za normalne
               rezultate, normalno število ur dobiti to plačo, to se je črtalo. Se pravi zdaj
               minimalno plačo lahko dobiš tudi, če nič ne delaš samo da si prisoten v službi tako
               rekoč, lahko se greš to zadevo in seveda, če ni v nekem podjetju te produktivnosti je
               seveda tudi minimalna plača lahko prevelika. To se pravi, na takšen način se bo v
               vsakem primeru tudi v podjetjih ki delajo predvsem v delovno intenzivnih panogah, to
               je Mura, to je tekstil, to je obutvena industrija kjer je to problem te
               produktivnosti in problem podjetij, ki zaradi tega prihaja. Jaz sem že mnogo let
               nazaj, ker sem delal v tej ...<stage>/Nerazumljivo./</stage>... sem predlagal, da bi morali zatrgati
               en del takšne proizvodnje v Sloveniji, en del takšnih delovnih mest vendar bi morali
               dejansko razmeti te ljudi, da ne morejo plačevati vseh prispevkov in davkov na enak
               način, da bi bilo dobro, da bi šla v nasprotju država na en takšen način, da se bi
               del te industrije ohranil s tem, da se bi, kaj jaz vem, prispevke zmanjšala v teh
               zadevah po drugi strani pa človek, ki dobiva minimalno plačo, ki je res izredno nizka
               in seveda težko je njega prisiliti, da bo ...<stage>/Nerazumljivo./</stage>... normalno
               produktivnost. Se pravi, da je to ena stvar, jaz sem sam osebno to doživel ko se
               takrat, ko se je ta stavek črtal, sem bil v Planiki podjetju, ki je bilo takrat 2.500
               ljudi in sem enostavno videl, ljudje so bili v službi naredili nismo pa nič, nobene
               stvari, ker enostavno je stvar obstala, nisem mogel ugotoviti kaj se dogaja. Pač
               človek je ne glede na to ali je kaj naredil ali ne to stvar... Skratka mislim, da bi
               bilo potrebno ob takšni prilikah tudi razmisliti kako razdeliti ta davčna bremena v
               naši državi, mogoče tudi stimulirati, da bi kakšna takšna branža delovna intenzivna
               obstala, v teh je zaposlene pretežno veliko ženske delovne sile in ni v teh
               področjih, posebno manj razvitih po drugi strani pa vemo da je to tudi eden standard,
               ki ga država predpisuje sami sebi. Veliko je teh malih podjetnikov, ki jih
               izplačujejo namenoma minimalne plače, seveda da je to tisti minimalni znesek kjer se
               mora plačati delodajalec prispevkov pa dajatev, to je tudi ena od zadev, saj s tem
               tudi dvigujem neki prag kjer bo država dobila nekaj več prispevkov pa dajatev vemo pa
               da se v veliki primerih se to izrablja in se dodaja potem izven plačilne liste, so ti
               ljudje poplačani. Se pravi imamo dve kategoriji, eni so dejansko v podjetjih kjer je
               le problem in bo ostal, v drugih primerih si pa s tem država tudi dviguje nek prag
               oziroma več bo pobrala prispevkov in dajatev kot bi jih drugače. Hvala lepa.</p>
            </sp>
            <sp xml:id="SDT4-OZDDSZII-Nujna-021-2008-03-26.sp21">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Jaz bi želel samo to reči, da sem predolgo bil v realnem sektorju, da bi
               sprejel takšno tezo, da je tisti delavec, ki mu država garantira vsaj minimalno
               plačo, ker te niti drugače ne bi dobil, sam tisti ki si urejuje produktivnost, odnos
               do dela in tako naprej. Menedžmenti so pa perle, tam kjer so minimalne plače, slabe
               plače je nesposoben menedžment dragi moji. Mi imamo danes v Industriji usnja tristo
               evrov plačo, prvi menedžment kot svetovalec oprave, ki je celo tujec, njegov
               vsakomesečni prejemek je trinajst tisoč in preko tega evrov.  Ti, ki jih zdaj kot vidim niti zakon ne ščiti,
               da bi dobili minimalno plačo se pa morajo nekako soočiti s tristo evri in si sami
               urejevati kakšen odnos bodo imeli do dela. Grozno! Hvala lepa gospod Peče ste imel
               repliko.</p>
            </sp>
            <sp xml:id="SDT4-OZDDSZII-Nujna-021-2008-03-26.sp22">

               <speaker>SAŠO PEČE:</speaker>

               <p>Zelo kratka razprava, dovolite prvo, da se navežem, da je človek v službi in da dobi
               plačo ...<stage>/Nerazumljivo./</stage>... tega imamo tudi v naši hiši. Imamo celo hujše primere, da
               človek niti v službo ne hodi pa dobi plačo prav tako v naši hiši, v državnem zboru,
               med poslanci ...<stage>/Nerazumljivo./</stage>... Ampak rad bi izpostavil tisto kar mislim, da je
               pomembno ali pa pomembnejše v temu okviru, če vas jaz prav razumem torej mi ne moremo
               danes ob sprejemanju zakona navkljub temu, da se vam zahvaljujemo, da ste ta zakon
               dali v proceduro ugotoviti njegove učinke za posamezne segmente ljudi koncem leta
               oziroma gledano skozi letno obdobje. To sem vas prav razumel, ker je tisoč in en
               način izračuna ali pa situacij v naravi in bi bilo možno odgovor na to podati torej v
               obliki, da na letni ravni posamezniki ne bi bili dodatno obremenjeni izključno potem
               v tistem momentu torej, da bi ljudi do nekega kvoruma popolnoma izvzeli iz davčne
               zaveze do države. To bi bil edini moment kjer bi lahko vi pozitivno odgovorili, drži
               ne? Torej, da bi za vse te ljudi rekli, da se jim to na koncu leta ne bo ali pa se ne
               bi našla situacija kjer se to lahko zgodi. V okviru tega vas tudi sprašujem ste tudi
               razmišljali kot Vlada torej popolni izvzem iz dohodninskih zavez za posamezne
               skupine? Hvala.</p>
            </sp>
            <sp xml:id="SDT4-OZDDSZII-Nujna-021-2008-03-26.sp23">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospod Džuban izvolite.</p>
            </sp>
            <sp xml:id="SDT4-OZDDSZII-Nujna-021-2008-03-26.sp24">

               <speaker>GEZA DŽUBAN:</speaker>

               <p>Hvala lepa gospod predsednik.</p>
               <p>Če vam iskreno rečem mene tako malo zvija v želodcu, ko poslušam to razpravo iz
               razloga, da na eni strani se navdušujem nad osemindvajsetimi evri ali pa tudi, če je
               štiriinštirideset evrov v idealnih primerih, na drugi strani se pa strinjam predvsem
               z zadnjimi tremi razpravljavci, ki ste pravzaprav odprli temo kaj se v tej državi
               dogaja. Da ne bom jaz kar tako v prazno in čisto demagoško razpravljal najprej
               ugotavljam, da nismo dobili odgovora ali je kakšna vzporedna rešitev za ene povprečne
               primere kjer bi cenzus prestopili in bi ljudje na koncu ves ta minimalni denar, ki ga
               bodo dodatno dobili pravzaprav tudi vrnili in od tega te velike zgodbe, ki jo danes
               obravnavamo ne bomo imeli nič.</p>
               <p>Na drugi strani se mi zdi, da je vmesno kar je kolega Starman odprl ali ne bi država
               razmislila o parcialnih rešitvah za določene panoge, ki so res v nevarni situaciji na
               to kar kolega Horvat upravičeno opozarja, diferencirano obravnavalo pri državnih
               obremenitvah. Lahko mi očitate demagogijo ampak mi smo imeli situacijo, ko so prišli
               ameriški igralničarji z velikimi vsotami denarja, verjetno v kabinet predsednika
               Vlade in ko sta vstopila pred javnost je bila informacija, da bomo mi igralničarjem
               znižali davčne obremenitve, v prvem trenutku celo za 30%. Posebej za igralništvo kjer
               se vali velika količina čudnega denarja. In če ga ne bi ustavili, zdi se mi Ljudska
               stranka in Nova Slovenija bi se lahko ta zgodba v državi Sloveniji zgodila. Kaj je
               bilo za zaprtimi vrati, ker mi imamo v tej državi veliko razgovorov na štiri oči,
               tudi s Hrvati pa ne bi to vmešaval in ko se mi Prekmurci sprašujemo ...<stage>/Nerazumljivo./</stage>..., jaz se opravičujem,
               da konkretni primer omenjam, predvsem kažemo oziroma iščemo rešitev v tej smeri brez
               vsake demagogije. Ali ne bi neke panoge, tudi poslanska vprašanja gredo v tej smeri,
               ali ne bi poskušali izločiti neke panoge in jih država, ki naj bi stala evropsko
               sorazmerno dobro tako daleč, da ne več ne bo opravičena do nekih evropskih pomoči,
               razbremenili te panoge in da se ne bi pogovarjali o zadevi, za katero sem v uvodu
               rekel, da me stiska želodec? 500 evrov, nekaj čez 500 evrov bruto, mogoče zveni
               zanimivo. Bruto je zadeva, ki za posameznika ne pomeni nič, ker je pomemben neto,
               tisto kar dobi v kuverti ali na bančni račun in na drugi strani ob upoštevanju težav
               določenih panog. Kako daleč navzdol pa mora ta številka iti? Ali res živimo v državi,
               da ta številka mora iti tako daleč navzdol, da posega v prag revščine? Da ne odpiramo
               zgodb, ki jih poslušamo zadnje čase, ko se premetava v državi milijone evrov čez noč
               iz žepa v žep.</p>
               <p>Da zaključim. Še vedno nimamo odgovora oziroma rešitve kaj se v enih povprečnih
               primerih zgodi, če bodo prebili cenzus in ne bodo dobili nič tisti, ki imajo že zelo
               malo ali skoraj nič. Hvala lepa.</p>
            </sp>
            <sp xml:id="SDT4-OZDDSZII-Nujna-021-2008-03-26.sp25">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospa, izvolite.</p>
            </sp>
            <sp xml:id="SDT4-OZDDSZII-Nujna-021-2008-03-26.sp26">

               <speaker>ALENKA AVBERŠEK:</speaker>

               <p>Alenka Avberšek, Gospodarska zbornica. Želela bi zelo na kratko, v bistvu prispevek
               v tej smeri. Minimalna plača je v strukturi povprečne plače predstavlja 46%. To
               Slovenijo med članicami Evropske unije uvršča na, mislim da na četrto. Ja, četrto
               mesto. Ampak zakon, ki je sprejet s strani delodajalcev, tudi v sklopu socialnega
               sporazumevanja s partnerji, zlasti s sindikatom seveda podprt. Zelo si pa želijo tudi
               ti menedžerji, ki so oklicani kot slabi menedžerji, da bi imeli možnosti, da bi bil
               ta delež bistveno manjši. Lahko pa je manjši takrat ko bomo sposobni dvigniti
               produktivnost na bistveno višji nivo kot je danes. Saj podvojiti jo moramo, če bomo
               hoteli pristati na evropskem nivoju povprečnih plač. Minimalna plača kot je sprejeta
               s tem zakonom je s strani delodajalcev podprta. Ampak v zgodbi o plačah smo trije
               socialni partnerji. Zaposleni, delodajalci in država in po sklepu oziroma predlogu
               sklepa na zadnji seji Ekonomsko-socialnega sveta je bilo zelo jasno stališče. Na
               naslednji seji pričakujemo konkretne rešitve. Ministrstvo za finance, da najde način,
               da se bo to bruto povišanje poznalo na letnem nivoju tudi v neto znesku tistih, ki na
               žalost prejemajo minimalno plačo.</p>
            </sp>
            <sp xml:id="SDT4-OZDDSZII-Nujna-021-2008-03-26.sp27">

               <speaker>PREDSEDNIK STANISLAV BRENČIČ:</speaker>

               <p>Hvala lepa gospa tudi vam. Produktivnosti ne načrtuje sam delavec, ki prejema
               minimalno plačo. Proces v nekem podjetju s strukturo vodenja poslovno usmeritev
               načrtuje menedžment in če menedžment skozi svoje smisle vodenje podjetja tega ne
               zmore, je zato produktivnost slaba. To je temeljno vprašanje in me ne boste
               prepričala. Predolgo sem načrtoval procese. Izvolite gospod.</p>
            </sp>
            <sp xml:id="SDT4-OZDDSZII-Nujna-021-2008-03-26.sp28">

               <speaker>LADISLAV ROŽIČ:</speaker>

               <p>Hvala. Rožič Ladislav, Svobodni sindikati. V bistvu socialni partnerji smo tukaj
               dosegli konsenz ob pomoči 
               Ministrstva za delo in mislim, da nek napredek je. Vendar osnova, ki ostaja v tem je
               kaj pomenijo izračuni. Mi smo naredili izračune in glede na sedanje olajšave teh
               2.000 evrov, ki so bile v letošnjem letu dodatno na do 6.800 evrov, ki je postavljeno
               v prag, pomenijo, da s tem dvigom tisti, ki imajo otroke v bistvu so kaznovani in to
               je edini zakon za to, če imaš otroke. Ker ne moreš dvojne olajšave uveljavljati, ena
               olajšava 2.000 evrov oziroma, če vzameš olajšavo za otroka izgubiš 9 evrov na podlagi
               tega zakon. To je samo otroka. Ne govorim o katastru, ne govorim o ničemer drugem.
               Pomeni, prag je treba dvigniti in mi smo na Ekonomsko-socialnem svetu socialni
               partnerji, tako delodajalci, kot delojemalci dali predlog, da se dobimo z ministrom
               za finance in da se ta nesrečen prag malo dvigne. Ker v bistvu ti opravičenci, ki jih
               je 23.000 lansko leto v povprečju in to so ljudje, ki delajo. Jaz vam povem, da ti
               ljudje za minimalno plačo pošteno delajo. Ker v današnjih firmah, če niste bili, kdor
               ne dela, ga vržejo na cesto. In je od 391 evrov neto do 462 evrov neto, 122.000
               delavcev. Četrtina slovenskega delavstva. Pomeni, da so ti pragi izredno nizki in da
               bi bilo pošteno dvigniti ta davčni prag iz 6.800 na, vsaj za 1.500 evrov po
               preračunih, da bi ti ljudje lahko vsaj olajšave uveljavljali, ki jim jih je dala
               država. Ker nojevsko je pa držati glavo v pesku in mu dati korenček, po drugi strani
               pa še palico.</p>
            </sp>
            <sp xml:id="SDT4-OZDDSZII-Nujna-021-2008-03-26.sp29">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospod Veršnik, potem bo še gospa državna sekretarka na nekaj vprašanj
               poskušala odgovoriti pa bomo zaključevali razpravo. Izvolite.</p>
            </sp>
            <sp xml:id="SDT4-OZDDSZII-Nujna-021-2008-03-26.sp30">

               <speaker>RUDI VERŠNIK:</speaker>

               <p>Hvala za besedo. Jaz bi samo to kar pogovarjamo, mogoče malo v številke dal. Za leto
               2008 z ozirom na to, da je dva meseca še stara tarifa in pa da imamo deset mesecev,
               recimo danes sprejeto novo tarifo, to pomeni na letnem nivoju za 2008 6.742,36. To
               pomeni, da je ta številka še vedno pod 6.800, kar je pravzaprav ta limit, ki smo ga
               sprejeli v mesecu januarju pri davčni zakonodaji, kjer je že gospod povedal, to
               pomeni dodatno še 2.000 evrov olajšave in pa pri razredu 6.800 do 9.000 je še posebna
               olajšava 1.000 evrov. V naslednje letu, ko naj bi ta številka, če bi ta številka še
               naprej veljala pomeni kljub temu še vedno v razredu do 6.800 evrov. Seveda pri tem
               jasno pa ne smemo pozabiti to kar je že gospa sekretarka povedala, da je sila odvisna
               od posameznika, s čim dodatno še razpolaga, koliko število otrok ima in tako dalje.
               Tako da o konkretni za posameznika lahko tudi verjetno pride do tega kar je že pred
               menoj spoštovani gospod povedal.</p>
               <p>Predlagal bi pa še vsem kolegom, da si, če drugega ne, pogledajo spletno stran
               Pergama, kjer so vsi ti izračuni. Tako da ne bi kaj dvomili o resničnosti navedb
               spoštovane gospe sekretarke. Hvala lepa.
               </p>
            </sp>
            <sp xml:id="SDT4-OZDDSZII-Nujna-021-2008-03-26.sp31">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospa Tomčeva, izvolite.</p>
            </sp>
            <sp xml:id="SDT4-OZDDSZII-Nujna-021-2008-03-26.sp32">

               <speaker>ROMANA TOMC:</speaker>

               <p>Hvala lepa. Bi nadaljevala tam kjer smo zaključili. Seveda izračunov, kot rečeno, je
               tisoč in en. Drži tudi ta, eden izmed mnogih, ampak ga dajem zgolj za to, da vidimo,
               da so res situacije zelo različne, ki je bil posredovan iz Ministrstva za finance. Če
               se upošteva, govorim zdaj za letni nivo, če se upošteva splošna olajšava in olajšava
               za enega otroka, upošteva se povišanje, ki ga predlagamo s 1. marcem za 28 evrov in
               ponovno povišanje, in ponovno povišanje v avgustu kot splošno povišanje. Plus tega,
               ta oseba dobi regres v višini minimalne plače. Ob vseh teh okoliščinah bi ta oseba
               dobila na letnem nivoju 100 in nekaj, 100,23 evrov nazaj. To je eden izmed izračunov.
               Verjamem, da je tudi primeroma, so primeri kjer bo moral nekdo doplačati. Ampak želim
               samo poudariti, da je treba tukaj resnično gledati celoto.</p>
               <p>Naj odgovorim še mogoče na nekaj drugih vprašanj. Kar zadeva otroke je Ministrstvo
               za delo, družino in socialne zadeve predlagalo in pač sprejet je bil zakon s katerimi
               so bili povišani otroški dodatki. Ta zakon oziroma to povišanje je bilo usklajen
               ukrep v povezavi z novimi davčnimi olajšavami. Kajti z novimi davčnimi olajšavami
               dejansko niso dobili tisti, ki uveljavljajo olajšave za otroke, toliko kot bi sicer
               lahko dobili. Ker te olajšave za otroke v davčnem smislu niso mogli uveljavljati v
               celoti. Zato je na drugi strani usklajen ukrep, protiukrep, če lahko temu tako
               rečemo, višji otroški dodatki.</p>
               <p>Glede vseh natančnih izračunov in učinkov in možnosti kaj se da narediti na področju
               davčne zakonodaje, je, kot je bilo že večkrat omenjeno na seji Ekonomsko-socialnega
               sveta, kjer smo tudi prišli s socialnimi partnerji do te rešitve, bil predlagan
               sklep, da se na naslednjo sejo v čim krajšem času povabi Ministrstvo za finance, ki
               je seveda tisto in ne Ministrstvo za delo, ki bo natančno razložilo kako in kaj,
               kakšni so izračuni in kakšne so možnosti na področju davčne zakonodaje.</p>
               <p>Jaz bi samo še nekaj številk vseeno. Kljub temu, da kolikor koli ljudi prejema
               minimalno plačo je preveč. Ampak vseeno. Od lanskega avgusta ko je bilo teh
               prejemnikov 20.000 je zadnji podatek iz januarja 17.000 in nekaj teh prejemnikov
               minimalne plače. Tako da, če drugega ne, lahko ugotovimo vsaj to, da se delež
               prejemnikov minimalne plače zmanjšuje. Jaz upam, da sem odgovorila na približno vsa
               vprašanja.</p>
               <p>Za zaključek pa naj povem tudi to, da seveda pogovori o spremembah zakona, o
               sistemski spremembi zakona, ki bi dejansko pa pomenila zelo veliko za te prejemnike z
               minimalno plačo se nadaljujejo med socialnimi partnerji in seveda gre za eno ključnih
               vprašanj tega zakona, obstoječega zakona. Ključno vprašanje obstoječega zakona pa je,
               ki ga ta ne rešuje, kaj spada v minimalno plačo, kaj je definicija minimalne plače.
               Ko bomo uspeli sčasoma, jaz upam da tudi to vprašanje rešiti skupaj s  socialnimi partnerji, mislim da
               bomo naredili naslednji korak naprej.</p>
            </sp>
            <sp xml:id="SDT4-OZDDSZII-Nujna-021-2008-03-26.sp33">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Še gospod Peče. Izvolite.</p>
            </sp>
            <sp xml:id="SDT4-OZDDSZII-Nujna-021-2008-03-26.sp34">

               <speaker>SAŠO PEČE:</speaker>

               <p>Saj zelo na kratko. Meni je, roko na srce, včasih žal, da nisem član tega odbora,
               ampak to je seveda stvar vsake poslanske skupine, kot tudi poslanske skupine, ki ji
               jaz pripadam. Ampak glede na dejstva, ki so bila izpostavljena in jaz mislim, da so
               vsi prisotni poslanci, torej ti, ki imajo glasovalno pravico, izpostavili pravilno
               smer gledanja do tega vprašanja. Mislim, da nam manjka zelo en majhen napredek
               oziroma majhen moment s katerim bi lahko naredili korak za katerega bo drugače
               potrebno leto ali dve in sicer v obliki, nenazadnje mi smo zakonodajalec, gospe in
               gospodje, mi sprejemamo zakone v tej hiši, ne samo Vlada z izgovori o usklajevanju s
               socialnimi partnerji in ostalimi partnerji v procesu, da bi seveda poskušali ali pa
               da bi to sistemsko napako, katero je izpostavil predstavnik sindikatov, se
               opravičujem, nisem si zapomnil priimka in pa državna sekretarka, da bi dejansko v
               obliki kot je predstavnik sindikatov, torej v povezavi prejemki in pa dohodninskimi
               izdatki za posameznika, sprejeli sklep in kot matično delovno telo na ministrstvo
               naslovili zadevo. Ne rabimo biti vedno mi, torej poslanci Državnega zbora potisnjeni
               sami v svojo majhnost v okviru svojega razmišljanja. Torej mi pa si tega ne moremo
               privoščiti. To pa izključno ekskluziva Vlade Republike Slovenije, ker mi nismo dovolj
               sposobni.</p>
               <p>Ravno kar smo slišali gospe in gospodje, da Vlada Republike Slovenije načrtuje nekaj
               v tej smeri. Ampak pred pol ure smo slišali, da je načrtovala spremembo minimalnega
               zakona za minimalni dvig minimalne plače že v lanskem letu. Pa da je dejansko leto
               dni prihajalo do pogajanj. Zato bi jaz prosil, da če je pripravljenost predvsem pri
               tistih, ki imate glasovalno pravico oziroma izključno pri tistih, ki imate glasovalno
               pravico, torej članici in pa članom delovnega telesa, če bi seveda bili to
               pripravljeni, da poslušamo tisti predlog, ki ga je na začetku oziroma na sredini
               današnje razprave podal predstavnik sindikatov in ga povzeli tudi kot naše stališče v
               okviru sprejemanja zakonodaje. Sprašujem seveda za pripravljenost. Hvala.</p>
            </sp>
            <sp xml:id="SDT4-OZDDSZII-Nujna-021-2008-03-26.sp35">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Zaključujem razpravo o 1. členu in odločamo o predloženem amandmaju. Kdo
               podpira predložen amandma? <stage>(12 članov.)</stage> Kdo proti? <stage>(Nihče.)</stage></p>
               <p>Hvala lepa. Amandma je sprejet.</p>
               <p>Odločamo še o 1. členu.</p>
               <p>Kdo podpira 1. člen? <stage>(12 članov.)</stage> Kdo proti? <stage>(Nihče.)</stage></p>
               <p>Hvala lepa. Odpiram 2. člen. Ni razprave. Odločamo.</p>
               <p>Kdo podpira 2. člen zakona? <stage>(12 članov.)</stage> Kdo proti? <stage>(Nihče.)</stage></p>
               <p>Hvala lepa. S tem smo končali obravnavo predloženega predloga zakona. Rabimo še
               poročevalca na za plenum. Ker ni predlogov bom to storil sam. Hvala lepa. S tem
               zaključujem 21. nujno sejo oziroma točko te seje in tudi sejo. Zahvaljujem se vsem za
               sodelovanje. Prijeten dan želim tudi naprej.</p>
               <stage type="time">(Seja je bila končana 26. marca ob 8.52.)</stage>
            </sp>
         </div>
      </body>
   </text>
</TEI>
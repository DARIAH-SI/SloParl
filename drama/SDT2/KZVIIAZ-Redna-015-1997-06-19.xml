<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="KZVIIAZ-Redna-015-1997-06-19">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za volitve imenovanja in administrativne zadeve</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">D5DB79B6E8F34A24C12564B30038FD92</idno>
               <idno type="custom" subtype="day">1A49FB62BB8F35D7C12564BB0036DC51</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=1A49FB62BB8F35D7C12564BB0036DC51</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#KZVIIAZ-Redna-015-1997-06-19.KZVIIAZ" n="015">
               <name>Redna</name>
               <date when="1997-06-19"/>
            </setting>
         </settingDesc>
         <particDesc>
            <listOrg>
               <org xml:id="KZVIIAZ-Redna-015-1997-06-19.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="KZVIIAZ-Redna-015-1997-06-19.KZVIIAZ">
                        <orgName key="KZVIIAZ">Komisija za volitve imenovanja in administrativne zadeve</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA VOLITVE, IMENOVANJA IN ADMINISTRATIVNE ZADEVE</stage>
            <stage type="session">15. seja</stage>
            <stage type="date">(19. junij 1997)</stage>
            <stage type="chairman">Sejo je vodil Igor Bavčar, predsednik komisije.</stage>
            <stage type="time">Seja se je pričela ob 8.40 uri.</stage>


            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Začenjam 15. sejo Komisije Državnega zbora za volitve, imenovanja in administrativne
               zadeve. Dobili ste pisno po pošti gradivo skupaj z dnevnim redom. Rad bi vas
               obvestil, da predlagam razširitev najprej s tremi točkami, o katerih ste tudi pisno
               obveščeni, to so trije predlogi odloka, in sicer o sestavi, izvolitvi
               Mandatno-imunitetne komisije, sestavi, izvolitvi Komisije za peticije, Komisije za
               vprašanja invalidov; s tem razširjam 5. točko na 5.a, b in c točko, nadalje predlagam
               razširitev pod 1.a točko predlog spremembe odloka o sestavi in izvolitvi Ustavne
               komisije in na koncu pod administrativnimi zadevami pod točko Razno predlog sklepa
               komisije glede ugotavljanja odsotnosti poslancev s sej Državnega zbora in delovnih
               teles, in sicer imenovanje pristojnih v komisiji, ki bodo za komisijo pripravljali
               predloge sklepov v zvezi s tem. S temi 3 oziroma, če sem natančen, 5 razširitvami,
               predlagam, da najprej govorimo o teh razširitvah dnevnega reda in me zanima, če kdo
               želi posebej o tem govoriti in ali ima še kdo kakšen dodaten predlog. Če nima,
               predlagam, da skupaj z mojimi predlogi potrdimo nov dnevni red.</p>
               <p>Kdo je za? <stage>(13 članov.)</stage> Je kdo proti? <title>1. TOČKA DNEVNEGA REDA - POTRDITEV
                  ZAPISNIKA 13. IN 14. SEJE.</title> Želi kdo o tem razpravljati? Če ne, dajem na
               glasovanje zapisnik 13. seje.</p>
               <p>Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Na glasovanje dajem tudi zapisnik 14. seje.</p>
               <p>Kdo je za? <stage>(15 članov.)</stage> Je kdo proti? <stage>(Nihče.)</stage></p>
               <p>Ugotavljam, da sta zapisnika sprejeta. <title>1.A TOČKA - PREDLOG SPREMEMBE ODLOKA O
                  USTANOVITVI IN SESTAVI KOMISIJE ZA USTAVNA VPRAŠANJA.</title> Kdo želi besedo?</p>
            </sp>
            <sp who="SDT2:AnderličAnton">

               <speaker>ANTON ANDERLIČ:</speaker>

               <p>Glede na to, da je Liberalni demokraciji veliko do tega, da bi odpravili sleherne
               nejasnosti v zvezi s pripravo na začetek za spremembo in tudi, da bi spremenili
               ustavo, smo se odločili, da sledimo dogovoru, ki je bil včeraj na nekem sestanku, ki
               se mu reče Koordinacija predsednikov strank, čeprav je treba zelo jasno povedati, da
               to ni odraz kakršnegakoli nesporazuma ali dogovora, ki bi lahko nadomestil potrebo po
               sestavi delovnih teles v Državnem zboru glede na dosežene rezultate na volitvah in
               glede na številčno stanje v poslanskih skupinah in da se bo s tem predlogom izrazito
               porušilo razmerje med poslanskimi skupinami in zelo težko bo v javnosti pojasniti,
               zakaj ima neka poslanska skupina, ki ima 16% glasov in 16 poslancev, v Ustavni
               komisiji 4 člane in s tem več kot 19% deleža v strukturi, da pa ima poslanska
               skupina, ki ima blizu 28% sedežev v parlamentu in tudi tolikšno število glasov na
               volitvah, pa samo 23% in nekaj. Očitno je, da gre za to, da bi lahko prišlo do
               nadaljnjega zavlačevanja začetka postopka z nekim izgovorom, češ, bilo je nekje
               dogovorjeno in da kljub temu, da ni bilo na KVIAZ-u, ko smo sprejemali odlok, niti
               enega pomisleka, enega glasu proti temu predlogu, da so bili predlogi 4, da je recimo
               predstavnik Krščanskih demokratov zagovarjal popolnoma drug predlog, da je tudi Združena lista zagovarjala drug
               predlog, in da je en predlog bil pismen, o katerem se pač nismo izjasnjevali, da ni
               bilo niti spreminjajočega predloga na kolegiju, čeprav je bilo govora - na kolegiju
               predsednika Državnega zbora - čeprav je bilo govora o tem, da na Državnem zboru ni
               bilo nobenega ugovora in niti enega glasu proti odloku, pa da se kljub temu to
               postavlja. Jaz seveda razumem, da gre za to, da bi poskušali pač reči, da je
               Liberalna demokracija tista, ki nekaj govori, drugo pa dela. Jaz sem že zadnjič
               rekel, da dovoli možnost, da je prišlo do nesporazuma ali pa do nekih hitrih
               izračunov, ki pa ne odražajo dejanskega stanja. Temu vsled in pa seveda, kot sem že
               uvodoma rekel, da želimo, da bi stvar stekla brez zapletov in opozarjanja na določene
               stvari, ki nimajo zveze s samim predmetom, ki je na dnevnem redu, torej predlogom za
               spremembo 68. člena ustave, in ker vemo, da je pač potrebno dobiti dvotretjinsko
               večino ali pa kar konsenz, če je, mogoče zato pač v tem primeru umikam predlog za
               enega od članov komisije, in sicer Jožeta Leniča.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Hvala lepa. Še kdo želi diskutirati? Če ne, predlagam, da komisija sprejme naslednje
               sklepe:</p>
               <p>Prvič, da se v odloku o ustanovitvi, nalogah in sestavi in izvolitvi Ustavne
               komisije besedilo v 3. točki spremeni tako, da ima Ustavna komisija predsednika,
               podpredsednika in 18 članov, in da ima poslanska skupina Liberalne demokracije v
               njeni sestavi 5 članov.</p>
               <p>Kdo je za? <stage>(14 članov.)</stage> Je kdo proti? <stage>(1 član.)</stage></p>
               <p>Hvala.</p>
               <p>4. točka odloka se spremeni tako, da se razreši funkcije člana Jožeta Leniča iz
               poslanske skupine Liberalne demokracije Slovenije.</p>
               <p>Kdo je za? <stage>(16 članov.)</stage> Je kdo proti? <stage>(1 član.)</stage></p>
               <p>Na tak način in po teh spremembah Komisija Državnega zbora za volitve, imenovanja in
               administrativne zadeve predlaga Državnemu zboru, da tak spremenjen odlok o spremembi
               odloka o ustanovitvi, nalogah in izvolitvi Ustavne komisije sprejme na svoji seji.</p>
               <p>Kdo je za? <stage>(16 članov.)</stage> Je kdo proti? <stage>(... članov.)</stage></p>
               <p>Hvala lepa.</p>
               <p>S tem je ta točka končana.</p>
               <p>Smo pri <title>2. TOČKI DNEVNEGA REDA - PREDLOG SODNEGA SVETA ZA IZVOLITEV DVEH
                  KANDIDATK V SODNIŠKO FUNKCIJO.</title>
               </p>
               <p>Pozdravljam gospoda Vlada Horvata, vodjo strokovne službe Sodnega sveta, in mu dajem
               besedo.</p>
            </sp>
            <sp who="SDT2:HorvatVlado">

               <speaker>VLADO HORVAT:</speaker>

               <p>Hvala lepa, gospod predsednik. Najprej vse lepo pozdravljam! Opravičil bi odsotnost
               predsednika in podpredsednika pa tudi člana Sodnega sveta; danes je namreč občna seja
               Vrhovnega sodišča in se iz tega razloga niso mogli udeležiti te seje.</p>
               <p>Kot običajno pove predsednik, tudi jaz danes, da Sodni svet vztraja pri dveh pisnih
               predlogih za izvolitev sodnic na navedeni sodniški mesti. Hvala lepa.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Hvala. Kdo želi besedo pri tej točki dnevnega reda?</p>
               <p>Če nihče ne želi besede, dajem najprej na glasovanje odlok o izvolitvi v sodniško
               funkcijo gospe Maje Baškovič na sodniško mesto okrajne sodnice na Okrajnem sodišču v
               Brežicah.</p>
               <p>Kdo je za? <stage>(16 članov.)</stage> Je kdo proti? <stage>(Nihče.)</stage></p>
               <p>Hvala. Odlok je sprejet in gre na sejo Državnega zbora.</p>
               <p>Dajem na glasovanje tudi predlog odloka o izvolitvi v sodniško funkcijo gospe
               Katarine Marolt-Kurent <stage>(?)</stage> na sodniško mesto okrajne sodnice na Okrajnem sodišču v
               Grosupljem.</p>
               <p>Kdo je za? <stage>(15 članov.)</stage> Je kdo proti? <stage>(Nihče.)</stage></p>
               <p>Predlog odloka je sprejet in tudi tega dajemo na Državni zbor.</p>
               <p>Gospodu Horvatu se zahvaljujem za udeležbo.</p>
               <p>Smo pri <title>3. TOČKI DNEVNEGA REDA - PONOVNA OBRAVNAVA PREDLOGA O IMENOVANJU ČLANOV
                  NADZORNEGA ODBORA SKLADA KMETIJSKIH ZEMLJIŠČ IN GOZDOV.</title>
               </p>
               <p>Prišlo je, kot ste obveščeni, tudi pisno z gradivom sedem predlogov.  Predlagam, da opravimo razpravo o
               teh predlogih in da potem opravimo tudi glasovanje. Mislim, da imamo pripravljene
               tudi glasovalne lističe. Želi kdo razpravljati o tej točki dnevnega reda? Če ne,
               predlagam, da razdelite glasovalne lističe in da oddate izpolnjene glasovalne lističe
               tudi nazaj gospe Miki. Ta čas mi gremo naprej in se bomo pozneje vrnili k tem
               predlogom oziroma k tej točki dnevnega reda.</p>
               <p>Smo pri <title>4. TOČKI DNEVNEGA REDA - PREDLOG ODLOKA O SPREMEMBI IN DOPOLNITVI
                  ODLOKA O SESTAVI IN IZVOLITVI KOMISIJE DRŽAVNEGA ZBORA REPUBLIKE SLOVENIJE ZA
                  NADZOR NAD DELOM VARNOSTNIH IN OBVEŠČEVALNIH SLUŽB.</title>
               </p>
               <p>Kot veste, je na prejšnji seji prišlo do nekaterih sklepov s tem v zvezi, predvsem
               tistih, ki zadevajo sestavo te komisije. Bilo je sprejeto načelo, da tako to nadzorno
               telo kot tudi telo, ki nadzira proračun in druge javne finance, oblikujemo in
               predlagamo Državnemu zboru, da ju oblikuje tako, da bo imela opozicija v teh dveh
               delovnih telesih večino. Ker smo tokrat pri Odboru za nadzor nad delom varnostnih in
               obveščevalnih služb, odpiram najprej razpravo, pri čemer boste seveda ugotovili, da
               je iz gradiva razvidno, da opozicijske skupine predlagajo, da imajo in oblikujejo
               novo delovno telo tako, da bi imele po enega člana več. SDS predlaga, da se na ta
               način odlok spremeni.</p>
               <p>Odpiram razpravo o tem načelnem vprašanju. Obenem vas opozarjam, da bi v primeru, če
               ostanemo zgolj pri postavitvi novega načela, morali še enkrat obravnavati to točko
               dnevnega reda; v primeru pa, da bodo te stvari sprejete in da bi opozicijske skupine
               celo oblikovale kadrovske predloge, pa bi lahko te predloge odlokov že danes
               pripravili, kar bi bilo po mojem mnenju smotrno. Čeprav vas k temu res nisem izrecno
               pozval, ker vas nisem mogel, glede na to, da se še nismo dogovorili o tem, kako bomo
               te stvari oblikovali.</p>
               <p>Odpiram razpravo. Kdo želi besedo? Ali bi morda poslanska skupina Socialdemokratov
               pojasnila svoje stališče najprej, da bi nekako ta predlog, ki je pisno posredovan,
               prediskutirali? Janez Janša.</p>
            </sp>
            <sp who="SDT2:JanšaJanez">

               <speaker>JANEZ JANŠA:</speaker>

               <p>Kakšni dodatnih pojasnil mislim, da ni potrebnih, ker je predlog posredovan na
               podlagi sklepa KVIAZ-a in je nekako edini možen, ki zagotavlja večino opozicije.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Hvala lepa. Ali se predstavniki drugih opozicijskih strank strinjajo s takim
               principom? Gospod Potrč? Na strani 2 imate tabelo, ki ponazarja predlog
               Socialdemokratov, delovnega gradiva, ki sem vam ga k 4. točki poslal dodatno, tako da
               ga imate verjetno v kakšnem dodatnem predlogu. SKD-ja tudi danes ni, kajne, če se ne
               motim? Pardon, se opravičujem! Mozetiča nisem videl, pa<gap n="..."/> Ja, izvoli.</p>
            </sp>
            <sp who="SDT2:PotrčMiran">

               <speaker>MIRAN POTRČ:</speaker>

               <p>Jaz bi rad samo ponovil. Jaz priznam, nisem se v poslanski skupini o tem pogovarjal.
               Jaz bi rad samo ponovil stališče, ki smo ga takrat poslanci imeli glede druge
               možnosti. To je 8 krat 1, s tem tudi večino, ki jo pridobi opozicija. Jaz namreč, če
               bo to sklep, bomo mi seveda morali - v poslanski skupini najbrž ne bomo tisti, ki bi
               rekli, mi ne damo enega človeka. Ampak jaz opozarjam na to, da se bo dogajalo glede
               na to, koliko imamo sej, koliko je zasedenosti, da bo sicer človek tam, ampak da
               kljub temu ne bo formalne sklepčnosti pa večine oziroma večine zagotavljati, ker
               marsikdaj objektivno tam ne bo mogel biti. Tako, da res ne vem, ali je smiselno
               širiti večino, število članov, ali če bi se ostali strinjali, ker potem bi to
               veljalo, da ima tudi LDS<gap n="..."/> <stage>(nerazločno!)</stage>, ne pa da jih ima tri ali pa dva. Torej,
               jaz sem za to, da imajo te komisije večino.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Ja, ja, to smo že sklenili, ja.</p>
            </sp>
            <sp who="SDT2:PotrčMiran">

               <speaker>MIRAN POTRČ:</speaker>

               <p>Če bo takšen sklep, jaz se pa bojim, da bo pač pomenilo, da bomo morali dodatno se
               dogovoriti za nove člane, kar ne bo lahko.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Gospod Janša. 
               </p>
            </sp>
            <sp who="SDT2:JanšaJanez">

               <speaker>JANEZ JANŠA:</speaker>

               <p>Človek je kar malo presenečen. Za pričakovati bi bilo, da bo opozicija navdušena nad
               tem, da ima večino v taki komisiji, nazadnje je bilo to tudi izglasovano. Ni enega
               posebnega navdušenja pri delu tako imenovane opozicije. Ampak ne gre zato. Včeraj je
               bila 1. seja te Komisije za nadzor nad službami, ki uporabljajo posebne metode in
               sredstva in eden od sklepov je bil, da se pač ustanovijo tudi neke skupine, ki bodo
               posebej nadzorovale te tri službe, ki to opravljajo in ne predstavljam si, da bi
               lahko 8 poslancev to naredilo. Kar se te komisije tiče, mislim, da je potreba, da je
               število poslancev večje. To se je že včeraj pokazalo.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Gospod Potrč.</p>
            </sp>
            <sp who="SDT2:PotrčMiran">

               <speaker>MIRAN POTRČ:</speaker>

               <p>Samo toliko, kolega Janša. Ne obračati. Ne reči, da nismo navdušeni za večino, mi
               samo na drugačen način večino pripravljamo. Ne obračati stvari. Mi smo navdušeni nad
               večino, ampak raje videli, da zagotovimo večino preko 3, ne pa na ta način kot je tu
               zapisana. Če je pa treba v tem Komisiji za nadzor služb zagotoviti večino, zato ker
               bodo tu podkomisije v redu. Še enkrat bom povedal, če boste sklenili, da je to nujno,
               potem bomo dali. Samo mislim, da si delamo vsi skupaj škodo s tem, ker silimo
               poslance v pet, šest, pri nas so vsi povprečno v petih delovnih telesih. Če kdo
               misli, da se da to pametno delati, naj poskusi tisti, ki je v petih delovnih teles,
               ki jih mora opravljati. Ne gre.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Bil bi zelo zadovoljen, če bi glede na to, da je ta razprava načelne narave in
               zadeva pravzaprav obe točki, tako 4. in 5., če bi se k tej razpravi oglasili
               predstavniki opozicijskih skupin, tudi v primeru, če ne pridemo danes do imen in tako
               naprej, da vendarle pridemo do principa po katerem bomo ti dve delovni telesi
               oblikovali. Mislim, da moramo priti danes do tega in mislim, da to ni tako
               komplicirana zadeva, tako da bi prosil tudi predstavnike ostalih opozicijskih skupin,
               da povedo svoje mnenje. Potem bi pa prosil tudi ostale člane komisije, da se
               oglasijo.</p>
               <p>Prosim, kdo želi besedo? Gospod Božič, izvolite.</p>
            </sp>
            <sp who="SDT2:BožičIvan">

               <speaker>IVAN BOŽIČ:</speaker>

               <p>Ali je treba prinesti fiksni predlog, ali kaj?</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Ne. Zadostuje, če poveste kaj bi prej podprli. Ali predlog SDS?</p>
            </sp>
            <sp who="SDT2:BožičIvan">

               <speaker>IVAN BOŽIČ:</speaker>

               <p>Podpiramo predlog SDS.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Dobro. Mogoče še gospod Jelinčič pove kaj o tem?</p>
            </sp>
            <sp who="SDT2:JelinčičZmago">

               <speaker>ZMAGO JELINČIČ:</speaker>

               <p>Mi imamo tako ali tako v obeh primerih samo enega člana, tako da tukaj naše mnenje
               kaj posebnega ne more prispevati k zadevi. Sedaj, če so poslanske skupine
               pripravljene dati dodatne člane prav. Zakaj pa ne? Samo imam pa še eno rešitev.
               Recimo, da v primeru, če kakšna možna večja rešitev, ampak če kakšna skupina pač ne
               bi dala svojega člana, pa naj odstopi mesto kakšni drugi poslanski skupini iz
               opozicijskih strank in se mogoče na ta način kaj zapolni.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>To se pravi, da bi ostali pri enakem številu, samo da bi se pozicija odrekla svoje
               udeležbe. Kdo želi še besedo? V nasprotnem primeru imamo v bistvu dva predloga.
               Predlog gospoda Jelinčiča ne moremo upoštevati, ker bi to zahtevalo, da se oglasijo
               predstavniki tistih poslanskih skupin, ki bi benevolentno upoštevale ta predlog. Ker
               tega ni, imamo dva pisno posredovana predloga in predlog poslanske skupine
               Socialdemokratov in tu ustno posredovan predlog skupine Združene liste Socialnih
               demokratov. Gospod Anderlič, ste hoteli besedo? <stage>(Ne.)</stage> Ali bomo glasovali o teh
               zadevah, ali se o tem lahko dogovorimo? Zoprno bo, če bomo glasovali o teh zadevah.
               Bo ravno tako normalno kot vsi ostali postopki.  Predlagam, da glasujemo o tem.</p>
               <p>Kdo je za to, da se upošteva predlog poslanske skupine s katerim se spremeni
               številčna zastopanost poslanskih skupin, v tem primeru SDS, SKD in Združene liste
               Socialnih demokratov, tako kot je predlagano, namesto<gap n="..."/> Prosim, Rokavec.</p>
            </sp>
            <sp who="SDT2:RokavecFranci">

               <speaker>FRANCI ROKAVEC:</speaker>

               <p>Slovenska ljudska stranka se bo vzdržala glasovanja in menim, da bi bilo prav, da bi
               se vse pozicijske stranke tudi vzdržale glasovanja.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>V redu, čeprav mislim, da potrebujemo vsaj kvalificirano večino. Ni treba. V redu,
               opredeljenih, v redu.</p>
            </sp>
            <sp who="SDT2:JuriAurelio">

               <speaker>AURELIO JURI:</speaker>

               <p>Če bi se le dalo, zaradi tega, da ne bi izgubili glasove, da se najprej opredelimo o
               predlogu, ki smo ga mi podali in v kolikor ta ne bi bil sprejet, se bomo drugače
               opredelili. Sicer bojim se, da lahko zavozimo stvar.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Po splošnih principih našega dela to ne gre, ker ponavadi glasujemo o tistem, ki je
               prej prišel, najprej. To tudi pri kadrovskih predlogih počnemo, tako da v tem primeru
               bi težko upošteval ta predlog proceduralne narave. Sicer smo si neko nenapisano
               pravilo sami postavili na začetku našega dela in ne morem upoštevati vašega predloga,
               kolega Juri.</p>
               <p>Dajem na glasovanje predlog Poslanske skupine Socialdemokratske stranke.</p>
               <p>Kdo je za? <stage>(7 članov.)</stage> Je kdo proti? <stage>(1 član.)</stage></p>
               <p>Mislim, da je na ta način zadeva sprejeta.</p>
               <p>Sprašujem, ali lahko poslanske skupine že danes oblikujejo svoje kadrovske predloge?
               Lahko? Socialdemokrati? Tudi. Se opravičujem, ne morete. Če tega ne moremo, potem bom
               prosil vse poslanske skupine, da do prihodnje seje oblikujejo svoje kadrovske
               predloge, v bistvu ne bo s tem nič posebej zamujenega, ker bo itak o tem sklepal
               Državni zbor, jaz se bom pa potrudil, da bomo to storili prej, preden bo Državni zbor
               začel svojo 6. sejo, tako da bomo lahko o tem sklepali na naslednji seji. <title>5.
                  TOČKA DNEVNEGA REDA</title>, kjer je praktično identična situacija. Sprašujem
               poslanske skupine oziroma predstavnike, ali je potrebno glasovali še enkrat o tem
               principu? Ni potrebno. Želi kdo, da ponovimo glasovanje, ker v nasprotnem primeru
               bomo porabili enak princip kot smo ga izglasovali pri 4. točki. Ali želi kdo izrecno,
               da ponovimo glasovanje? Nihče ne želi.</p>
               <p>Ugotavljam, da je predlog identičen in da bomo oblikovali predlog na enak način kot
               pri 4. točki. Pozval bom poslanske skupine, da oblikujejo svoje kadrovske predloge in
               uvrstijo oba predloga o spremembah odlokov na prihodnjo sejo komisije.</p>
               <p>S tem zaključujem 5. točko.</p>
               <p>Prehajamo k <title>5.A TOČKI DNEVNEGA REDA PREDLOG ODLOKA O SPREMEMBI ODLOKA O SESTAVI IN IZVOLITVI MANDATNO-IMUNITETNE
               KOMISIJE.</title>
               </p>
               <p>Kot vidite je prišlo nekaj predlogov za spremembo. Zorana Lešnika je poslanska
               skupina Demokratične stranke upokojencev predlagala njegovo razrešitev z mesta
               podpredsednika. Jaz sem potem pozval poslanske skupine zato, da posredujejo svoje
               predloge. Dobil sem dva predloga. Najprej sem dobil predlog Poslanske skupine SDS in
               potem Poslanske skupine SLS. Glasovati moramo o dveh stvareh, imenovati moramo novega
               podpredsedniki in predlagati skladno z željami DeSUS-a, gospoda Lešnika iz funkcije
               podpredsednika v funkcijo člana.  Ker sem dobil po tem vrstnem redu, kot sem rekel, ta dva predloga,
               najprej dajem na glasovanje predlog oziroma najprej odpiram razpravo. Želi kdo
               razpravljati o tej točki dnevnega reda? Če ne, dajem najprej na glasovanje predlog,
               da se razreši podpredsednika in imenuje za člana gospoda Zorana Lešnika.</p>
               <p>Kdo je za? Hvala lepa. Kdo je proti? <stage>(Nihče.)</stage></p>
               <p>Potem dajem na glasovanje v skladu z vrstnim redom kot sem dobil predloge, predlog,
               da se gospoda Pavla Ruparja imenuje za podpredsednika.</p>
               <p>Kdo je za? <stage>(10 članov.)</stage> Kdo je proti? <stage>(4 člani.)</stage></p>
               <p>Predlog je izglasovan. Hvala lepa.</p>
               <p>Na ta način bomo predlagali spremembo odloka o imenovanju mandatno imunitetne
               komisije tako, da bomo gospoda Pavla Ruparja predlagali za podpredsednika, gospoda
               Zorana Lešnika pa za člana. Hvala lepa.</p>
               <p>Smo pri <title>5.b TOČKI - IMENOVANJE PREDLOGA ODLOKA O SPREMEMBI ODLOKA O SESTAVI IN
                  IZVOLITVI KOMISIJE ZA PETICIJE,</title> kjer imamo predlog, da se namesto predsednice
               gospe Ede Okretič-Salmič imenuje za predsednika gospod Zoran Lešnik. Želi kdo
               razpravljati o tem predlogu. Če ne, dajem tak predlog o spremembi odloka na
               glasovanje.</p>
               <p>Kdo je za. <stage>(17 članov.)</stage> Hvala. Je kdo proti? <stage>(Nihče.)</stage></p>
               <p>Tako predlagan odlok je sprejet in ga bomo posredovali v odločanje Državnemu
               zboru.</p>
               <p>Smo pri <title>PREDLOGU O SPREMEMBI O SESTAVI IN IZVOLITVI KOMISIJE DRŽAVNEGA ZBORA ZA
               VPRAŠANJE INVALIDOV</title>
               </p>  
               <p>. Predlagano je, da se iz mesta članice razreši Eda Okretič-Salmič in imenuje gospod
               magister Franc Žnidaršič. Želi kdo razpravo o tem predlogu? Če ne, dajem ta predlog
               na glasovanje.</p>
               <p>Kdo je za? <stage>(15 članov.)</stage> Je kdo proti? <stage>(Nihče.)</stage> Hvala lepa. S tem smo tudi 5. c točko
               končali.</p>
               <p>Smo pri <title>OBRAVNAVI PREDLOGA ZA DOPOLNITEV SKLEPOV O ORGANIZACIJI POSLANSKIH PISARN
               DRŽAVNEGA ZBORA.</title>
               </p>
               <p>Po prejšnji seji, ko smo odločali o tem zajetnem gradivu, sem prejel kar nekaj pisem,
               nazadnje danes tudi pismo gospe Marie Pozsonec, nadalje neposredno po seji komisije
               predlog štirih poslancev o ureditvi poslanskih pisarn predstavnikov narodnih
               skupnosti in tudi pismo šestih članov oziroma poslancev Državnega zbora, ki
               ugovarjajo taki odločitvi Komisije za volitve, imenovanja in administrativne zadeve.
               Dajem besedo članicam in članom komisije. Kdo želi razpravljati k tej točki dnevnega
               reda? Janša, prosim.</p>
            </sp>
            <sp who="SDT2:JanšaJanez">

               <speaker>JANEZ JANŠA:</speaker>

               <p>Mi podpiramo te dopolnitve, ki jih je dala gospa Maria Pozsonec, ne podpiramo pa
               drugih, ker načenjajo že opravljeno diskusijo. Mislim pa, da je ta dopolnitev, ki se
               nanaša na status <gap n="..."/> poslanskih pisarn obeh poslancev smiselno.</p>
            </sp>
            <sp who="SDT2:BavčarIgor">

               <speaker>PREDSEDNIk IGOR BAVČAR:</speaker>

               <p>Hvala. Moge.</p>
            </sp>
            <sp who="SDT2:MogeRudolf">

               <speaker>RUDOLF MOGE:</speaker>

               <p>Mislim, da je v protislovju to, kar je gospod že v prejšnjih obravnavah prav <gap n=".."/>
               sklical, jaz sem nastavil, da so vsi poslanci enaki. Tule se zdaj dela prva izjema.
               Jaz bi tole povedal, da se mi zdi glede na vse te pripombe, da bi se ta komisija, ki
               jo imamo, še enkrat sestala, vse to pretresla in da bi predsednik te komisije še
               enkrat povedal kaj misli ponovno o teh spremembah, ki so bile predlagane zdajle nam
               <gap n=".."/> prejeti sklep.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Hvala za ta predlog. Prosim, ja.</p>
            </sp>
            <sp who="SDT2:JanšaJanez">

               <speaker>JANEZ JANŠA:</speaker>

               <p>Ali lahko samo repliko? Če bi gospod Moge poznal slovensko ustavo, bi vedel, da
               določa poseben status obema poslancema narodnosti, ker se volijo posebej in imajo
               zagotovljen mandat.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Hvala. Moge.</p>
            </sp>
            <sp who="SDT2:MogeRudolf">

               <speaker>RUDOLF MOGE:</speaker>

               <p>Pravim zoper, da enakost lahko različno pojmujemo ali pa važna je konkurenca tukajle.
               <gap n=".."/> statut<gap n="..."/> <stage>(Slabo se razume.)</stage> tiste posebne pravice so pa v zakonu zapisane.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Če vas pravilno razumem, vi ne nasprotujete temu, da bi se uredila poslanska pisarna
               predstavnikov Madžarske?
               </p>
            </sp>
            <sp who="SDT2:MogeRudolf">

               <speaker>RUDOLF MOGE:</speaker>

               <p>To podpiram.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Gospod Potočnik in gospa Pozsonec ter Potrč.</p>
            </sp>
            <sp who="SDT2:PotočnikFranc">

               <speaker>FRANC POTOČNIK:</speaker>

               <p>Mislim, da smo pred načelnim vprašanjem. Mi smo na KVIAZ-u sprejeli sklep o
               organizaciji poslanskih pisarn, ki naj bi omogočal kolikor toliko enakopraven položaj
               vseh poslank in poslancev. Iz teh pripomb, ki prihajajo, se vidi, da so v praksi
               nastali določeni problemi v zvezi z izvajanjem tega sklepa. Zdaj smo govorili o eni
               poslanki in poslancu narodnosti, ki imata drugačne delovne razmere v svojem okolju, v
               svoji volilni enoti kot drugi poslanci. Mislim, da so tudi med poslanci razlike. Eni
               so župani, pa nimajo tam na sedežu svoje občine npr. nobenih težav ne s prostori ne s
               kadri, seveda imajo težave, ki potem, če imajo poslansko pisarno nekje v drugi občini
               istega volilnega okraja itd., eni pač delajo v okoljih, kjer je velika koncentracija
               prebivalcev oziroma volivcev in seveda lahko posamezni poslanci združijo svoje sile v
               eni poslanski pisarni in imajo tam lažje pogoje za delo, zato bi predlagal, preden se
               odločimo o posameznih izjemah, da komisija še enkrat preštudira tudi ta sklep, ki smo
               ga sprejeli in pa predloge poslanskih skupin; kolikor mi je znano, poslanske skupine
               še niso poslale svojih pogledov na organizacijo poslanskih pisarn oziroma še niso
               podale predlogov, na katerih mestih oziroma s kom in na kakšen način naj bi se
               sklenile pogodbe med Državnim zborom in tisti, ki bi dal prostore v najem za delo
               poslanskih pisarn in kako bi bilo z administrativno močjo, tako da mislim, da bi bilo
               prav, da ožja skupina še enkrat pripravi, pregleda na osnovi teh pripomb in če je
               potrebno, dopolnjen predlog tega sklepa, ki smo ga sprejeli na KVIAZ-u.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Hvala. Gospa Pozsonec.</p>
            </sp>
            <sp who="SDT2:PozsonecMaria">

               <speaker>MARIA POZSONEC:</speaker>

               <p>Hvala. Tudi jaz bi se rada pridružila temu, da ne želim nobenega posebnega statusa,
               ampak samo en pogoj povem, iz katerega boste videli, da nisem v istem položaju kot
               vi. Vaše stranke dobijo <gap n="..."/> kar čedno vsoto. Vem, da je bilo pred nekaj leti 2
               milijona za enega poslanca. Vsega tega mi ne dobimo. Recimo, če bi to vsoto nekdo
               dobil za nas, iz tega bi lahko meni tudi pomagalo uresničiti poslansko pisarno, tako
               sem pa ostala dobesedno brez vsega in zato se zahvaljujem kolegom, ki so to videli in
               poskušali rešiti to stvar.</p>
               <p>Drugo je jezikovno. Pri nas je korespondenca v madžarščini. Ali boste sprejeli potem
               nekoga sem ali kako, tako da vsekakor imam drugačen položaj kot pa drugi poslanci. Ne
               želim pa biti izjema. Želela bi, da bi poslanske pisarne rešili v zadovoljstvo vseh
               poslancev. Niti ne želim, da bi danes sklepali o tem, ampak takrat, ko bo
               splošno.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Hvala. Gospod Potrč.</p>
            </sp>
            <sp who="SDT2:PotrčMiran">

               <speaker>MIRAN POTRČ:</speaker>

               <p>Hvala. Predlog je utemeljen. Veliko razlogov bi lahko še navajali zanj. Jaz ga
               podpiram. Morda ni najboljše formuliran, ampak to je manj pomembno, bi bil pa glede
               na moje glasovanje zadnjič ob tem tudi za to, če bi bila večina za to, da se preveri
               odločitev, ki je bila sprejeta, ampak če bomo ostali pri odločitvi, ki je bila
               sprejeta večinsko in korektno, potem je treba narediti najmanj to, kar so 3 oziroma 4
               poslanci <gap n="..."/> s prvopodpisanim Aurelio Jurijem predlagali. <stage>(se pogovarjajo med seboj)</stage>
               To, kar so predlagali, je treba sprejeti.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Prosim, priglašajte se k besedi normalno. Vsakemu bom dal besedo.</p>
            </sp>
            <sp who="SDT2:PotrčMiran">

               <speaker>MIRAN POTRČ:</speaker>

               <p>Saj ni nič hudega mislil, ampak tu je podpisal - ob splošnem glasovanju <gap n="..."/> mora
               biti posebej urejeno za oba poslanca narodnosti.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Rokavec in Juri.
               </p>
            </sp>
            <sp who="SDT2:RokavecFranci">

               <speaker>FRANCI ROKAVEC:</speaker>

               <p>No, prvo moram jaz zavreč ene trditve v tem pismu poslancev s podpisanimi Peter
               Lešnik, Tone Partljič, Boris Sovič, Rudi Moge.</p>
               <p>Na zadnji seji KVIAZ-a ko smo odločali o organizaciji poslanskih pisarn nismo
               sprejemali nobenega revolucionarnega načina, ampak je bil ves postopek demokratično
               in demokratično speljan še posebno ker smo tudi pripravili obedve variante.</p>
               <p>Drugo. Na podlagi vseh teh pripomb predlagam pa sledeče, pač že ko smo začeli na
               KVIAZ-u razpravo o organizaciji poslanskih pisarn se je KVIAZ odločil, da je pač
               potrebno upoštevati opredelit enako kategorijo pogojev za organizacijo poslanskih
               pisarn kakor tudi enakih pogojev volivcev za delo za poslance, oziroma Državni zbor
               in sedaj jaz predlagam sledeče, možno je da se komisija sestane še enkrat, da
               zagotovimo vsem poslancem enake pogoje, se pravi iste pogoje kakor je imela status
               poslanskih pisarn prve kategorije v prejšnjem mandatu Državnega zbora s tem, da se
               poslanci odpovedo povšalu za delo v volilni enoti in da ne dvigujemo stroškov, ki jih
               za to namenja Državni zbor, oziroma ki bo moral za to nameniti tudi proračun te
               države.</p>
               <p>Jaz mislim, da toliko pa moramo biti poslanci korektni pač jaz se strinjam
               zagotoviti vsem enake pogoje, ampak mislim, da stroškov za delovanje na tem področju
               nebi smeli povečevati. Hvala.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Gospod Jurij, Moge in Anderlič.</p>
            </sp>
            <sp who="SDT2:JuriAurelio">

               <speaker>AURELIO JURI:</speaker>

               <p>Hvala za besedo! Ne bom polimiziral za Anderličem, bi samo nekaj poudaril, če smo mi
               določili kot osnovni kriterij sredstva, ki so bila v lanskem letu porabljena v
               situacij ko niso vse volilne enote in v vseh volilnih okrajih imele, obstajajo
               poslanske skupine, v Kopru mi poslanske, oziroma poslanske pisarne nismo imeli in če
               upoštevamo, da tudi drugje se je to dogajalo, potem je jasno, da enostavno ohranitev
               prejšnjega sistema ob enakih sredstvih ni mogoč.</p>
               <p>V trenutku ko se samo recimo v Kopru, odpre poslanska pisarna to prizadene seveda
               sredstva za vse ostale in iz tega naslova je nastala tista pobuda, da se na glavo
               poslanca pač ugotovi pač koliko je sredstev, to je bilo ugotovljeno in na osnovi tega
               seveda tako odločeno, smo pa nedvomno spregledali in mi smo to napisali v tem
               predlogu, da obe poslanski pisarni, poslancev narodnosti nimata nujno organiziranega
               zaledja to pa kar imamo pa vsi drugi poslanci, imamo stranke, omenjeni so bili
               župani, če hočemo, imamo tudi druge organizirane skupine za seboj, manjšine tega
               nimajo in iz tega naslova bi si morali dovoliti tudi presežek tistega določila, da se
               naj nebi presegle sredstva iz lanskega leta in tem dvem poslanskim skupinam omogoči,
               da ostanejo tako kot so bile do sedaj. Toliko.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Moge, Anderlič.</p>
            </sp>
            <sp who="SDT2:MogeRudolf">

               <speaker>RUDOLF MOGE:</speaker>

               <p>Izhajam iz tega <gap n="..."/> je bil poslanec izvoljen samo v volilni enoti, oziroma ali je
               bil izvoljen v volilnem okraju <gap n="..."/> se znajde sami <gap n="..."/> različno grupirajo, tako imamo
               recimo kljub primorskih poslancev, potem imamo skupino podravskih poslancev, skupino
               posavskih poslancev in iz tiste volilne enote ker so <gap n="..."/> odpirali in ker so se
               izvolili, ljudje v tej volilni enoti pa se pa poslanci te volilne enote skoraj nikoli
               ne dobijo skupaj, ta volilna enota, če sedaj nimamo regij bi morali nekako širše
               področje, širšo problematiko pokrivat kot pa en sam volilni okraj in zaradi tega ker
               sem že v prejšnjih navedbah povedal, da Ljubljana ima poleg Univerze, poleg
               gledališč, Kliničnega centra in ne vem še kaj, torej ogromno ustanov, da tisti
               poslanec, ki zastopa te interese v Državnem zboru, da ima težjo nalogo, jaz se
               oproščam, da rečem kot negdo iz Šmarja pri Jelšah ali kaj podobnega, torej
               problematika je, tisti deli proračuna, ki tukaj notri pridejo so <gap n="..."/> in po mojem
               mnenju predsednik bi bilo pametno, če doslej želi kdo to reč tako zorganizirana, da
               bi se in bi bili po mojem tudi dolžni poslanci v volilni enoti, ne v volilnem okraju
               dobiti vsaj enkrat ali pa dvakrat za zainteresirano javnost tistega volilnega okraja
               in se z njimi pogovorit in povedat kaj približno dela Državni zbor in te stvari in
               zaradi tega sem jaz nakako pa bi
               za to, da bi tale reč ostala. Če smo pa, zdajle, ko smo te stvari takoj razbili, bi
               vprašal tole še, potem naše službe, kaj ste planirali, če bi ta sklep veljal, torej
               sklep zdaj velja, zdaj ta sklep velja, kaj ste naredili s temi ljudmi, ki so bili
               tukaj zaposleni oziroma, če se še nič ni zgodilo, pač naj tole povedo. To je ena
               stvar. Jaz mislim, da potem tale enak pogoj izvesti samo na denar na glavo, da ta
               stvar ni prav, mislim pa, da vsak svoje mnenje spreminja in jaz pač verjamem v
               dialektiko, ampak ko sem o pavšalih jaz govoril, dokler sem še vodil tisto delovno
               skupino in sem rekel, da bi morali vse stvari enakomerno obravnavati, tudi poslanske
               pisarni in oni drugi del, pa kolega Franci Rokavec ni hotel o tem ničesar slišati.
               Zdajle pa vidim, da je mnenje za 180 stopinj obrnil in če obrne zdaj tole, tako kot
               je obrnil zdaj te stvari, za 180 stopinj, potem bi se organizacija razširila tako, da
               bi vsak poslanec imel poslansko pisarno prvega reda, ne bi pa več dobivali pavšala,
               to je izvedljivo, ampak je to čisto drug predlog kot tisti, ki ga je navedel, ko je
               predlagal Komisiji za volitve in imenovanja ta sklep.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Hvala lepa. Rad bi vas opozoril, da sem jaz pozval poslanske skupine, da mi dajo, da
               me obvestilo, kako so se odločile v zvezi z organiziranjem poslanskih pisarn na
               podlagi sklepa, ki smo ga sprejeli. Če se ne motim, moji sodelavci v komisiji me bodo
               popravili, nisem dobil niti enega predloga. Ali je to točno? Je, niti enega predloga.
               Se pravi, ne morem tudi tebi, Rudi, odgovoriti glede tega, kako bomo in kaj se je
               zgodilo z ljudmi, ki do zdaj tam delajo, nič se še ni zgodilo, nobenih sprememb do
               zdaj še ni bilo in sploh domnevam, da bi se morali na tej komisiji ponovno usesti,
               vsaj enkrat, takrat, ko bomo realizacijo sklepa s prejšnje seje komisije obravnavali,
               da si bomo tako rekoč plastično, nazorno, čutno predstavljali, kaj pomeni realizacija
               tega sklepa. Gospod Rokavec je hotel repliko.</p>
            </sp>
            <sp who="SDT2:RokavecFranci">

               <speaker>FRANCI ROKAVEC:</speaker>

               <p>Jaz bi toliko le repliciral gospodu Mogetu, pač na delovni komisiji smo se
               pogovarjali o tem predlogu, ampak gospod Moge, pač ne vi in nihče ni prišel uradno z
               nobenim takim predlogom, kakor sem zdajle jaz o njem govoril ali pa kakor ste vi
               govorili o tem. Bilo je to govora na delovni skupini, ampak prvenstveno je bilo vedno
               poudarjeno to, da obstoječe pisarne prvega reda naj bi še vedno obstajale prvega
               reda. Mislim, da to je bil tisti problem, v katerem se nismo potem mogli najti, bolj
               ugodne rešitve. Moram pa tudi tu poudariti, da pač tudi, če se poslanci odpovedo
               pavšalu, bodo nekateri poslanci tudi prizadeti delno, to moramo pa najbrž tudi
               vedeti, ampak če bi se poslanci za to odločili, je tudi možna rešitev.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Gospod Anderlič, pa gospod Potočnik.</p>
            </sp>
            <sp who="SDT2:AnderličAnton">

               <speaker>ANTON ANDERLIČ:</speaker>

               <p>Ja, jaz tukaj mislim, da je veliko razlogov za to, da bi o tem razpravljali,
               predvsem zaradi vseh argumentov, ki so bili tukaj navedeni. Jaz razumem, da se nekdo
               premisli, da se spremeni neki pogledi itn., ampak dejansko pri tem predlogu niso bili
               upoštevane nekatere elementarne stvari in to je, da je zakon o določitvi zaukazal, da
               Državni zbor organizira poslanske pisarne, ne da se poslanske pisarne organizirajo za
               poslance in da se zrihtajo poslancu pogoji itn. Ampak to so pisarne. Ja, ali
               spoštujete zakon ali ne, to je vaša stvar. Potem morate vsaj drugače govoriti, pa
               drugače ocenjevati, pa nisem sploh z vami repliciral, ampak očitno tudi vi napačno
               razumete. Gre za to, da jaz vseskozi zagovarjam nekaj, da vsi morajo imeti vse pogoje
               s tem, da je jasno, da se pa po volilnih enotah pač stvari organizirajo tako kot
               veleva zakon. Kako se bodo pa stvari tudi po volilnih okrajih organizirale, je pa
               stvar popolnoma individualna in od primera do primera, ker v nekaterih volilnih
               okrajih sploh poslancev ni, to pomeni, da je pa že v tem oziru stvar favorizirana,
               kajti tisti volivci tam, da ne bi skozi govorili o poslancih, imajo tudi pravico do
               tega, pa poslanca nimajo, da se obrnejo na kakšnega poslanca in da se tam zadeva
               organizira in to je naloga Državnega zbora. Jaz seveda ne bom vztrajal in nimam volje
               se na tem nivoju preganjati. Če se pač ne akceptira, se ne akceptira, ampak koliko je
               demokratičnosti in koliko je, ker je bila diskusija o tem, da naj bi ne diskutirali o
               že prediskutiranih zadevah, vas bom pa spomnil na 1.a točko današnje seje. Ne samo,
               da je bilo zdiskutirano, bilo je odločeno na KVIAZ-u, na kolegiju in Državnem zboru,
               pa smo danes šli ponovno stvar delati, tako da ne govoriti. Ja, nobenega dogovora,
               vaši poslanci so glasovali za to in tudi drugi. Seveda so, na zboru so vaši poslanci glasovali za
               odlok, pa smo ga šli danes spreminjati zato, ker je pač nekaj več demokratičnega duha
               bilo prisotnega. Za to gre. In če je tukaj nekaj sugestij bilo, nekaj pobud je bilo,
               gospod Aurelio je priznal, da se je zmotil ali pa, da ni upošteval določenih zadev
               itn., potem seveda jaz samo to podpiram, da se prediskutira še enkrat, ker je bilo en
               kup enih stvari narejenih narobe in je tudi gospod Rokavec in tudi gospod Potočnik,
               sta sama prišla tam v neko skupino, kjer se je diskutiralo, da bi pa bilo le mogoče
               treba še kaj pogledati itn. Danes je drugače. Jaz seveda pravim, ne vztrajam na tem,
               da se gre nazaj, ker vem, kako to je, jaz lahko odpuščam, lahko popuščam, lahko
               spreminjam, če vidim, da se nekaj sili, na silo, naj pač gre tako kot je bilo
               izglasovano. Nimam nič proti, če se tako odločitev. Mislim pa, da bi bilo bolj
               korektno, da bi bi se zadeva še enkrat prediskutirala in mogoče v kakšnem delu
               predlog popravil, ne ga obrnil čisto na glavo. Ampak pravim, ker se gre na silo, jaz
               ne bom šel nazaj za vsako ceno vztrajati na nekih zadevah.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Preden dam besedo gospodu Potočniku, bi rad ugotovil naslednje. Nihče ne ugovarja
               rešitvi, po kateri bi upoštevali položaj poslancev italijanske in madžarske
               narodnosti in tudi v primeru, da se ne odločimo, da spremenimo odlok, bi po mojem
               mnenju zadostili predlogu, ki je bil posredovan in realnim potrebam že na ta način,
               da komisija sprejme sklep, da se ob upoštevanju specifičnosti položaja poslancev
               italijanske in madžarske narodne skupnosti v okviru sredstev za delo poslanskih
               pisarn Državnega zbora zagotovijo pogoji za delovanje obeh poslanskih pisarn v
               dosedanjem obsegu. S tem sklepom bi mi dosegli točno to, kar želimo, ne da bi posebej
               sprožili razpravo o principih, ki veljajo. Mislim, da bi ta sklep lahko dal na
               glasovanje prej, preden se odločimo o tem, ali se bomo vrnili nazaj na zgodbo o
               celotni ureditvi na tem področju. Ker bi v primeru, da se sklep o ponovni preučitvi s
               strani delovne skupine utegne zgoditi, da bi res lahko nasprotovali samemu principu
               organiziranja s tem, če bi ureditev poslanskih pisarn obeh poslancev uredili drugače
               po drugem principu. Zato delovno predlagam tak sklep komisije, ne da bi posegal v
               samo ureditev poslanskih pisarn. Sklep KVIAZ-a, ki lahko nadomesti oziroma uredi to
               vprašanje. Moge.</p>
            </sp>
            <sp who="SDT2:MogeRudolf">

               <speaker>RUDOLF MOGE:</speaker>

               <p>Jaz temu sklepu nasprotujem zaradi tega, ker s tem mi zdaj poslance stigmatiziramo.
               Nismo vseh problemov rešili in jih izpostavimo, ostale probleme bomo pa reševali
               kasneje. Zato se mi ne zdi prav. Torej vsi smo za to, da imata takšen status.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Ne, jaz bom dal na glasovanje tudi drugi sklep, ki so ga predlagali vsaj trije,
               Moge, Potočnik in Potrč, da ponovno se usede ta komisija. To bom dal na glasovanje,
               jaz ne izključujem tega, ne mislim predlagati, hočem samo dopovedati vam to, da v
               primeru, če tisti drugi sklep ne bo izglasovan, bomo imeli neko zagato, ker se bomo
               morali spet vrniti k tej zgodbi o obeh narodnostih. Na ta način pa mi že s prvim
               sklepom zadevo tako rekoč kasiramo in potem omogočimo tudi normalen premislek o ostalih stvareh, kajti
               nasprotovanja temu sklepu so širša in ne zadevajo zgolj teh dveh poslanskih pisarn.
               Zato dajem najprej to na glasovanje, da uredimo status obeh poslanskih pisarn na
               način kot sem predlagal.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Sedaj dajem sklep na glasovanje<gap n="..."/> Se opravičujem gospod Petan, ampak zdi se mi, da
               bi na ta način preprečili, da se tukaj opravlja to o čemer bomo šele glasovali,
               ponovna diskusija o celotnem odloku. Ker, če bomo naprej vlekli to diskusijo, potem
               jo praktično začenjamo. Formalno je pa nimamo na dnevnem redu, v tem smislu, da bi
               revidirali vse odločitve. Če pa se odločimo, da bomo komisiji dali, da še enkrat
               preuči celoten sklep in ureditev, potem pa mislim da ja. To je seveda posledica
               pisma, ki mi ga je poslalo šest poslancev.</p>
               <p>Kdo je za to, da komisija ponovno usede in premisli prejšnje odločitve v skladu z
               novimi navedbami? <stage>(7 članov.)</stage> Je kdo proti? <stage>(5 članov.)</stage></p>
               <p>Ugotavljam, da je sklep izglasovan.</p>
               <p>Zaključujem to točko dnevnega reda.</p>
               <p>Prehajamo na <title>7. TOČKO DNEVNEGA REDA - SOGLASJE O PRAVILNIKU ORGANIZACIJE IN
                  SISTEMIZACIJE DELOVNIH MEST V SLUŽBAH DRŽAVNEGA ZBORA</title>. Prosim predsednico
               delovne skupine, gospo Darinko, da nam poroča o delu, ki je bilo opravljeno med
               sejama, potem pa prosim tudi gospo Jožico Velišček, da poda svoje mnenje o tem
               usklajevanju.</p>
               <p>Prosim, gospa Darinka.</p>
            </sp>
            <sp who="SDT2:MravljakDarinka">

               <speaker>DARINKA MRAVLJAK:</speaker>

               <p>Hvala za besedo. Delovno skupina je izhajala iz pripomb KVIAZ-a, ki je imel
               pomisleke na račun prevelikega povečanja števila predlaganih delovnih mest glede na
               obstoječo sistemizacijo. Potem smo izhajali iz tega, da je treba notranje rezerve
               Državnega zbora izkoristiti za preusmerjanje nalog in pa, da se da poudarek
               področjem, ki so v skladu z usmeritvami Državnega zbora, to je Služba za mednarodne
               odnose, Evropska komisija in Sekretariat za zakonodajo in pravne zadeve ter razvojna
               služba.</p>
               <p>Če bi obrazložila to sistemizacijo, upoštevali zahteve Državnega zbora za okrepitev
               Službe za mednarodne odnose, Komisije za evropske zadeve in upoštevali tudi
               posameznike predsednike delovnih teles in generalne sekretarke, odgovorne za delo
               služb Državnega zbora. Upošteva določbe odbora o ustanovitvi in organizaciji služb
               Državnega zbora po katerem se sistemizira namestnik generalnega sekretarja Državnega
               zbora, namestnik sekretarja Sekretariata za zakonodajo in pravne zadeve, dva
               pomočnika ter da se ustanovi sektor za raziskave, ki ga bo vodil tretji pomočnik in v
               katerega je vključeno sedem strokovnih delavcev in referentk.</p>
               <p>Sistemizacija tudi popravlja stare napake, saj imamo na posameznih mestih, kot je na
               primer Odbor za mednarodne odnose, referenti delovnih teles, sekretariat Državnega
               zbora, zaposlenih več delavcev kot jih je dansko bilo sistemiziranih. Tudi namestnik
               generalnega sekretarja v bistvu ni novo sistemizirano mesto, temveč nadomešča bivše
               delovno mesto sekretarja Državnega zbora, ki je bil funkcioniran in kot tak ni bil
               prikazan v sistemizaciji. Če to upoštevamo, bi morala veljavna sistemizacija
               vsebovati tri delovna mesta več, se pravi 271 in ne 268, kot je bilo prikazano v
               primerjalnem gradivu. Predlog nove sistemizacije pa je 270 delovnih mest.</p>
               <p>Količniki predvideni pri posameznih delovnih mestih so v okviru zakonskih možnosti
               in so tudi v okviru predvidenih skupin za posamezno stopnjo izobrazbe. Zaradi
               specifičnosti posameznih del pa so nekatera, sicer tipična delovna mesta opredeljena
               z zakonom, ovrednotena višje kot v zakonu, vendar še vedno v okviru razmerij za
               posamezne stopnje izobrazbe. Izjema je samo pri tajnicah predsednika Državnega zbora
               in generalnega sekretarja, namestnika generalnega sekretarja in poslanskih skupin,
               katerih ocena del posega v višjo stopnjo zaradi večje zahtevnosti.</p>
               <p>Sprememba količnikov je tudi pri posameznih delovnih mestih, predvidena je predvsem
               pri upravnih delavcih z visoko izobrazbo in pri nekaterih delovnih mestih s V.
               stopnjo izobrazbe.</p>
               <p>Tako, da smo mi prešli iz prejšnjega predlaganega števila 296 sedaj na 270
               sistemiziranih delovnih mest.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Hvala lepa. Gospa Jožica.</p>
            </sp>
            <sp who="SDT2:VeliščekJožica">

               <speaker>JOŽICA VELIŠČEK:</speaker>

               <p>Hvala lepa za besedo, gospod predsednik, lepo pozdravljeni. Gospa Mravljakova je
               povedala bistvo s čemer se je ukvarjala ta delovna skupina za pripravo sistemizacije.
               Sistemizacija je sedaj pripravljena tako, da so bile upoštevane pripombe na seji vaše
               komisije. Pri tem bi rada poudarila, da smo dejansko izčrpali vse rezerve, ki so
               možne, da smo naredili vse prerazporeditve,  kar so bile možne in treba se je zavedati, da sedaj nimamo več
               kakršnekoli rezerve, kakršnekoli možnosti in da bo ob ustanovitvi novih delovnih
               teles oziroma vzpostavitvi novih nalog službam Državnega zbora potrebno
               sistematizacijo spreminjati in pač omogočiti, da se te naloge opravijo.</p>
               <p>Če dovolite še to na koncu, bi želela, da bi bila ta sistematizacija čimprej
               potrjena, da bi se organiziralo delo v službah Državnega zbora in na podlagi te
               sistematizacije in potem pač glede na to kako se bo izvajala videlo kje bi se
               pokazale mogoče določene pomanjkljivosti, neke nepravilnosti in bi potem po določenem
               času izvajanja te sistematizacije naredili oceno stanja in predlagali morebitne
               spremembe in dopolnitve. Hvala lepa.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Hvala lepa. Kdo želi besedo? Gospod Gostiša.</p>
            </sp>
            <sp who="SDT2:GostišaLeon">

               <speaker>LEON GOSTIŠA:</speaker>

               <p>Pripombo imam na ta novi sektor za raziskovanje, ki po sistematizaciji predvideva
               dodatno zaposlitev 9 ljudi. Namreč, že v samem pravilniku o organizaciji in
               sistematizaciji so naloge tega sektorja zelo skopo odmerjene v štirih vrsticah v 6.
               členu. Če primerjamo naloge ostalih sektorjev, so bistveno daljše, s tem konkretnejše
               in specifičnejše. Tudi iz samega opisa nalog ni jasno kako obvezujoče so, za koga
               bodo pripravljene, predvsem to me moti, da ni konkretno zapisano za koga se te
               raziskave opravljajo, za celo maso, za posamezne odbore, za posamezne komisije, za
               Državni zbor. Skratka, mislim, da je premalo definirano vse skupaj. Vsaj v tem
               primeru, ko gre za nek novi sektor bi bilo vseeno potrebno mnogo detaljneje
               opredeliti njegove pristojnosti in naloge.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Hvala. Gospa Darinka je bil to predlog razprave na delovni skupini?</p>
            </sp>
            <sp who="SDT2:MravljakDarinka">

               <speaker>DARINKA MRAVLJAK:</speaker>

               <p>Mi smo to, da se usmeritve delovnega odbora in komisije sprejeli, da se tudi
               oblikuje razvojna služba. To smo nekako soglasno sprejeli in o tem bistvene razprave,
               razen v številu, ki smo jih zmanjšali ni bilo.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Hvala lepa. Potem o tem ne bi razpravljal. Gospod Gostiša, čas je bil, da se ta
               predlog uskladi. Gospod Špiletič.</p>
            </sp>
            <sp who="SDT2:ŠpiletičBogomir">

               <speaker>BOGOMIR ŠPILETIČ:</speaker>

               <p>Pravzaprav na tej ožji delovni skupini smo poudarili ravno s sektorjem za
               raziskovanje, in sicer, da ne bi takoj zaposlili devet ljudi, ampak da bi to
               zaposlovanje potekalo postopoma zato, da se sektor organsko lahko razvije, ne pa da
               pride devet ljudi in eno leto ugotavlja, kaj naj sploh dela.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Mislim, da je to stvar delovnega načrta zaposlovanja, ki je tako ali tako predmet
               posebne razprave, o katerem se bomo, gospa generalna sekretarka, popravite me, če
               mislite, da nimam prav, bi se pogovarjali po spremembi. Tako, gospod Špiletič,
               mislim, da bomo to zadevo lahko absolbirali ne samo glede tega sektorja, ampak tudi
               sicer glede zaposlovanja v celoti. Še kakšna pripomba? Gospod Janša.</p>
            </sp>
            <sp who="SDT2:JanšaJanez">

               <speaker>JANEZ JANŠA:</speaker>

               <p>V tem seznamu je še vedno nekaj delovnih mest, ki so primerljiva, vendar so različno
               vrednotena in tudi različne delovne izkušnje se zahtevajo. To najbrž ni v redu.
               Verjetno to izhaja iz obstoječega stanja, ampak vendarle pri šefu kabineta
               predsednika Državnega zbora so delovne izkušnje 5 let, količnik 6,80, potem so
               podsekretarji, kjer se zahteva 10 let delovnih izkušenj in je količnik 6,40. Enaka
               primerjava ne zdrži. Tukaj so recimo sekretarji poslanskih skupin, kjer se zahteva za
               količnik 6,40 7 let delovnih izkušenj.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Gospa Darinka, je bil to predmet razprave?</p>
            </sp>
            <sp who="SDT2:MravljakDarinka">

               <speaker>DARINKA MRAVLJAK:</speaker>

               <p>Mi smo rekli, da je kabinet predsednika pomembna enota in da je nekako omogočena
               prosta izbira šefa kabineta in s tem tudi zaradi zahtevnosti ostane tak faktor in 5
               let delovnih izkušenj.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Gospa Velišček.</p>
            </sp>
            <sp who="SDT2:VeliščekJožica">

               <speaker>JOŽICA VELIŠČEK:</speaker>

               <p>Ta problem je bil izpostavljen že večkrat. Tudi večkrat razloženo zakaj. Kabinet
               predsednika je za moje pojme in najbrž bi s tem lahko soglašali, stvar predsednika
               Državnega zbora. Tako je bilo tudi do sedaj, da si pač izbira sodelavce v svojem
               kabinetu.  Kar se tiče pa
               drugih, je svetovalec državnega zbora, se zahteva 10 let delovne dobe, in je
               koeficient 6.0. V poslanskih skupinah je sekretar poslanske skupine, kjer se zahteva
               - znižali smo delovno dobo na 7 let in je koeficient 6.40.</p>
               <p>Vsi ti koeficienti, kakor sem povedala, so - in je povedala že gospa Mravljakova -
               so v okviru zakonskih možnosti, ki jih zakon daje. Seveda je pa odvisno glede na
               zahtevnost posameznega delovnega mesta tudi, kakšen koeficient se da. Pri tem je
               treba opozoriti še, da smo pri pripravi te sistemizacije izhajali tudi iz obstoječega
               stanja, s tem, da smo koeficiente na določenih mestih, kjer se je pokazalo, da niso
               bili pravilno vrednoteni, spreminjalo, predvsem zviševalo. To se je zgodilo v
               poslanskih skupinah. Po sedanji sistemizaciji pa je koeficient za šefa kabineta enak
               po veljavni in po predlagani.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Špiletič pa Janša.</p>
            </sp>
            <sp who="SDT2:ŠpiletičBogomir">

               <speaker>BOGOMIR ŠPILETIČ:</speaker>

               <p>No, res je, na to anomalijo pri kabinetu predsednika Državnega zbora smo opozorili na
               ožji delovni skupini. No, in pojasnilo je bilo vedno enako, in sicer, da se resnično
               tukaj pa izhaja iz dejanskega stanja in da je to pač izjema od nekega pravila. Tako,
               da ta odgovor smo dobili in več od tega pač žal nismo mogli storiti.</p>
               <p>Bi pa jaz še vedno poudaril tisto, kar sem že tudi na ožji delovni skupini, ker ta
               sistemizacija, takšna kot je, je za mene nenavadna. Poglejte, pri podsekretarju,
               kajne, imamo podsekretarja z 10 let delovnih izkušenj ali svetovalec ali podsekretar,
               ali samostojni svetovalec ali višji svetovalec, ali svetovalec; za enega se zahteva
               10 let, za enega se 1 leto. Mislim, to je za mene nenavadna sistemizacija, ker če
               vemo, da rabimo podsekretarja Državnega zbora z 10 let delovnih izkušenj, potem dajmo
               njega sistemizirati, ne pa pet alternativ, ker potem ne vem, kdo bo o tem odločal,
               koga bomo kadrovali in kaj bomo kadrovali. To je za mene nenavadno. Jaz sem na to
               opozoril na ožji delovni skupini. Žal, danes je še vedno enako tukaj, kakor smo pač
               dobili že v prvem predlogu.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Jožica Velišček.</p>
            </sp>
            <sp who="SDT2:VeliščekJožica">

               <speaker>JOŽICA VELIŠČEK:</speaker>

               <p>Ja, jaz bi morala glede tega povedati, to je res, kar je povedal gospod Špiletič, da
               smo se o tem pogovarjali na delovni skupini. Pri tem je treba povedati, da taka
               sistemizacija - tako je sistemizacija že zdaj urejena, da je to princip v celotni
               državni upravi, da se na ta način pač sistemizirajo mesta upravih delavcev in višjih
               upravnih delavcev v posameznih sektorjih, kjer je v bistvu treba zagotoviti različno
               stopnjo usposobljenosti ljudi oziroma je treba tem ljudem omogočiti napredovanje.
               Mislim, da bi zelo težko pripravili sistemizacijo, po kateri bi lahko rekli, da
               recimo v Sekretariatu Državnega zbora rabimo deset državnih sekretarjev, pet
               svetovalcev Državnega zbora, šest samostojnih svetovalcev, ker v bistvu gre za
               situacijo, ko je nekaj zatečeno stanje, nekaj se pa potem tudi glede na razvoj, na
               potrebe in tudi bom rekla glede na ponudbo lahko zaposluje. Razpis bo pač postavljen
               tako, da se bodo lahko na ta delovna mesta prijavili ljudje, ki izpolnjujejo te
               pogoje, in tako bodo tudi izbrani.</p>
               <p>Ponovno poudarjam, da je to princip, ki je že zdaj uveljavljen, in da je to princip
               v celotni državni upravi.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Janša.</p>
            </sp>
            <sp who="SDT2:JanšaJanez">

               <speaker>JANEZ JANŠA:</speaker>

               <p>Ta stvar seveda ni logična, to vsi vidimo. In jaz bi to težko zagovarjal z argumenti,
               kot so bili povedani. Če del teh drži za šefa kabineta predsednika Državnega zbora,
               potem še bolj to drži za sekretarja poslanske skupine, kjer mora biti ravno tako
               omogočeno, da je pač izbor svobodnejši. In bistveno lažje je za količnik 6.80 dobiti
               nekoga z 10-letno izkušnjo, kot za količnik 6.0 - to tudi vsi vemo. Tako, da naj pač
               potem bo še drugod fleksibilno, če je v okviru zakona, ali pa naj bo sistemizacija
               konsistentna skozi cel akt.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Špiletič.</p>
            </sp>
            <sp who="SDT2:ŠpiletičBogomir">

               <speaker>BOGOMIR ŠPILETIČ:</speaker>

               <p>Ja, jaz se moram odzvati na to, kar je maloprej gospa Jožica povedala. In sicer, da
               se zaposluje glede na ponudbo. Mislim, za mene je to absolutno nemogoča predpostavka.
               Zaposlujemo glede na potrebo in če vemo, da rabimo podsekretarja, ki rabi 10 let
               delovnih izkušenj zato, ker gre za zahtevna dela, potem bomo iskali takega človeka;
               ne bomo pa zaposlovali, ker pač tega slučajno tisti mesec ne bo, kar nekoga z enim
               letom delovnih izkušenj. Ja, potem bomo zaposlovali zaradi zaposlovanja, ne pa zaradi
               tega, da bodo ljudje opravili tista dela in naloge, ki jih morajo.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>No, Jožica.</p>
            </sp>
            <sp who="SDT2:VeliščekJožica">

               <speaker>JOŽICA VELIŠČEK:</speaker>

               <p>Ja, mogoče je bil nesporazum glede na ponudbo. Vi veste, da pač v državno upravo v
               sedanji situaciji zelo težko dobimo visoko kvalificirane kadre z zasebnimi znanji, ki
               so potrebna za delo v državni upravi.  In če mi ne bomo mogli dobiti na nekem mestu pač državnega
               sekretarja, ker bi ga potrebovali, bomo pač morali zaposliti manj usposobljen kader,
               z manjšimi referencami, in zato je tu omogoče, da je to lahko tudi svetovalec
               Državnega zbora, podsekretar in tako naprej. Potrebno bo zaposlovati tudi nižje
               usposobljene kadre, zato, da se jih tudi v Državnem zboru usposobi in da bodo potem
               lahko napredovali. Ne gre za to, če sem bila napačno razumljena, da kakor bo pač -
               kakšna bo ponudba in tako tudi razpisali delovna mesta. Delovna mesta bodo razpisana
               tako, kot je potrebno, v skladu z zakonom razpisano, in iz predlaganih razpisov se
               bodo seveda izbrali najboljši kadri. Hvala.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Preden bom dal gospodu Mogetu besedo, in potem gospodu Špiletiču, sprašujem, ali
               vendarle, glede na to, da jaz bi želel, da danes končamo to razpravo, mogoče priti do
               kakšnih rešitev na novo oziroma ali je mogoče, da ta, ki je ta predlog predlagal,
               tudi na tej seji sprejme nekatere spremembe. Če ne, moram povedati, da se bo potrebno
               še enkrat sestati ali pa sprejeti seveda z glasovanjem oziroma dati soglasje k takemu
               pravilniku, kot je. Po vrsti, gospod Moge, razen če bi, gospod Moge, dali besedo
               Janši, da vidimo, ali bi lahko prišli do neke sugestije, kajti mi seveda o tem
               sklepati ne moremo. Prosim, gospod Janša.</p>
            </sp>
            <sp who="SDT2:JanšaJanez">

               <speaker>JANEZ JANŠA:</speaker>

               <p>Jaz ne vidim smisla v tem, da se to spet prelaga, ker če se nič ne doreče, bomo
               naslednjič začeli isto diskusijo. Jaz predlagam, da se odpravijo te največje
               nelogičnosti. Niso samo pri tem šefu kabineta - v primerjavi s sekretarjem poslanske
               skupine, naj rečem, da to nas ne zadeva, ampak gre za principe - so tudi pri
               tajnicah. Za tajnico poslanske skupine rabiš 5 let delovnih izkušenj, za tajnico
               predsednika Državnega zbora 3 leta delovnih izkušenj. Izhajajoč iz te sistemizacije
               je kabinet predsednika Državnega zbora mesto, kjer rabiš najmanj usposobljene kadre,
               kar seveda ni res. Imajo pa največje količnike. Tako, da jaz predlagam, da se pač, če
               se za kabinet predsednika Državnega zbora uvedejo ti kriteriji, da enaki veljajo
               potem tudi za poslanske skupine, kar se pa tiče delovnih izkušenj in količnikov.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Mislim, da je to najmanj, kar bi lahko naredili. Gospa Jožica, se s tem strinjate?
           </p>
            </sp>
            <sp who="SDT2:VeliščekJožica">

               <speaker>JOŽICA VELIŠČEK:</speaker>

               <p>Lahko se sprejme ta predlog gospoda Janše, da<gap n="..."/></p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Ne, vi ga morate sprejeti, gospa Jožica! Vi morate reči, da ga sprejemate, ker<gap n="..."/>
           </p>
            </sp>
            <sp who="SDT2:VeliščekJožica">

               <speaker>JOŽICA VELIŠČEK:</speaker>

               <p>Ga sprejemam.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Ga sprejemate.</p>
            </sp>
            <sp who="SDT2:VeliščekJožica">

               <speaker>JOŽICA VELIŠČEK:</speaker>

               <p>Pač ta predlog, da se izenači delovna doba pri tajnicah v kabinetu predsednika in
               tajnicah po poslanskih skupinah, absolutno sprejemam.</p>
               <p>Ta drugi del, se opravičujem, gospod Janša, pa nisem slišala<gap n="..."/></p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Je pa šef kabineta pa šef poslanske skupine - pri obeh 5 let, pa sekretarja.</p>
            </sp>
            <sp who="SDT2:VeliščekJožica">

               <speaker>JOŽICA VELIŠČEK:</speaker>

               <p>Mi smo že imeli predlagano, da je za sekretarja poslanske skupine potrebno 10 let
               delovnih izkušenj, tako kot je potrebno za sekretarje delovnih teles. Na podlagi
               razgovora in tudi predlogov poslanskih skupin, smo pač to zahtevnost znižali na 7
               let. Treba je gledati potem to povezavo - sekretarje poslanskih skupin, sekretarje
               delovnih teles.</p>
               <p>Tako, da mislim, da delovna doba ni tako odločujoč faktor in da bi lahko tudi to
               sprejeli, da se v poslanskih skupinah zniža zahtevnost tega pogoja delovne dobe na 5
               let.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Torej razumem, da to sprejemate? <stage>(Da.)</stage> Hvala lepa. Želi še kdo diskutirati? Moge.</p>
            </sp>
            <sp who="SDT2:MogeRudolf">

               <speaker>RUDOLF MOGE:</speaker>

               <p>Predsednik, jaz bi imel dve pripombi. Najprej bi rad dobil mnenje generalne
               sekretarke glede tega, ker gre tukajle za interese delavcev, ali je sindikat imel
               kakršnekoli pripombe na to sistemizacijo, kar je bržkone njegova naloga?</p>
               <p>Druga stvar pa, če bi lahko tudi jaz predlagal, da bi se v prilogi v prvem delu na
               strani 14, kjer imate tiskarje s V. zahtevnostno stopnjo, koeficient je 2.2, da bi se
               ta vsaj spremenil na 2.3. Gre za štiri tiskarje, zaradi tega, ker so delovni pogoji,
               v katerih delajo, popolnoma nemogoči; od temperature pa do zdravju škodljivih snovi.
               Ali je to mogoče?</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Preden dam besedo naprej gospe Jožici, bi vas rad opozoril, da vsi po vrsti govorite
               o sistematizaciji, gre pa za sistemizacijo. Gospa Jožica.</p>
            </sp>
            <sp who="SDT2:VeliščekJožica">

               <speaker>JOŽICA VELIŠČEK:</speaker>

               <p>Hvala lepa. Jaz se opravičujem, da nisem danes ponavljala tistega, kar sem povedala
               na prejšnji seji komisije. Sistemizacija je bila pripravljena tudi v dogovoru z vodji
               služb, teh, ki sedaj obstojajo, in tudi je bila predložena Sindikatu Državnega zbora
                   in tudi upoštevane
               pripombe sindikata v največji možni meri kakor so bile možne. Tako, da o sindikata
               imamo pozitivno mnenje, kar se tega tiče. Res pa je sindikat posebno izpostavil v
               tiskarni. Tudi tu jim je bilo razloženo, da so pač koeficienti v skladu z zakonodajo
               in tudi primerljivo čez celotno sistemizacijo, da je res, da delavci v tiskarni
               delajo v težkih pogojih in zato sem že zadnjič povedala, da sklep, ki ga bom sprejela
               ob tem pravilniku o sistemizaciji, določa dodatke za posamezna specifična delovna
               mesta glede na težavnost pogojev in tega in po zdaj veljavnem sklepu, ki ga je
               sprejela ta komisija pač vsi delavci v eni tarifni skupini dobijo enak dodatek. To se
               mi ni zdelo primerno in to bo pri tiskarjih in še na nekaterih težkih delovnih
               mestih, kjer se dela v težkih pogojih, upoštevano. Se pa upoštevajo težje delovne
               razmere tudi pri dopustih, pri uspešnosti, tako, da se na nek način ta problem rešuje
               in se ga je že zdaj zaznalo, saj pravim, s temi dodatki se bo pa to popravilo. Zakon
               ne dopušča, da se zaradi težkih delovnih razmer koeficienti zvišujejo, osnova, ampak
               se to zvišuje s temi dodatki. Hvala lepa.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Gospa Darinka.</p>
            </sp>
            <sp who="SDT2:MravljakDarinka">

               <speaker>DARINKA MRAVLJAK:</speaker>

               <p>S predlogom gospoda Janše, da se sekretarjem zniža na pet let, se tudi jaz
               pravzaprav strinjam. Aha, to je že sprejeto. Potem pa potrdim.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>To smo že sprejeli. Ja. Želi še kdo razpravljati? Če ne želi, dajem tako predlagani
               novi pravilnik o sistemizaciji skupaj s popravki, ki jih je na današnji seji sprejela
               generalna sekretarka na glasovanje. V bistvu dajem na glasovanje sklep o tem, da
               soglašamo s tako predlaganim pravilnikom.</p>
               <p>Kdo je za? <stage>(13 članov.)</stage> Je kdo proti? Hvala lepa.</p>
               <p>S tem je soglasje dano in s tem je ta točka končana.</p>
               <p>Smo pri <title>8. TOČKI - ADMINISTRATIVNE ZADEVE.</title> Tu je kar nekaj zadev. Najprej
               pismo in poslanska pobuda gospoda Henigmana, h kateremu je priloženo pojasnilo in iz
               katerega je razvidno, da ne gre za nobeno spremembo konkretnega zneska glede dnevnic
               razen valorizacije. Mislim, da je pojasnilo zadovoljivo, poleg tega pa, če se ne
               motim, je prišlo pred kratkim tudi do sprememb na področju s strani vlade oziroma
               vsaj načrtovano je bilo, da se to uskladi tudi v državnih organih s kolektivno
               pogodbo. Mislim, da to pojasnilo lahko sprejmemo na znanje.</p>
               <p>Imamo še dve nalogi, in sicer soglasje k razrešitvi dveh višjih upravnih delavcev,
               najprej gospoda Vojka Kuzme, samostojnega svetovalca v Sekretariatu za pripravo in
               izvedbo sej. Želi kdo razpravljati o tem? Če ne, dajem to na glasovanje. Kdo je za?
               Jožica.</p>
            </sp>
            <sp who="SDT2:VeliščekJožica">

               <speaker>JOŽICA VELIŠČEK:</speaker>

               <p>Jaz soglašam s to razrešitvijo, ker odločitev delavca je bila taka. Potem bi pa rada
               opozorila glede da ste ravnokar dali soglasje k sistemizaciji del in nalog v Državnem
               zboru, da delavci iz Državnega zbora odhajajo na druga delovna mesta v upravi na
               nižjih delovnih mestih za višjo plačo. Hvala lepa.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Fino bi bilo, da bi te stvari popravili v prejšnji točki dnevnega reda.</p>
               <p>Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Dajem na glasovanje predlog za razrešitev višje upravne delavke Majde Filipovske.</p>
               <p>Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Prosim.</p>
            </sp>
            <sp who="SDT2:VeliščekJožica">

               <speaker>JOŽICA VELIŠČEK:</speaker>

               <p>Da ne bi ostalo nerazumljeno to, kar sem prej rekla. Gre za to, da se mi striktno
               držimo zakona in naša sistemizacija je pač pripravljena, tako da lahko zagovarjamo.
               Vprašanje se pa postavlja, kako je drugje.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Če se ne motim, vlada pripravlja zakon o javnih uslužbencih in domnevam, da takrat ne
               bo potrebnih 5 ampak po mojem 37 sej delovnih teles zato, da bomo to zadevo sprejeli.</p>
               <p>Dobil sem, moram reči, čez deset pisem predvsem vodij poslanskih skupin in delovnih
               teles, ki želijo imeti mobilne telefone oziroma DSM zato, da lahko normalno
               opravljajo svoje delo. Jaz sem se s tem v zvezi obrnil na predsednika Državnega zbora
               in mu predlaga, da predsednikom delovnih teles, vodjem poslanskih skupin in vodjem
               delegacij v mednarodnih inštitucijah omogoči nabavo teh službenih aparatov, ker sem
               pač domneval, da to že dolgo časa ni več stvar prestiža ampak normalnega
               komuniciranja. Nisem pa seveda oblikoval nobenega predloga v zvezi z nabavo podobnih
               aparatov za poslance in tudi predlagam, da tega  ne storim, razen če bi kdo v komisiji in komisija
               menila drugače.</p>
            </sp>
            <sp who="SDT2:VeliščekJožica">

               <speaker>JOŽICA VELIŠČEK:</speaker>

               <p>Rada bi obvestila to komisijo, da sem tudi jaz dobila že več predlogov v zvezi s tem,
               da smo pregledali finančno stanje in smo počakali, da je bil sprejet zakon o začasnem
               financiranju. Rada bi vas obvestila, da lahko zagotovimo sredstva za nabavo mobitel
               telefonov za predsednike delovnih teles, vodje poslanskih skupin jih že tako imajo,
               za poslance bi pa zdaj težko.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Kaj pa za vodje delegacij?</p>
            </sp>
            <sp who="SDT2:VeliščekJožica">

               <speaker>JOŽICA VELIŠČEK:</speaker>

               <p>To je delovna telesa.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>To informacijo sprejemamo na znanje in mislim, da je to nekaj normalnega in v zvezi
               s tem ne bi posebej širil te diskusije. <stage>(govor iz klopi.)</stage> To je stvar procedure in
               proceduralnega sklepa, ki se ga posreduje predsedujočemu na seji in se lahko s tem v
               zvezi sprejme sklep.</p>
               <p>Kar zadeva postavljenega vprašanja s strani gospoda Mogeta o odsotnosti, sem vam
               obljubil informacijo v zvezi z uresničevanjem teh <gap n="..."/> Dobil sem pisno informacijo o
               tem, kako je s to zadevo; glede na to, ker vam je nisem posredoval in ker je bila
               praksa v prejšnjem sklicu, da o tem odloča posebna skupina v okviru KVIAZ-a, sem
               menil, da bi bilo dobro, če bi podobno skupino znotraj tega KVIAZ-a vodil gospod
               Potočnik, ki je podpredsednik te komisije. Z gospodom Potočnikom sem govoril in on je
               na to pripravljen. Mi imamo dve možnosti - poleg tega, da ga danes potrdimo, da to
               opravlja, mu damo možnost, da si izbere še dva člana, ali na tej seji imenujemo še
               dva. Če ima kdo kakšne konkretne predloge, prosim za to, da mu sugeriramo oziroma, da
               imenujemo kompletno 3-člansko komisijo, sicer bi lahko imenovali samo gospoda
               Potočnika in mu prepustili možnost, da si sam izbere oziroma predlaga še dva
               sodelavca; domnevam, da iz različnih poslanskih skupin, tudi predstavnikov opozicije,
               tako da bi lahko normalno opravljala ta dela, pripravljala sklepe za odločanje na tej
               seji in tudi upoštevala in obravnavala ugovore poslancev zoper izreke posameznih
               kazni. Kdo želi besedo?</p>
            </sp>
            <sp who="SDT2:JanšaJanez">

               <speaker>JANEZ JANŠA:</speaker>

               <p>Mi imamo predlog - Franc Pukšič za člana.</p>
            </sp>
            <sp who="SDT2:BavčarIgor">

               <speaker>PREDSEDNIK IGOR BAVČAR:</speaker>

               <p>Hvala. Ima še kdo predlog? <stage>(Govor iz klopi.)</stage> Tomažič, Potočnik, Pukšič. Ste za? Vas
               lahko razumem, da je to sprejeto? Hvala. Seja je končana.</p>
               <p>Se opravičujem. Nisem vam posredoval rezultatov. Za člana Nadzornega odbora sklada
               je bilo oddanih 20 glasovalnih lističev. Vsi so bili veljavni. Z večino opredeljenih glasov so bili imenovani: mag.
               Milan Božič - 16, Edvard Goričan - 14, Jožef Kucom - 15, Anton Tanjšek - 12 in
               Franček Kolbl - 12. Ostali so dobili: Franc Mencinger - 6 in Igor Vojtica 10 glasov.
               Hvala.</p>
               <stage type="time">(Seja je bila končana 19. junija 1997 ob 10.02 uri.)</stage>
            </sp>
         </div>
      </body>
   </text>
</TEI>
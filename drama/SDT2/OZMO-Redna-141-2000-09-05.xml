<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT2-OZMO-Redna-141-2000-09-05">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za mednarodne odnose</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">C87B27CE685AE98AC125694B004332B5</idno>
               <idno type="custom" subtype="day">FF6B03B00DFAB84CC12569520026A302</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=FF6B03B00DFAB84CC12569520026A302</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-OZMO-Redna-141-2000-09-05.OZMO" n="141">
               <name>Redna</name>
               <date when="2000-09-05"/>
            </setting>
         </settingDesc>
         <particDesc>
            <listOrg>
               <org xml:id="SDT2-OZMO-Redna-141-2000-09-05.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-OZMO-Redna-141-2000-09-05.OZMO">
                        <orgName key="OZMO">Odbor za mednarodne odnose</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE  ZA MEDNARODNE ODNOSE</stage>
            <stage type="session">141. seja</stage>
            <stage type="date">(5. september 2000)</stage>
            <stage type="chairman">Sejo je vodil Jelko Kacin, predsednik odbora.</stage>
            <stage type="time">Seja se je pričela ob 12.12 uri.</stage>


            <sp xml:id="SDT2-OZMO-Redna-141-2000-09-05.sp1">

               <speaker>PREDSEDNIK JELKO KACIN:</speaker>

               <p>... formalnega začetka seje, nam ta hip manjka samo še en poslanec oziroma poslanka,
               da bi postali sklepčni. Doktor, smo sklepčni, se opravičujem, strokovne službe so
               natančno preštele, zato vas ta hip pozdravljam na 141. seji odbora državnega zbora
               Republike Slovenije za mednarodne odnose s predlaganim dnevnim redom, ki ste ga
               dobili tudi ob sklicu. Rad bi vas seznanil, da sem se pred začetkom seje posvetoval z
               vodji največjih poslanskih skupin in se skupaj z njimi odločil, da na začetku seje
               pozovem predstavnike zunanjega ministrstva, da zagotovijo prisotnost zunanjega
               ministra gospoda Lojzeta Peterleta na tej seji, pri 2. točki dnevnega reda, to so
               vprašanja in pobude članov odbora za mednarodne odnose, želimo zastaviti nekatera
               vprašanja in razpravljati o nekaterih rečeh, ki so ključne za ta politični trenutek,
               za mednarodne odnose in za prihodnost naše države v Evropi. Zato prosim, da gospoda
               ministra seznanite s pričakovanjem odbora za mednarodne odnose, ki ga resnično željno
               pričakuje.</p>
               <p>Verjamem, da bo tuji gost, v kolikor je zaposlen z njim, razumel, da so obveznosti v
               državnem zboru, glede na to, kar se nam dogaja v zadnjih dneh, zagotovo tako
               pomembne, da zahtevajo prisotnost gospoda ministra osebno. Jaz se opravičujem gospodu
               državnemu sekretarju Pelikanu, to nima, ni treba razumeti kot nezaupnico vaši
               prisotnosti, ampak gre za tako pomembno stvar, da je prisotnost gospoda ministra
               nujna.</p>
               <p>Zdaj pa vas kolegice in kolegi sprašujem, ali so kaki predlogi oziroma dopolnitve,
               glede na predlagani dnevni red. Ne vidim prijav, zato ugotavljam, da je dnevni red
               sprejet. Gospod Borut Pahor, prosim.</p>
            </sp>
            <sp xml:id="SDT2-OZMO-Redna-141-2000-09-05.sp2">

               <speaker>BORUT PAHOR:</speaker>

               <p>Predsednik, samo sprašujem, v primeru, če se zaradi teh ali onih razlogov in
               obveznosti minister ne bo mogel udeležiti seje, ali to pomeni, da po temu, tej točki
               dnevnega reda, ki je aktualna, ne bomo govorili, ali boste kljub temu predlagali, da
               izmenjamo stališča in sprejmemo sklep.</p>
            </sp>
            <sp xml:id="SDT2-OZMO-Redna-141-2000-09-05.sp3">

               <speaker>PREDSEDNIK JELKO KACIN:</speaker>

               <p>Hvala. Spoštovani kolega, verjamem, da bo gospod minister znal presoditi potrebo in
               oceniti potrebo po njegovi fizični prisotnosti na tej seji. V kolikor se te seje ne
               bo udeležil, bom ob 12. uri in 30 minut začel razpravo brez njega, ob upoštevanju, da
               ne želi ali ne more sodelovati na seji odbora za mednarodne odnose. Gospod minister
               se je že vnaprej opravičil, zato pa pozivam, da se nam pridruži.</p>
               <p>Zato predlagam kolegica in kolegi, da začnemo s <title>1. TOČKO DNEVNEGA REDA, TO JE POTRDITEV ZAPISNIKOV VSEH NAŠTETIH SEJ, KI SO
               ZAPISANE POD TOČKO 1.</title>
               in vas sprašujem, ali so glede na dejstvo, da so osnutki zapisnikov na vpogled v
               okolju Lotus Notes, kake zadrege, zaradi katerih bi bilo treba katerega od teh
               dokumentov še dopolniti. <stage type="mag"/> <stage>(Nadaljevanje)</stage>
               Ugotavljam, da ni prijavljenih k razpravi, zato predlagam, da zapisnike potrdimo.</p>
               <p>Kdo je za predlagane, za potrditev naštetih zapisnikov? <stage>(?)</stage> Je kdo proti?
               <stage>(Nihče.)</stage></p>
               <p>Ugotavljam, da so zapisniki potrjeni.</p>
               <p>Prehajam na <title>3. TOČKO DNEVNEGA REDA, TO SO DODATNA POJASNILA K POGAJALSKEMU
                  IZHODIŠČU REPUBLIKE SLOVENIJE ZA PODROČJE 1, TO JE PROST PRETOK BLAGA.</title>
               Gradivo je priloženo. Prosim predstavnika vlade oziroma pogajalske skupine za uvodno
               predstavitev.</p>
            </sp>
            <sp xml:id="SDT2-OZMO-Redna-141-2000-09-05.sp4">

               <speaker>GOSPOD __________:</speaker>

               <p>Hvala lepa za besedo spoštovani predsednik. Opravičil bi vodjo delovne skupine,
               prosti pretok blaga, dr. Pirkmajerja in bi ta uvod podal v njegovem imenu in v imenu
               ožje pogajalske skupine. Gre za zelo tehnično vprašanje, podajamo dodatna pojasnila
               na pogajalsko stališče o derogaciji za nekatere nevarne snovi. Verjetno vam je
               poznano, da gre eno od pomembnejših zadev. Slovenija želi ohraniti strožji, strog
               režim uporabe in prometa nekaterih nevarnih snovi. To vprašanje je bilo sproženo tako
               v okviru prostega pretoka blaga, kot tudi v okviru kmetijstva. Na ta način smo nekako
               spodbudili tudi dvojno presojo o rabi teh snovi. Tako po industrijski kot po
               kmetijski plati. In moram informirati, da je prišlo do, v juliju do ekspertskega
               sestanka na zelo visoki ravni obeh strani, na katerih smo si medsebojno pojasnili
               kako razumemo to problematiko in ta ekspertski sestanek nam je omogočil, da določene,
               da naredimo, da lahko pogajanja na tem področju v okviru prostega pretoka blaga
               nekoliko pospešimo. Gre namreč za to, da za večino omenjenih v pogajalskem stališču
               nevarnih snovi, da lahko večino teh substanc obravnavamo v okviru kmetijstva in ne
               prostega pretoka blaga. Izjema je samo še substanca ogljikov tetraklorid, kjer smo
               ugotovili, da obstaja v njihovem pravnem redu nasprotje in to so oni tudi na nek
               način potrdili, v bistvu čakamo njihovo pravno tolmačenje, ali je tudi v tem primeru
               možno premakniti pogajalsko vprašanje, premakniti zahtevo iz enega na drugo področje.
               Sklepi torej, ki so zapisani v dodatnih pojasnilih, so naslednji:<stage type="mag"/><stage>(Nadaljevanje)</stage> da se za naslednje substance, atrazin,
               klorpikrin, 245 T, parakvat in metilbromid, da Republika Slovenija predlaga, da se
               obravnava teh vprašanj premakne v pogajalsko področje 7, da pa ostane do tolmačenja
               znotraj, v okviru te skupine še nevarna substanca ogljikov tetraklorid. Na ta način
               bi nekako končal. Imamo pa tu tudi ključno članico delovne skupine na tem področju,
               dr. Cirajevo, ki bo lahko po potrebi še dodatno pojasnila. Hvala lepa.</p>
            </sp>
            <sp xml:id="SDT2-OZMO-Redna-141-2000-09-05.sp5">

               <speaker>PREDSEDNIK JELKO KACIN:</speaker>

               <p>Hvala lepa. Zahvaljujem se vam za uvodno predstavitev. Kolegom in kolegicam
               predstavljam tudi predlog sklepa, ki bi se glasil, potem pa bomo razpravljali o
               vsebini in o predlaganem sklepu. Torej, predlog sklepa se glasi:</p>
               <p>"Odbor se je strinjal z omenjenimi dodatnimi pojasnili, kjer Republika Slovenija
               predlaga tudi umik zahteve po izjemi na področju 1 - prost pretok blaga, da se
               atrazin, klorpikrin, 245 T perakvat in metilbromid ne obravnavajo več na tem
               področju, ampak na področju 7 - kmetijstvo, ter da se ogljikov tetraklorid še naprej
               obravnava na področju 1, dokler s strani Evropske unije ne pridobi stališča o pravnih
               vidikih odnosov med uredbo 3093/94/EU, direktivo 76/796/EEC in montrealskim
               protokolom."</p>
               <p>Sliši se zelo komplicirano, ampak je usklajeno. Najprej sprašujem predstavnika
               predlagatelja, če je sklep korekten? <stage>(Je.)</stage></p>
               <p>Zdaj pa dajem besedo poslankam in poslancem. Želi kdo razpravljati o predlaganem
               sklepu? <stage>(Ne želi.)</stage> Potem predlagam, da o predlaganem sklepu glasujemo.</p>
               <p>Kdo je za? <stage>(Vsi.)</stage> Je kdo proti? <stage>(Nihče.)</stage></p>
               <p>Ugotavljam, da je sklep soglasno sprejet.</p>
               <p>Prehajamo na <title>4. TOČKO DNEVNEGA REDA - DODATNA POJASNILA K POGAJALSKIM
                  IZHODIŠČEM ZA PODROČJE 4 - PROST PRETOK KAPITALA.</title>
               </p>
               <p>Gradivo je priloženo. Prosim za uvodno predstavitev <stage>(prosim, če se predstavite,
               zaradi magnetograma)</stage>.</p>
            </sp>
            <sp xml:id="SDT2-OZMO-Redna-141-2000-09-05.sp6">

               <speaker>ANDREJ RANT:</speaker>

               <p><stage>(Andrej Rant, član ožje pogajalske pozicije.)</stage> Tudi jaz bi opravičil vodjo delovne
               skupine za to področje, ker je odsoten in je v tujini.</p>
               <p>Pojasnila, ki jih imate pred sabo, so že tretja pojasnila, tokrat na novo pogajalsko
               pozicijo Evropske unije, v kateri se pojavlja pet točk plus ena, ki ne zahteva naših
               odgovorov, ampak je samo napoved tega, kar bo Evropska unija spremljala in
               nadzorovala v času do vstopa v Evropsko unijo. Te zahteve so pa naslednje:</p>
               <p>Prvič je zahteva po časovnem načrtu liberalizacije preostanka kapitalskih tokov, ki
               še niso bili liberalizirani z zakonodajo, ki je bila pred kratkim sprejeta. <stage type="mag"/><stage>(Nadaljevanje)</stage> Pregled je priložen. Dinamika je
               določena v okviru pristojnosti, ki jih ima za te tokove Svet Banke Slovenije oziroma
               ministrstvo za finance.</p>
               <p>Druga točka zahtev je režim kapitalskih pretokov do tretjih držav, kjer Evropska
               ugotavlja, da ni več odprtih vprašanj in zato poseben odgovor ni potreben.</p>
               <p>Tretja točka zahtev se nanaša na nepremičnine, kjer Evropska unija ugotavlja
               kontradiktornost med zagotovili Slovenije, da recipročno za državljane Evropske unije
               ob vstopu ne bo veljala in pa njenimi potencialnimi zahtevami po recipročnosti do
               ostalih držav kandidatk. Posebej poudarja nekompatibilnost recipročnosti s prepovedjo
               diskriminacije po nacionalnosti. Poziva Slovenijo na proučitev njene potencialne
               zahteve in zahteva od Slovenije informacijo o načrtih za uskladitev zakonodaje,
               posebej zahteve po recipročnosti. Odgovor Slovenije je, če ga na kratko povzamem,
               naslednji:</p>
               <p>Prvič, da načelo nediskriminacije sprejemamo in razumemo.</p>
               <p>Drugič, da recipročnost, ki ni kompatibilna s tem načelom kot odstopanje, da je kot
               odstopanje možna, bila že v prejšnjih širitvah - to kažeta primera Španije in
               Portugalske - in da je možna tudi v sedanji, skozi prehodna obdobja, in da ne vidimo
               kontradiktornosti v naših zahtevah. Smo pa pripravljeni to zahtevo ponovno proučiti,
               če bi povzročilo temeljne nesporazume,se pravi, če bi bilo vezano na vsebinska
               razhajanja, za katera menimo, da jih ni.</p>
               <p>Poleg tega je zahteva Slovenije v zvezi z recipročnostjo vezana na kandidatke in
               samo potencialno za primer, da bi se Slovenija sama počutila diskriminirano pri
               tretmaju v pogajanjih.</p>
               <p>Drugo vprašanje, to je informacija o načrtih za uskladitev zakonodaje. Pozicija
               tukaj je, da pogodba o pristopu ne zahteva posega v obstoječo ustavno pravno in
               zakonsko ureditev, ki urejata recipročnost. Vendar pa smo pripravljeni, če bi
               recipročnost postala predmet interpretativnega nesporazuma, se pravi, da mi drugače
               interpretiramo našo zakonodajo, kot jo interpretira Evropska unija, smo pripravljeni
               proučiti tudi spremembe zakona o ugotavljanju vzajemnosti in jih uveljaviti z dnem
               vstopa. Spet ne gre za vsebinska razhajanja.</p>
               <p>Četrta zahteva je vezana na našo zahtevo po plačilno bilančni podpori, ki bi bila
               enaka tisti, urejeni v acquisu za države članice, za Slovenijo že v predpristopnem
               obdobju. Evropska unija ponovno potrjuje, da ve, da se ta zahteva nanaša na
               predpristopno obdobje, da hkrati ugotavlja, da podporo v predpristopnem obdobju ureja
               evropski sporazum in poudarja, da je Slovenija sama v odprtem sistemu kapitalskih
               pretokov odgovorna za makroekonomsko stabilnost in pa nadzor finančnega sistema. Ta
               zahteva Slovenije je vezana bodisi na sama pogajanja bodisi na možnost razgovora o
               tej temi v predpristopnem obdobju. V zvezi s tem ugotavljamo, da so se spremenile
               okoliščine, v katerih je bila ta zahteva postavljena; prvič, je helsinški vrh bolj
               jasno začrtal dinamiko vstopanja v Evropsko unijo, postavljena je bila <stage type="mag"/><stage>(Nadaljevanje)</stage> medvladna konferenca, ki bo
               Evropsko unijo institucionalno pripravila za vstop. Hkrati se je pa v proces
               dogovarjanja o zadevah, ki so vezane tudi na kapitalske pretoke, vključila tudi
               evropska centralna banka, v tistem delu seveda, ki zadeva njeno odgovornost, ne za
               sama pogajanja, ampak do priprave na sam vstop. In v tem okviru se je obravnava te
               zahteve prenesla v evropsko centralno banko,kar je tudi v skladu z našo pozicijo, se
               pravi, razgovor v okviru pogajanj ali predpristopna obravnava. Zato smatramo, da je
               možno umakniti to pogajalsko zahtevo iz samih pogajanj.</p>
               <p>Peta točka oziroma peta zahteva Evropske unije se nanaša na naložbena pravila
               institucionalnih investitorjev, kjer Evropska unija zahteva seznam vseh kategorij
               investitorjev, pravila za njihove naložbe, izvor in namen sredstev, predstavitev
               zakonov in podzakonskih aktov, ki to urejajo. In ta pregled je v pojasnilih, ki jih
               imate na mizi, pripravljen.</p>
               <p>No, dodatni nadzor, ki je vezan tudi na novo pogajalsko pozicijo Evropske unije, pa
               se nanaša na načelo nediskriminacije. To načelo bo Evropska unija podrobno spremljala
               v okviru asociacijskega sporazuma in tu je prišlo do pomembnega premika v odnosu na
               prejšnjo pogajalsko pozicijo, kjer je bilo načelo nediskriminacije vezano tudi na
               vprašanje denacionalizacije, vključeno v sama pogajanja; zdaj je pa Evropska unija v
               novi pogajalski poziciji to izključila iz pogajalskega procesa.</p>
               <p>Drugo, kar bo Evropska unija nadzorovala posebej, je uresničevanje danih obljub,
               posebej uresničevanje obljub v zvezi z dinamiko liberalizacije kapitalskih tokov,
               tistih, za katere danes dajemo pojasnila, kako to liberalizacijo v dinamiki vidimo,
               in nadzor, ki je vezan na vzdrževanje makroekonomske stabilnosti in pa učinkovitega
               nadzora nad finančnim sektorjem.</p>
               <p>Te odgovore, ki sem jih navedel, imate obširneje zapisane v pojasnilih, ki so pred
               vami, s tem da bi želel še enkrat povedati to, kar sicer ponovno ugotavlja tudi
               Evropska unija - da Slovenija v zvezi s tem poglavjem ne postavlja zahtev, ki bi
               segale čez datum vstopa v Evropsko unijo, kar pomeni, da ob vstopu v Evropsko unijo v
               celoti sprejemamo pravni red, ki je vezan na prostost pretoka kapitala v Evropski
               uniji.</p>
            </sp>
            <sp xml:id="SDT2-OZMO-Redna-141-2000-09-05.sp7">

               <speaker>PREDSEDNIK JELKO KACIN:</speaker>

               <p>Hvala lepa za obširno predstavitev. Zato ob koncu predstavljam še predlog
               sklepov:</p>
               <p>"Odbor se je strinjal z omenjenimi dodatnimi pojasnili, kjer Republika Slovenija
               predlaga tudi umik zahteve iz pogajalskega izhodišča za poglavje 4 - prost pretok
               kapitala na področju plačilno bilančna pomoč.</p>
               <p>Zdaj pa odpiram razpravo k tej točki dnevnega reda. Kdo želi razpravljati? Ne vidim
               prijav, zato predlagam, da razpravo zaključimo in o predlaganem sklepu glasujemo.</p>
               <p>Kdo je za? <stage>(Večina.)</stage> Je kdo proti? <stage>(1 član.)</stage><stage type="mag"/><stage>(Nadaljevanje)</stage></p>
               <p>Ugotavljam, da je sklep izglasovan. Se opravičujem, eden je proti. Sklep je
               izglasovan, točka 4 pa zaključena.</p>
               <p>Glede na mojo prejšnjo napoved, ura je 12.30, prosim državno podsekretarko, da vas
               uradno seznani z odgovorom ministra za zunanje zadeve.</p>
            </sp>
            <sp xml:id="SDT2-OZMO-Redna-141-2000-09-05.sp8">

               <speaker>GOSPA_______:</speaker>

               <p>Hvala za besedo, gospod predsednik. Na vašo intervencijo sem komunicirala z ministrom
               in žal sporoča, da je on uradni gostitelj cenjenemu gostu iz Velike Britanije in da
               ne more prekiniti pogajanj in se žal ne more seje udeležiti. Hvala.</p>
            </sp>
            <sp xml:id="SDT2-OZMO-Redna-141-2000-09-05.sp9">

               <speaker>PREDSEDNIK JELKO KACIN:</speaker>

               <p>Hvala lepa. Očitno smo prisiljeni <title>TOČKO 2 - VPRAŠANJA IN POBUDE ČLANOV ODBORA ZA MEDNARODNE ODNOSE</title>
               začeti v odsotnosti gospoda zunanjega ministra. Sam to obžalujem, ker se mi zdi, da
               bi bilo vsekakor bolje slišati njegov razmislek in njegov odgovor na naše pobude in
               vprašanja.</p>
               <p>Rad bi vam povedal, da sem se ob pripravi na to sejo še enkrat lotil branja
               magnetograma 122. seje odbora za mednarodne odnose, to je zaprta seja, ki smo jo
               imeli 4. aprila 2000 pred obiskom avstrijske zunanje ministrice, gospe Ferrero
               Wallner, kjer smo se dolgo in zelo natančno pogovarjali o vsebini in o možni razpravi
               o bilateralnem dialogu s sosednjo Avstrijo in takrat izoblikovali tudi jasna stališča
               odbora za mednarodne odnose do nekaterih ključnih vprašanj, s katerimi se naša država
               in sosednja država ukvarjata v teh dneh.</p>
               <p>Zdi se mi, da je nujno sporočiti jasno stališče odbora za mednarodne odnose.
               Razpravo sem povzel v predlog stališča, ki bi se v zvezi s tem glasil takole -
               mislim, da se do zdaj vsi dobili predlog tega besedila. Ne še, zato prosim sodelavko,
               da razdeli ta predlog sklepov, medtem pa bom predlog sklepov prebral:</p>
               <p>"Odbor za mednarodne odnose poudarja, da so sklepi Antifašističnega sveta narodne
               osvoboditve Jugoslavije <stage>(AVNOJ)</stage> državno pravni temelj druge Jugoslavije in
               federativnega položaja Slovenije v njej ter tako kot avstrijska državna pogodba del
               zavezniške ureditve povojne Evrope.</p>
               <p>Odbor poudarja pomen ugotovitve Badinterjeve arbitražne komisije, da je državno
               pravna kontinuiteta Slovenije mednarodno nesporna.</p>
               <p>Odbor zahteva, da minister za zunanje zadeve Lojze Peterle tako stališče odločno in
               v celoti uveljavi pri svojem delu."</p>
               <p>Naj povem, da sem besedilo teh predlaganih zaključkov usklajeval z vodji največjih
               poslanskih skupin, ki so bili dosegljivi v teku današnjega dopoldneva. Toliko za
               uvod.</p>
               <p>Zdaj pa dajem besedo tudi drugim članicam in članom odbora. Borut Pahor.</p>
            </sp>
            <sp xml:id="SDT2-OZMO-Redna-141-2000-09-05.sp10">

               <speaker>BORUT PAHOR:</speaker>

               <p>Hvala lepa, predsednik. Tako kot si omenil, si se sešel tudi z nami <stage type="mag"/> <stage>(Nadaljevanje)</stage> in mi tak sklep podpiramo. Vprašanje, ki se
               postavlja je, ali bi tak sklep odbora pravzaprav rešil nastalo situacijo, v kateri se
               je naša država znašla, ker in to je dobro poudariti, zdaj gre za državo in za
               nacionalni interes, ne govorimo o notranji politiki, govorimo o zunanji politiki, ne
               govorimo o problemu, ki zadeva nek majhen obroben izziv, ampak o problemu, ki zadeva
               kot poudarja tudi sklep, del našega, del naše državne konstitucije.</p>
               <p>Jaz bi se v svojem kratkem nastopu želel vprašati in tudi ponudit odgovor na
               vprašanje, kako ob tem, da ima in je imel odbor za mednarodne odnose ves ta čas zelo
               jasno stališče, tako glede našega nasledstva, čeprav nikoli nismo dali pike na i in
               pozvali Vlado Republike Slovenije, da kot naslednica avstrijske državne pogodbe iz
               leta 1955, priglasi svoje nasledstvo pri Vladi Ruske federacije kot ..., da je
               vendarle imel glede tega vprašanja zelo jasno stališče. In danes to stališče
               ponavlja. Gre namreč za vprašanje, ki se mi zdi ta hip bistveno, ali bo torej razkol
               v slovenski notranji politiki, zaradi zunanje, ogrozil slovenski nacionalni interes.</p>
               <p>Naš nacionalni interes je, bi ga želel zelo jasno definirati, naš nacionalni interes
               je, da v pogovorih s sosednjo Republiko Avstrijo na dnevni red ne pride vprašanje, ki
               je pravno in politično rešeno. To mora biti stališče slovenskih oblasti in po mojem
               mnenju tudi stališče vseh pomembnejših slovenskih političnih ciljev, če želimo, da ta
               problem, ne bo prerasel v prestižni problem odnosov med državama, kjer pa je
               Republike Avstrija iz objektivnih razlogov, močnejši partner. Slovenija že ima neko,
               precej trpko izkušnjo, se ne bi želel zdaj vračati k njej, ker jo imamo vsi pred
               očmi, vemo, kako zelo težko je voditi mednarodni dialog v položaju, ko postane
               predmet dvostranskih odnosov prestižen. Mislim, da zdaj morda vodi še zadnji vlak, še
               zadnji vagon, ki ga mora slovenska politika ujeti, da ne bi zdrsnili v ta položaj.
               Jaz mislim, da je tukaj tudi predlog za sklic koordinacije parlamentarnih strank o
               tem vprašanju in možnost, da se tudi na tem institutu, kot danes na tem odboru za
               mednarodne odnose, poenotimo glede tega stališča.</p>
               <p>Morda je kot rečeno zdaj zadnji cilj. Ne vem, komu bi koristilo, če bomo slovenske
               politične stranke v predvolilnem času licitirale s tem vprašanjem, ker bomo na koncu
               vsi plačali zelo velik dolg in to je popuščanje Republiki Avstriji pri zahtevi, do
               katere ni upravičena.</p>
               <p>Naj končam. 24. septembra leta 1997 je dr. Jörg Haider prvič formuliral tri pogoje,
               pod katerimi naj bi Slovenija vstopila v Evropsko unijo, če želi imeti tudi zeleno
               luč njegove države oziroma države, v kateri je bil on takrat glavar in opozicijski
               lider. V treh letih je njegovo stališče postajalo vse bolj uradno, do trenutka, ko ga
               je izrekel, tudi kancler Schüssel in s tem dal njegovim pričakovanjem neko zelo
               uradno <stage type="mag"/> <stage>(Nadaljevanje)</stage> federalno težo. V teh
               treh letih se je Slovenija, to sem jaz večkrat opozoril, napačno zanašala na to, da
               stališča Heiderja niso uradna stališča Avstrije in da zato Sloveniji ni potrebno
               imeti zelo jasnega stališča.</p>
               <p>Mislim, da je zdaj čas dozorel za to, da ima Slovenija jasno in glasno, predvsem pa
               enotno stališče.</p>
               <p>In predsednik, če lahko, predlog, ki si ga predlagal, pripomore k temu, da seveda
               jaz in tudi Združena lista socialnih demokratov pozdravlja.</p>
            </sp>
            <sp xml:id="SDT2-OZMO-Redna-141-2000-09-05.sp11">

               <speaker>PREDSEDNIK JELKO KACIN:</speaker>

               <p>Hvala lepa Borut Pahor. Rad bi, če dovolite v obliki replike samo dodal nekaj na to,
               kar si že povedal. Torej, mi smo pred obiskom gospe avstrijske zunanje ministrice
               Ferraro Valnerjeve v Ljubljani, uskladili stališča odbora za mednarodne odnose in
               takratni minister jih je na pogovorih tudi upošteval in nas tudi seznanil kako so
               pogovori potekali. Zdaj, ko je prišlo do srečanja med gospodom Peterletom in
               avstrijsko zunanjo ministrico v Avstriji, nas gospod Peterle o svoji nameri ni
               obvestil, niti se mu ni zdelo primerno usklajevati stališč za pogovore z zunanjo
               ministrico. Tukaj je pomembna razlika. Je seveda tudi res, da gospod Peterle več kot
               leto dni ni sodeloval na odboru za mednarodne odnose po svoji lastni volji in morda
               stališč odbora za mednarodne odnose ne pozna in jih ne upošteva. Ampak to ne more
               biti opravičilo, kajti gospod Grasselli je vedno sodeloval na teh sejah in na
               odboruza, na ministrstvu za zunanje zadeve so na voljo prav vsa gradiva, te zaprte
               seje, kjer so jasno izoblikovana stališča do teh vprašanj.</p>
               <p>Jaz bi rad posebej poudaril, da smo doslej o tem razpravljali na zaprtih sejah. In
               zelo odkrito in zelo natančno in skrbno tehtali prav vsako dikcijo, vsako možno
               potezo. Nobena od teh odločitev nikoli ni prišla v javnost. Zdaj pa se mi zdi, da
               moramo to, kar smo skupaj dognali in se v zvezi s tem uskladili, tudi jasno
               sporočiti, na žalost, najprej našemu zunanjemu ministrstvu in ministru, predvsem pa
               naši javnosti.</p>
               <p>V zvezi s tem bi rad posebej poudaril, da se mi zdi ključno, da v tem našem sklepu
               AVNOJ, kratico AVNOJ izpišemo, zato, da bodo nekateri vendarle razumeli, da gre za
               tri vprašanja. Gre za vprašanja Antifašističnega boja, gre za vprašanje takratne
               Vlade Republike Jugoslavije, odnosno takratne skupščine, kar je AVNOJ bil, gre za
               vprašanje narodne osvoboditve in gre za vprašanje Jugoslavije, kar nam omogoča
               reševati vprašanje sukcesije, ki je ključno nerešeno vprašanje v odnosu do
               Jugoslavije, Zvezne Republike Jugoslavije.</p>
               <p>V Avstriji se pojem AVNOJ uporablja kot kratica. Za naše domače potrebe pa se mi
               zdi, da je napočil skrajen trenutek, da ta AVNOJ, prevedemo tudi v razumljiv jezik,
               zlasti za potrebe naše politike. Naslednji je priglašen k besedi gospod
                  Gostiša.<stage type="mag"/>
               </p>
            </sp>
            <sp xml:id="SDT2-OZMO-Redna-141-2000-09-05.sp12">

               <speaker>LEON GOSTIŠA:</speaker>

               <p>Hvala lepa. Pravzaprav imam samo en predlog za dopolnitev sklepa. In sicer
               predlagam, da se prvi odstavek dopolni s stavkom in v nobenem primeru ne morejo biti
               predmet bilateralnih pogovorov, da pač za, tako da se bi pač v celoti glasilo, odbor
               za mednarodne odnose poudarja, da so sklepi AVNOJ-a, državno pravni temelj ...
               Jugoslavije in federativnega položaja Slovenije v njej, ter tako kot avstrijska
               državna pogodba, ... zavezniške ureditve ... Evrope in v nobenem primeru ne morejo
               biti predmet bilateralnih pogovorov.</p>
            </sp>
            <sp xml:id="SDT2-OZMO-Redna-141-2000-09-05.sp13">

               <speaker>PREDSEDNIK JELKO KACIN:</speaker>

               <p>Hvala. Mislim, da bo treba literarno nekoliko popraviti in skrajšati, ker je stavek
               predolg, ampak bomo pripravili ustrezen popravek. Dobro. Gospod Demšar je naslednji
               prijavljen k razpravi.</p>
            </sp>
            <sp xml:id="SDT2-OZMO-Redna-141-2000-09-05.sp14">

               <speaker>VINCENCIJ DEMŠAR:</speaker>

               <p>Hvala lepa in lepo pozdravljeni. Moje vprašanje je, ali je terminus druga
               Jugoslavija, tako jasen, tako nam kot tudi drugod v svetu, da, ker ta zadeva sedaj ni
               samo naša notranja, ampak je seveda tudi, predvsem v odnosu tudi navzven, ali je
               pojem druga Jugoslavija tako razumljiv, da ga lahko tako napišemo in da bo vsem, če
               rečem, enoznačen. Ali bi morali izraziti se opisno. Meni se zdi, da ta pojem, da ta
               pojem ni, zdaj tudi vprašanje, poglejte. Gre za kontinuiteto, po prvi svetovni vojni.
               Ali je Jugoslavija obstajala naprej, ali ne. Jaz ne vem kaj to, kaj to pomeni v
               mednarodnem svetu. In, ja gospa res sem zgodovinar, ampak kaj pa pomeni v mednarodnih
               pravih taka stvar, pa mislim, da je pa druga formulacija. Zgodovinarji, zgodovinarji
               že vemo kaj je. Zato mislim, da bi bilo tu boljše, bolj jasno, če bi to opisno
               naredili. Jugoslavije nastale po drugi svetovni vojni. Toliko mislim, da bi bilo
               zaradi jasnosti. Mene, če je ta pojem uveljavljen, potem in da bo vsakdo vedel, tudi
               drugod po Evropi, kaj to pomeni, potem je to v redu. Tega pa jaz ne vem, zato to
               sprašujem. Hvala.</p>
            </sp>
            <sp xml:id="SDT2-OZMO-Redna-141-2000-09-05.sp15">

               <speaker>PREDSEDNIK JELKO KACIN:</speaker>

               <p>Hvala lepa. Gospod Demšar, morda vam takoj odgovorim. Najbolj čista dikcija v zvezi z
               vašim predlogom, bi bila, da se druge nadomesti s SFRJ. Socialistične Federativne
               Republike Jugoslavije, potem ne bo nobenih nesporazumov. <stage type="mag"/><stage>(Nadaljevanje)</stage> Želi kdo besedo, da ne bomo kar tako...? Gospod
               Demšar.</p>
            </sp>
            <sp xml:id="SDT2-OZMO-Redna-141-2000-09-05.sp16">

               <speaker>VINCENCIJ DEMŠAR:</speaker>

               <p>Potem tu sprejemam vašo sugestijo, da je to FNRJ. Torej, to pa jasno pove, z
               nastankom te države.</p>
               <p>Povedal bi samo, da ne glede na to, da ste nekateri mogoče več v mednarodnem svetu,
               pa mi povejte, katera republika je danes v Franciji? Veste, to štetje, koliko
               republik je v Franciji, je za Francoze peta, ampak tako je. Vidite, to je tipičen
               primer, kaj pomeni, če nek izraz uporabljaš, s katerim misliš, da si za vse razumljiv
               in jasen. Zato mislim, da je ta formulacija, gospod predsednik, kot ste rekli,
               namesto temelj FNRJ, bolj prav kot pa druga Jugoslavija.</p>
            </sp>
            <sp xml:id="SDT2-OZMO-Redna-141-2000-09-05.sp17">

               <speaker>PREDSEDNIK JELKO KACIN:</speaker>

               <p>Gospod Demšar, dve stvari bi rad samo povedal. Termin "druga Jugoslavija" je bil
               izbran zato, ker imamo v zgodovini Jugoslavije tri obdobja: imamo prvo Jugoslavijo od
               leta 1918 pa do konca druge svetovne vojne, imamo drugo Jugoslavijo, ki je večja od
               prve Jugoslavije, zato ker dobi nazaj slovensko primorje, Istro, Reko, Dalmacijo in
               otoke, in imamo tretjo Jugoslavijo, ki se imenuje Zvezna republika Jugoslavija. Druga
               Jugoslavija se je v času svojega obstoja nekajkrat preimenovala. Naslovnik, ki mu v
               tretjem, do sedaj prebranem odstavku naslavljamo ta sklep, pa je gospod Lojze
               Peterle: "Odbor zahteva, da minister za zunanje zadeve Lojze Peterle tako stališče
               odločno in v celoti uveljavi pri svojem delu." On ve,kaj mu sporočamo, in svojim
               sogovornikom na tujem bo znal razložiti, kaj je to druga Jugoslavija.</p>
               <p>Naslednji je priglašen k besedi... Želite replicirati? Gospod Demšar.</p>
            </sp>
            <sp xml:id="SDT2-OZMO-Redna-141-2000-09-05.sp18">

               <speaker>VINCENCIJ DEMŠAR:</speaker>

               <p>Zdaj bom pa res kot zgodovinar govoril. Jugoslavije nismo imeli po letu 1918, ampak
               Jugoslavijo dobimo šele leta 1929. Torej, takoj imamo deset let po prvi svetovni
               vojni Kraljevino SHS, torej ko ste govorili o treh obdobjih - zdaj sem se pa oglasil
               kot zgodovinar. Hvala lepa.</p>
            </sp>
            <sp xml:id="SDT2-OZMO-Redna-141-2000-09-05.sp19">

               <speaker>PREDSEDNIK JELKO KACIN:</speaker>

               <p>Hvala lepa. Imamo naslednje prijave: gospod Jakič, gospod Juri, gospod Zagožen. Po
               takem vrstnem redu tudi dajem besedo, najprej gospod Roman Jakič. Pa še gospod
               Grasselli.</p>
            </sp>
            <sp xml:id="SDT2-OZMO-Redna-141-2000-09-05.sp20">

               <speaker>ROMAN JAKIČ:</speaker>

               <p>Pred tem ali kaj?</p>
            </sp>
            <sp xml:id="SDT2-OZMO-Redna-141-2000-09-05.sp21">

               <speaker>PREDSEDNIK JELKO KACIN:</speaker>

               <p>Ne, ne, prosim, gospod Jakič.</p>
            </sp>
            <sp xml:id="SDT2-OZMO-Redna-141-2000-09-05.sp22">

               <speaker>ROMAN JAKIČ:</speaker>

               <p>Hvala za besedo, predsednik. Kratka replika kolegu Vincenciju Demšarju.</p>
               <p>Seveda, kakšna je Francija in katera Francija, sicer ne vem, ampak vem pa, da je
               Francija utemeljena na protifašističnemu odporu. Tako da tu ni dileme in je
               spotikanje ob prvo, drugo Jugoslavijo ali kakorkoli - vsi vemo oziroma sporočilo, ki
               ga želimo danes posredovati, je to, da so pravna in politična vprašanja iz zgodovine,
               ki so bila že rešena, in v tem primeru gre za <stage type="mag"/><stage>(Nadaljevanje)</stage> vprašanja AVNOJ-a in tega, ali so v skladu z
               mednarodnimi načeli ta stališča tudi s sklepom ustavnega sodišča - so bila rešena in
               ni pametno ponovno odpirati tovrstnih vprašanj, ker s tem odpiramo Pandorino
               skrinjico, iz katere lahko zleti marsikaj.</p>
               <p>Moram reči, da v teh diskuskjah pogrešam osnovno znanje in poznavanje samih
               avnojskih sklepov in mogoče ne bi bilo slabo, če bi vsi ponovno dobili vpogled v same
               avnojske sklepe in videli, da seveda avnojski sklepi niso nek bavbav, ampak v resnici
               utemeljujejo tudi samostojnost Republike Slovenije.</p>
               <p>Kar se pa tiče sklepov, jih bom seveda podprl, s temi modifikacijami. Moram pa reči,
               da sem pričakoval, in zato tudi pogrešam zunanjega ministra, da bi razčistil neko
               drugo stvar. In sicer, predvsem me je ob tej diskusiji, AVNOJ gor AVNOJ dol, zmotila
               reakcija naših vidnih politikov in predstavnikov te države. Moram reči, da sem z
               žalostjo sprejel dejstvo, da sta tako zunanji minister kot delno ali pa posredno
               obrambni minister Republike Slovenije v bistvu odreagirala tako, da sta skupaj,
               recimo temu, s Schuesslom in pa Haiderjem blatila ali pa šla v smeri blatenja našega
               predsednika in s tem seveda države Slovenije. Predsednika te države ali predsednika
               imaš lahko rad ali pa ga nimaš rad, ampak predsednik kljub vsemu predstavlja državo
               in je institucija države Slovenije. In moram reči, osebno sem bil užaljen in ne morem
               pristati na dejstvo, da nekdo iz tujine žali mojega predsednika, mojo državo in s tem
               žali tudi mene osebno. Hvala.</p>
            </sp>
            <sp xml:id="SDT2-OZMO-Redna-141-2000-09-05.sp23">

               <speaker>PREDSEDNIK JELKO KACIN:</speaker>

               <p>Hvala lepa. Gospod Juri.</p>
            </sp>
            <sp xml:id="SDT2-OZMO-Redna-141-2000-09-05.sp24">

               <speaker>AURELIO JURI:</speaker>

               <p>Hvala. No, enako opazko sem mislil sam izreči, to, kar je kolega Jakič sedaj povedal.</p>
               <p>Tudi po pogovorih, ki smo jih imeli včeraj z našimi gosti iz Italije, ko mi je nekdo
               izmed članov te delegacije izrazil začudenje in poudaril, da je neprimerno in
               neobičajno, da institut ministra napada institut republike, države, v trenutku, ko je
               najvišji institut tarča zunanje kritike. Torej, skrajno neprimerno, neobičajno in
               zagotovo skregano z našo evropsko držo.</p>
               <p>Drugo. Soglašam z dopolnilom, ki ga je predlaga kolega Gostiša, da se doda še četrti
               odstavek, kjer se točno zapiše, da ne sprejemamo pogovorov na to temo, niti na
               bilateralni ravni. Je pa žalostno, da mora naš odbor dopolnjevati neke vrzeli, ki
               zaradi nerodnosti tako ali drugače nastajajo pri izvršni oblasti, torej pri zunanjem
               ministru. Rekel bi samo to, da če bi strogo sledili in če bi se strogo držali
               dokumenta o smernicah naše zunanje politike, ki ga je <stage type="mag"/> <stage>(Nadaljevanje)</stage> državni zbor že sprejel, seveda ne bi prišlo do te
               situacije. Jasno je, da tu odstopa samo ministrstvo od tega, dopušča pač drugačen
               manevrski prostor in na to odbor za mednarodne odnose državnega zbora mora seveda
               ukrepati na ta način, da določi okvire teh možnih pogajanj. Hvala.</p>
            </sp>
            <sp xml:id="SDT2-OZMO-Redna-141-2000-09-05.sp25">

               <speaker>PREDSEDNIK JELKO KACIN:</speaker>

               <p>Hvala lepa. Naslednji je dr. Franc Zagožen.</p>
            </sp>
            <sp xml:id="SDT2-OZMO-Redna-141-2000-09-05.sp26">

               <speaker>DR. FRANC ZAGOŽEN:</speaker>

               <p>Hvala za besedo. Torej ta tako imenovana druga Jugoslavija, je tudi spreminjala
               imena kot smo ugotovili, zato bi morda najbolj enostavno rešili problem tako, kot je
               v zadnjih besedah prvega odstavka, ki govori o zavezniški ureditvi povojne Evrope.
               Lahko rečemo povojna Jugoslavija, namesto druga Jugoslavija. No, in mislim, da potem
               ne bo nobenega dvoma o tem, kaj imamo v mislih.</p>
               <p>To dopolnilo, ki ga predlaga Gostiša podpiram in mislim, da bi najbolj sodilo kot
               nov tretji odstavek tega sklepa, ki govori seveda tudi o ugotovitvi, torej drugi
               odstavek govori o ugotovitvi Banditerijeve arbitražne komisije, da je državno pravna
               kontinuiteta Slovenije, mednarodno nesporna. Avstrijski kancler se sprašuje, zakaj
               vztrajamo na tej kontinuiteti. Zato mislim, da je po prvem in drugem odstavku, bo
               primerno zapisati še tretji odstavek s to vsebino, da je stališče odbora, da
               Slovenija ne sme o teh vprašanjih sprejeti nobenih bilateralnih pogovorov. Hvala.</p>
            </sp>
            <sp xml:id="SDT2-OZMO-Redna-141-2000-09-05.sp27">

               <speaker>PREDSEDNIK JELKO KACIN:</speaker>

               <p>Hvala lepa dr. Zagožen. Upoštevaje to, kar je bilo zdaj povedano, bi v tem trenutku
               izkoristil priložnost in prebral zdaj dopolnjene sklepe, ki upoštevajo tako predlog
               gospoda Gostiše in vašo intervencijo, ki izboljšuje tekst, upoštevaje opozorila
               gospoda Demšarja.</p>
               <p>Takole se glasijo. Odbor za mednarodne odnose poudarja, da so sklepi Antifašističnega
               sveta narodne osvoboditve AVNOJ, državno pravni temelj povojne Jugoslavije in
               federativnega položaja Slovenije v njej, ter tako kot avstrijska državna pogodba del
               zavezniške ureditve povojne Evrope. Odbor poudarja pomen ugotovitve Banditerijeve
               arbitražne komisije, da je državno pravna kontinuiteta Slovenije mednarodno nesporna.
               Omenjeni sklepi in ugotovitve v nobenem primeru ne morejo biti predmet bilateralnih
               pogovorov z Republiko Avstrijo. Odbor zahteva, da minister za zunanje zadeve Lojze
               Peterle tako stališče odločno in v celoti uveljavi pri svojem delu.</p>
               <p>Toliko smo uskladili do tega trenutka. Zdaj pa dajem besedo gospodu Grasselliju,
               potem gospodu Horvatu in potem gospodu Battelliju.<stage type="mag"/>
               </p>
            </sp>
            <sp xml:id="SDT2-OZMO-Redna-141-2000-09-05.sp28">

               <speaker>ANDREJ GRASSELLI:</speaker>

               <p>Hvala lepa gospod predsednik. V zvezi z debato, ki se je prej vodila o tem, kako se
               bo imenovala, kakšno ime se bo uporabilo za Jugoslavijo, se mi zdi vseeno koristno,
           </p>
            </sp>
            <sp xml:id="SDT2-OZMO-Redna-141-2000-09-05.sp29">

               <speaker>PREDSEDNIK JELKO KACIN:</speaker>

               <p>Lahko nekoliko glasneje, prosim.</p>
            </sp>
            <sp xml:id="SDT2-OZMO-Redna-141-2000-09-05.sp30">

               <speaker>ANDREJ GRASSELLI:</speaker>

               <p>se mi zdi vseeno koristno opozoriti tudi na mednarodno pravni aspekt, s tem, da takoj
               povem, da se mi zdi izraz povojna Jugoslavija v redu. Namreč treba je tukaj ločiti
               dva pojma. In sicer, en pojem je nastanek in pa priznanje države, drug pojem je pa
               priznanje vlade. Kar se tiče nastanka države, seveda Jugoslavija v času druge
               svetovne vojne ni prenehala obstajati, ona obstaja skoz naprej, je pa prenehala
               obstajati leta 1992, ali pa po našem razumevanju že prej. Namreč, to kar se zdaj
               imenuje Jugoslavija, ni tretja Jugoslavija, to je nova država. Mislim, tu je osnovni
               problem. Ta, tako imenovana Zvezna Republike Jugoslavija, ona zastopa stališče, da je
               kontinuiteta Jugoslavije, o kontinuiteti ne more biti govora. Na ozemlju te države,
               ki je leta 1992 razpadla, je nastalo pet novih držav, ki so vse nove države in so
               enakopravne naslednice prejšnje Jugoslavije. Tu zdaj govorimo o mednarodnem pravu
               nasledstva, to je čisto drugo poglavje, kot poglavje kontinuitete. Tu je, tu je ta
               nevarnost seveda, ki pa ni zdaj neposredno povezana z notranje pravno ureditvijo,
               sigurno pa v političnem jeziku, so pa vse te implikacije, o katerih se pogovarjate,
               držijo.</p>
               <p>Še eno stvar bi želel morda pojasniti. Zdaj tukaj v stališču vlade ni bilo nobene
               spremembe od tistega sklepa, ki je bil sprejet v začetku junija. In sicer v teh
               razgovorih, ki jih je minister opravljal v Albachu, tu ni šlo za uradni obisk, ampak
               je bila to okrogla miza, po kateri se je srečal z avstrijsko državno, z avstrijsko
               ministrico, je bil seveda govor tudi o tej problematiki. Z avstrijske strani so
               pravzaprav tri zadeve bile poudarjene takrat. Da Avstrija ne bo povezovala vprašanja
               denacionalizacije, ki jo oni imenujejo diskriminatorna s približevanjem Slovenije
               Evropski uniji,<stage type="mag"/> <stage>(Nadaljevanje)</stage> da jih
               vprašanje AVNOJ-a ne zanima in da želijo voditi pa dialog od nediskriminatornosti.
               Ne, to so trije elementi, na katere je potem, tudi navezuje nekakšen dogovor, da bi
               se naj srečali eksperti, ki se ne bi pogajali, ampak bi samo pojasnjevali stališča.
               To se pravi nobenih pogovorov je sklenila vlada, samo eventualnopojasnjevanje
               stališč.</p>
               <p>Zdaj po tem seveda imamo še to situacijo z eskaliranjem izjav na avstrijski strani.
               Ko je do teh izjav prišlo, je bil v nedeljo poklican v zunanje ministrstvo odpravnik
               avstrijskega veleposlaništva v Ljubljani. Veleposlanika v Ljubljani trenutno ni in se
               je od njega zahtevalo pojasnilo. Ministrstvo bo seveda, ko bo to pojasnilo podano
               glede obeh točk, ga skrbno proučilo in tudi se odločilo za nadaljnje ukrepanje. Hvala
               lepa.</p>
            </sp>
            <sp xml:id="SDT2-OZMO-Redna-141-2000-09-05.sp31">

               <speaker>PREDSEDNIK JELKO KACIN:</speaker>

               <p>Hvala lepa. Naslednji prijavljeni k razpravi je gospod Feri Horvat.</p>
            </sp>
            <sp xml:id="SDT2-OZMO-Redna-141-2000-09-05.sp32">

               <speaker>FRANC (FERI) HORVAT:</speaker>

               <p>Hvala za besedo gospod predsednik. Spoštovane kolegice in kolegi, predstavniki vlade
               oziroma ministrstva in predstavniki medijev. Najprej bi želel izraziti podporo
               predlaganim sklepom s to dopolnitvijo, ki jo je predlagal dr. Franc Zagožen, mislim,
               da je zelo dobro, da je to tretji odstavek, ker s tem se zadevo napravi bolj
               pregledno in pa tudi bolj poudari.</p>
               <p>Mi pa dovolite nekaj besed, kajti mislim, da ni dovolj samo to, da sprejmemo te
               sklepe, ampak je ob tem, kar se je dogajalo zadnje dni, vredno in potrebno na tem
               odboru spregovoriti. In moram reči, da me je ob vsem spoštovanju do gospoda
               Grassellija, da mi je ob teh pojasnilih, ki jih je dal in ki so koristna, mi je pa
               dal tudi iztočnice za to da sem še bolj prepričan, da moramo nekaj reči.</p>
               <p>Namreč izjave, ki sta jih dala, ne samo minister Peterle, to kar je rekel v Albachu,
               ampak tudi njegove izjave doma v Dragi in tudi drugi komentarji, predvsem
               komentiranje pisem in izjav predsednika Kučana in to ne samo kot strankarski človek,
               ampak dejansko kot zunanji minister, se pravi vodja najbolj državo tvornega resorja.
               In drugo, ko pravi gospod Grasselli, da se ni vlada do tega opredeljevala oziroma
               zavzemala stališča. Poleg zunanjega ministra, je minister za obrambo 3.9. na <stage type="mag"/><stage>(Nadaljevanje)</stage> strankarskem zboru, dobro, kot
               šef stranke, ampak on je istočasno obrambni minister te države, na skrajno nedostojen
               način, po mojem mnenju, ošvrknil predsednika države in celo neokusno primerjavo, in
               še kaj bi lahko rekel, delal s Haiderjem, da Kučan potrebuje Haiderja, Haider pa
               potrebuje Kučana. Namesto da bi se opredelil, če ima stališče oziroma se ga upa javno
               povedati, do samega problema, do samega bistva problema.</p>
               <p>Veste, tako ravnanje takih dveh ministrov, ki vodita taka resorja, ne samo da je
               nedostojno do predsednika države kot institucije, ne spomnim se, da bi se v novejši
               zgodovini v kateri od evropskih držav to zgodilo. Posebno še obrambni ministri so
               običajno zelo zadržani do dajanja izjav o splošno političnih zadevah, posebno še, če
               gre za zadeve, ki niso samo notranjepolitične, ampak imajo svojo zunanjepolitično
               dimenzijo. Tako ravnanje in take izjave, kakorkoli jih lahko zdaj kdo razume ali pa
               interpretira, so ne samo nedostojne do predsednika države, ampak so predvsem
               objektivno škodljive oziroma škodijo slovenskim nacionalnim interesom v kontekstu
               teme, ki jo obravnavamo, in v kontekstu tega, kar se zadnje čase odvija med Republiko
               Slovenijo in Republiko Avstrijo oziroma nekaterimi vodilnimi politiki; niso samo
               izjave Haiderja, ampak imamo na koncu, kot smo slišali, tudi izjavo, neobičajno
               izjavo zveznega kanclerja Schuessla. In se pridružujem mnenju, da to daje dodatno
               težo Haiderjevim izjavam in da to kaže na to, da ni popolnoma ločiti tega, kar Haider
               govori in jemati to kot pač nekaj, kar ni posebno relevantno, če zvezni kancler nekaj
               takega reče in celo daje kvalifikacije o predsedniku.</p>
               <p>Ob tem grem še korak naprej. Nisem prepričan, da tudi na take izjave ne vplivajo
               oziroma niso vplivali naši politiki, tudi tukaj zdaj imenovani, ko so v preteklih
               letih ne samo enkrat - in o tem smo razpravljali tudi tu na tem odboru - v tujini
               tujim politikom dostikrat po svoje ocenjevali, po svojih osebnih interesih,
               političnih, ideoloških in strankarskih, druge politike, vodilne politike v Sloveniji,
               in smo opozarjali, da to ni dobro, da je to škodljivo. Na to so nas opozarjali tudi
               kolegi parlamentarci, ki smo jih srečevali na potovanjih v tujini, pa tudi tukaj,
               tudi tukaj v tej sobi; spomnim se, ko smo imeli na obisku norveške parlamentarce in
               smo se pogovarjali o notranjepolitičnih odnosih v povezavi vključevanja v Evropsko
               unijo in so nam jasno rekli, da to pri njih ni tema za notranjepolitično
               obračunavanje ali prepucavanje, ko gre ali pa ko je šlo za vprašanje Evropske unije,
               enako so rekli Finci in tudi drugi.</p>
               <p>To, kar govorim, potrjuje tudi te informacije, ki smo jih včeraj slišali iz
               Združenih držav Amerike, ko je odgovorni predstavnik judovske organizacije izrecno
               rekel, da se je v teh letih pojavljalo precej pritiskov na kongres, na senat <stage type="mag"/><stage>(Nadaljevanje)</stage> in tudi na ameriško
               administracijo v zvezi z denacionalizacijo, in to s strani ljudi, ki jih pravzaprav
               ti avnojski sklepi tudi zadevajo oziroma kar je bilo neupravičeno. In potem so nam
               nekateri politiki doma mahali s temi izjavami iz tujine in z opozorili iz tujine, ki
               so pa bila dostikrat lansirana interesno tudi iz Slovenije, prek ljudi, ki so tam in
               ki so bili sami osebno zainteresirani za to, da se izvaja pritisk tudi prek Amerike
               in tudi drugih držav, prek Evropske unije, potem na domače politične razmere.</p>
               <p>Tako da bi zaključil s tem, da v zvezi z napovedanim sestankom politične
               koordinacije oziroma sestanka šefov političnih strank, o katerem je govoril
               predsednik združene liste, kolega Pahor, da damo tudi s tega odbora apel vodjem
               političnih strank na tej koordinaciji, da naj vendarle nehajo z medsebojnim
               obračunavanjem in koriščenjem tega predvolilnega časa na tak način, kot to počnejo,
               ker dejansko s tem objektivno delajo izjemno veliko škodo državi Sloveniji. In se
               postavlja vprašanje, zelo odkrito, direktno, nekdo, ki take stvari počne, mislim, da
               ni primeren za to, da lahko zaseda ministrski položaj v vladi Republike Slovenije,
               posebno še v tako občutljivem času, kot smo sedaj in ko se pripravljamo na Evropsko
               unijo, ker objektivno škodi tej državi, in predvolilni čas ne opravičuje takega
               ravnanja, posebno ne za ministra. Hvala.</p>
            </sp>
            <sp xml:id="SDT2-OZMO-Redna-141-2000-09-05.sp33">

               <speaker>PREDSEDNIK JELKO KACIN:</speaker>

               <p>Hvala lepa. Naslednji ima besedo gospod Roberto Battelli, potem pa še gospod
               Jelinčič.</p>
            </sp>
            <sp xml:id="SDT2-OZMO-Redna-141-2000-09-05.sp34">

               <speaker>ROBERTO BATTELLI:</speaker>

               <p>Hvala lepa, predsednik. V celoti podpiram te sklepe, z dodatkom, ki ga je predlagal
               gospod Gostiša. Zaradi tega menim, da bi vendarle sodil na koncu prvega odstavka, s
               tem da bi bilo po moje to še bolj jasno povedano, v kolikor bi enostavno ugotovili,
               da potemtakem te zadeve en morejo biti predmet pogovorov, brez "na noben način" ali
               kakorkoli že, enostavno to ne more biti predmet pogovorov. In iz preprostega razloga,
               da ker če bi se o tem začelo, potem bi načeli v osnovi pravno varnost državljanov in
               znotraj tega pa lahko s polno odgovornostjo rečem, da še posebej pravno varnost ravno
               narodnih skupnosti, katerih položaj temelji tud na mednarodnih dogovorih, katerih
               neposredni naslednik je Republika Slovenija. Namreč, gospod Haider tako in tako,
               ampak zdaj vidimo, da tudi gospod Schuessel, enostavno igrajo na karto, po kateri naj
               bi bila Slovenija politični naslednik Jugoslavije. Seveda ni politični naslednik
               Jugoslavije, je pa pravni naslednik Jugoslavije, tako kot je Avstrija pravni
               naslednik prejšnje Avstrije. In tu kancler očitno noče razumeti, čeprav njegova
               država obstaja in temelji na podobnem principu, tako kot mnoge države, Italija na
               primer, ki so spremenile svoj red in temelje lastnega obstoja po drugi svetovni
               vojni. Te države so seveda pravne naslednice prejšnjih držav na tistem ozemlju.</p>
               <p>Naslednje, kar se dogaja okoli teh vprašanj, kolikor spremljam tudi pisanje v
               časopisih in <stage type="mag"/> <stage>(Nadaljevanje)</stage> mnogi ugledni
               zgodovinarji so se tudi oglasili na to temo, se mi pa zdi, pa da je, da zdaj igra in
               špekulacija obstaja na taki točki, da ob izvedbi tistih ukrepov, ki so temeljili
               dejansko na zavezniški ureditvi povojne Evrope, ob izvedbi tega se bile seveda kršene
               človekove pravice.To je dejstvo. Ker so bili predmet tistih ukrepov ljudje, ki si
               tega niso zaslužili. In tudi postopkov ni bilo, ki bi ugotavljali, da se morajo
               določeni ukrepi izvajati proti nekaterim, ki seveda ne bi smeli biti deležni tega.
               Torej gre za dve različni zadevi. Gre za to pravno dimenzijo, o kateri ne more biti
               govora in pogovorov in ne vem kakšnih pogajanj celo ali kaj jaz vem kaj, gre pa za to
               drugo dimenzijo, ki pravzaprav tudi zanikana ni. Da so bile ob tem, ob izvedbi tega
               kršene človekove pravice. In tukaj bo treba pogumno to tudi povedati. Seveda je
               nemogoče načenjati in revidirati tisto, kar je temelj državnosti, po drugi strani pa,
               jaz ne vem, ali se da po sodni poti to rešeti ali kakorkoli že, stroka bo morala tudi
               ugotoviti, da so bile ob izvedbi tistih ukrepov, kršene in to grobo, človekove
               pravice, nekaterim. Hvala.</p>
            </sp>
            <sp xml:id="SDT2-OZMO-Redna-141-2000-09-05.sp35">

               <speaker>PREDSEDNIK JELKO KACIN:</speaker>

               <p>Hvala lepa. Imamo zdaj še tri prijavljene. Darja Lavtižar-Bebler, gospoda Jelinčiča
               in še gospoda Franca Zagožna. Prosim.</p>
            </sp>
            <sp xml:id="SDT2-OZMO-Redna-141-2000-09-05.sp36">

               <speaker>DARJA LAVTIŽAR-BEBLER:</speaker>

               <p>Hvala lepa. Saj veliko je bilo že povedanega in z večino stvari, ki so bile
               izrečene, se gre seveda strinjati. Ampak moram reagirati na to, kar je rekel gospod
               Grasselli, ko je poudaril, da to srečanje v Albachu ni uradno srečanje, da to ni
               uradno državniško srečanje, ampak da je to zgolj neka okrogla miza.</p>
               <p>Dejstvo pa je, da tako kot denimo v Davostu, so v Albach povabljeni posamezni
               ljudje, zaradi tega, ker so ministri, ali ker so predsedniki vlade, ali če so celo
               predsedniki države. In da karkoli tam izreče nekdo, v takšnem svojstvu, izreče seveda
               tudi kot predstavnik Slovenije, če gre za našega politika, kot predstavnik konkretno
               resorja, ki ga vodi. In mislim, da gre tukaj za eno veliko sprenevedanje. Spomnite se
               že, da smo že na tem odboru in tudi na evropski komisiji obravnavali vprašanja
               povezana z diskriminatorno denacionalizacijo in da je takrat novi minister za zunanje
               zadeve bil zraven, ko smo na obeh telesih nedvoumno zastopali stališče, da se o
               avnojskih sklepih ne bomo pogovarjali, kajti vedelo se je, daza tem tiči pričakovanje
               Avstrije, da se pač ti avnojski sklepi odpravijo in da potem tisti njihovi
               državljani, ki so bili, ki jim je bilo odvzeto premoženje, na ta način tudi dobijo to
               premoženje nazaj.</p>
               <p>Gospod Grasselli je tukaj govoril tudi o tem, da je ministrstvo za zunanje
                  zadeve<stage type="mag"/> <stage>(Nadaljevanje)</stage> povabilo na pogovor
               avstrijskega veleposlanika, ki ga pa ni bilo in je zato prišel gospod Paner. Gospod
               Paner je bil enkrat na naši okrogli mizi LDS, kjer smo se ravno pogovarjali o tej
               diskriminatorni oziroma nediskriminatorni denacionalizaciji in tam smo imeli
               priložnost videti kakšno stališče on zastopa in kako se obnaša nekdo, ki naj bi bil
               predstavnik neke države tukaj, napram naši državi, kratko rečeno, povsem nedostojno,
               za pozicijo oziroma funkcijo, ki jo opravlja.</p>
               <p>In zdaj, če je gospod Peterle, ne vem v kakšnem svojstvu tam obljubil pogovor
               ekspertov, se seveda zastavlja vprašanje, za kakšno izmenjavo ekspertnih mnenj pa bo
               šlo. Ali nam bojo avstrijski eksperti pripovedovali o naravi avnojskih sklepov in
               dokazovali, da teh sklepov pravzaprav sploh več ni in da jih Slovenija več ne sme, se
               ne sme več nanje sklicevati. Mislim, da je to nezaslišano. In včasih sem brala, da so
               nam, zlasti Srbi večkrat Slovencem očitali, da kaj bomo mi, konismo imeli nikdar
               svoje države, da smo v bistvu navadni konjušarji, se pravi po slovensko, najbrž
               hlevarji. In tako kot se nekateri naši politiki zdaj v tujini obnašajo, imajo ti Srbi
               verjetno prav. Toliko samospoštovanja bi pa vendarle morali ti naši predstavniki
               imeti, ko nastopajo zlasti v tujini, da bi zavzeli neko državno pravno držo, ki so jo
               dolžni zavzeti, zato so postavljeni na te pozicije.</p>
               <p>Sicer, oprostite, to bi se človek lahko kar strinjal, da gre v nasprotnem primeru,
               lahko za izdajo te države. Zaradi mene naj gospod Peterle privatno čisti čevlje
               gospodu Schüsslu, ali pa Haiderju, ampak ko nastopa zunaj kot zunanji minister
               Slovenije, pa lepo prosim, da se tej funkciji primerno obnaša. Hvala lepa.</p>
            </sp>
            <sp xml:id="SDT2-OZMO-Redna-141-2000-09-05.sp37">

               <speaker>PREDSEDNIK JELKO KACIN:</speaker>

               <p>Hvala lepa. Repliko ima gospod Grasselli, potem pa dr. Franc Zagožen. Pardon, gospod
               Jelinčič.</p>
            </sp>
            <sp xml:id="SDT2-OZMO-Redna-141-2000-09-05.sp38">

               <speaker>ANDREJ GRASSELLI:</speaker>

               <p>Kar se tiče vsebine pojasnjevanja stališč. Avstrijska stran</p>
            </sp>
            <sp xml:id="SDT2-OZMO-Redna-141-2000-09-05.sp39">

               <speaker>PREDSEDNIK JELKO KACIN:</speaker>

               <p>Gospod Grasselli lahko nekoliko glasneje, da bi bili glasnejši od svedrov, ki jih
               poslušamo ta hip.</p>
            </sp>
            <sp xml:id="SDT2-OZMO-Redna-141-2000-09-05.sp40">

               <speaker>ANDREJ GRASSELLI:</speaker>

               <p>Seveda z veseljem. Kar se tiče pojasnjevanja stališč. Tukaj gre za pojasnitev
               odločbe ustavnega sodišča, ki je bila sprejeta. Namreč avstrijska stran trdi, da je
               dokazno breme, ki ga imajo avstrijski državljani pri dokazovanju lojalnosti, v
               nasprotju z evropskimi standardi, glede človekovih pravic in seveda s tem se v
               nobenem primeru <stage type="mag"/><stage>(Nadaljevanje)</stage> ni mogoče
               strinjati, da pustimo ob strani politično komponento, o kateri ste tu
               razpravljali.</p>
            </sp>
            <sp xml:id="SDT2-OZMO-Redna-141-2000-09-05.sp41">

               <speaker>PREDSEDNIK JELKO KACIN:</speaker>

               <p>Hvala lepa. Gospod Jelinčič.</p>
            </sp>
            <sp xml:id="SDT2-OZMO-Redna-141-2000-09-05.sp42">

               <speaker>ZMAGO JELINČIČ:</speaker>

               <p>Hvala lepa, gospod predsednik. No, takoj na začetku, kakršnikoli pogovori na nivoju
               ekspertov, pa četudi gre za pojasnjevanje stališč, so enostavno nedopustni. Namreč,
               zavedati se je treba, da se je nacizem rodil v Avstriji in tako, kot so takrat
               Avstrijci počasi prevzemali nacistično ideologijo z vsem žarom, ko so se po
               anschlussu pridružili večnemu rajhu, tako tudi zdaj avstrijska vlada se počasi
               priključuje neonacističnim idejam svobodnjaka Haiderja. To, da je Schuessel imel
               takšno izjavo, kaže na to, da se avstrijska politična srenja počasi nagiba k
               neonacizmu in k tistim ostalinam, ki se jih hoče Evropa iznebiti in ki se jih je
               iznebila z avstrijsko državno pogodbo leta 1955, ko je postavila demokratične temelje
               in protifašistične temelje. Žal so nekateri naši politiki enako hlapčevski do
               neonacistov danes, kot so bili njihovi očetje hlapčevski do nacistov nekdaj. Žalostno
               je to, da prihajajo ideje o dogovoru in dogovarjanju z ministrstva za zunanje zadeve
               in z ministrstva za obrambo. To je nedopustno, iz dveh bistvenih resorjev neke
               države; v bistvu gredo poskusi, da bi se ta država uničila, prečrtala, razvrednotila
               in da bi se v bistvu vse skupaj vrnilo v roke nekim bivšim sodelavcem okupatorjev.
               Zavedati se je treba, da je 22. člen avstrijske državne pogodbe lastnikom odvzetega
               premoženja vrnil denar oziroma dobili so poplačilo škode, če so se prijavili. In ti
               gospodje hočejo zdaj še od Slovenije nazaj, kar so dobili že od Republike Avstrije.
               Verjetno pa kakšni naši gospodje računajo, da bo tudi v njihovo strankarsko blagajno
               kapnil kakšen šiling, zato da se bodo potem mastili kje na kakšnem hlevarskem
               zabavišču v irhovcah pa s federpuši na glavi, pa s kakšnimi nacističnimi cajhni okrog
               vratu.</p>
               <p>Kaj še hoče Avstrija? Avstrija hoče enostavno to, da bi prečrtali, da so bili člani
               kulturbunda, heimadiensta, potem steierische heimatbunda in podobnih organizacij, da
               to enostavno niso bile nacistične organizacije, to so bile menda človekoljubne
               organizacije, ki niso izdajale domoljubov - ne, to je bil otroški vrtec, oni so
               delili čokoladke in podobno! To so bile zločinske organizacije, ki so potem
               avtomatično po letu 1939 bile vpisane v spisek NSDAP, in to bo naš gospod Peterle, ki
               tako ali tako nič ne razume, in ker mislim, da ravno zadnjič je imel POP TV tisto
               oddajo o vetrovih - ne vem, zakaj ga tam zraven niste dali, ker samo tja paše ta
               gospod in nikamor drugam - in ti ljudje bodo zdaj Slovenijo potiskali nekam nazaj, v
               leto niti ne 1945, v leto 1941! Ali to pomeni, da bomo zdaj naslednjič, ko bo Janša,
               ko bodo naši vojaki prisegali, ali bodo zopet prisegali na stadionu, pa z isto
               prisego, kot so <stage type="mag"/><stage>(Nadaljevanje)</stage> Resenerju
               prisegli?! To, kar se dogaja, je izdaja, to je veleizdaja! Če bi se to zgodilo v neki
               evropski državi, naj poskusi nekdo v Franciji kaj takega naresti, ne samo da ni več
               minister, ne samo da njegovega ministrstva ni več, še česa drugega ni več! Naj
               poskuša nekdo nekaj takega v Angliji naresti! Pri nas, seveda, pa seveda hlapčevska
               vlada z v bistvu belogardistično provinienco, edina svetovna država z belogardisti na
               vladi smo! Ja, pa kje živimo, madona santa! In kar kimamo in kar kimamo... Enostavno
               te zadeve je treba zavreči in, konec koncev, najbolje bi bilo, da se proti tem ljudem
               uvede kazenski postopek. To je edina prava rešitev.</p>
               <p>In še na kratko, ti sklepi, ki so pa predlagani, vključno s sklepom oziroma
               predlogom gospoda Gostiše, pa z veseljem podpiram, čeprav mislim, da bi bili lahko
               bolj ostri.</p>
            </sp>
            <sp xml:id="SDT2-OZMO-Redna-141-2000-09-05.sp43">

               <speaker>PREDSEDNIK JELKO KACIN:</speaker>

               <p>Hvala lepa. Kolegice in kolegi, zahvaljujem se vam za vse te številne prispevke, vas
               pa prosim, če lahko svoje intervencije nekoliko zgostite, da bi lahko obravnavali
               potem še nekatere točke dnevnega reda.</p>
               <p>Naslednji je gospod dr. Franc Zagožen, potem gospod Avšič in potem še gospod Juri.
               Prosim.</p>
            </sp>
            <sp xml:id="SDT2-OZMO-Redna-141-2000-09-05.sp44">

               <speaker>DR. FRANC ZAGOŽEN:</speaker>

               <p>Hvala za besedo. Jaz bi dal v premislek tole - zdaj, ali je najbolj ustrezna beseda
               "državno pravna kontinuiteta" ali "nasledstvo"; prej, se mi zdi, da je nekdo to
               postavil kot vprašanje. Sam ne vem odgovora, ampak dejstvo je, da je avstrijski
               kancler postavil vprašanje pravnega nasledstva Slovenije in o tem ravno govorijo
               ugotovitve Bandinterjeve arbitražne komisije, zato še vedno mislim, da bi ta tretji,
               novi tretji odstavek sodil za to ugotovitvijo.</p>
               <p>Rad bi povedal, da to pravno nasledstvo na nek način Avstrija postavlja pod vprašaj
               že od začetka. Glejte, Avstrija ni pristala na to, da bi bila Slovenija pravni
               naslednik avstrijske državne pogodbe z bivšo Jugoslavijo. Tudi ni pristala na to, da
               bi postala pravni naslednik sporazuma med Republiko Avstrijo in Kraljevino Srbov,
               Hrvatov in Slovencev o arhivih <stage>(ne vem natančno, kako se ta sporazum imenuje, ampak
               je iz leta 1923)</stage>. In to arhivsko problematiko so ponudili, da bi se uredila, ampak
               seveda ta ureditev ni pravno ustrezna v kulturnem sporazumu, saj Avstrija odreka
               pravzaprav, da je Slovenija lastnik teh arhivov, ki jih hranijo deloma še vedno v
               Avstriji. In zaradi tega mislim, da je treba poudariti, seveda, da o državno pravni
               kontinuiteti ali nasledstvu ali karkoli <stage type="mag"/><stage>(Nadaljevanje)</stage> je bolj ustrezno ne moremo razpravljati na bilateralni
               ravni, torej, tretji odstavek.</p>
               <p>Glede zakona o denacionalizaciji sem pa tudi že nekajkrat poudaril na tem odboru in
               mislim, da bi bilo treba na to posebej opozoriti. 10. člen zakona o denacionalizaciji
               govori o tem, da kdor je imel možnost ali je dobil odškodnino od druge države, ni
               upravičenec po našem zakonu, torej ne glede na avnojske sklepe. Ampak avnojski sklepi
               so pravzaprav bili razlog za to, da je tudi v avstrijski državni pogodbi v 27. členu
               obveza Avstrije, da povrne to odškodnino. In leta 1955 so bili avstrijski državljani,
               takrat ko je Avstrija to avstrijsko državno pogodbo tudi podpisala, tudi tisti,
               seveda ki niso bili recimo nič krivi in so jih zadeli avnojski sklepi, tudi z
               razlastitvijo in tako naprej. Ta zadeva je bila rešena. Torej, odpiranje tega je
               popolnoma nedopustno. Predvsem bi pa rad opozoril, da ta 10. člen zakona velja, ne
               vem pa, kako se izvaja. Mislim, da je bilo malo izgnancev, ki leta 1955 niso bili
               avstrijski državljani. Ne vem, kako je tu, za naše potrebe bi bila morda potrebna
               pravna analiza tega, ampak 10. člen ni bil naključno vnešen v zakon o
               denacionalizaciji, ampak prav zaradi teh obvez, ki so jih prave agresorke po vojni
               sprejele in so bile pravzaprav del teh... /?-nerazumljivo/ pogodb.</p>
            </sp>
            <sp xml:id="SDT2-OZMO-Redna-141-2000-09-05.sp45">

               <speaker>PREDSEDNIK JELKO KACIN:</speaker>

               <p>Hvala lepa. Gospod Avšič.</p>
            </sp>
            <sp xml:id="SDT2-OZMO-Redna-141-2000-09-05.sp46">

               <speaker>JOŽE AVŠIČ:</speaker>

               <p>Mislim, da je razprava še vedno o sklepu ali pa sklepih, ki naj bi jih danes tu
               sprejeli, s katerimi se, tako kot moji številni predhodniki, v celoti strinjam.
               Vendar pa se mi vseeno zdi vprašljiv zadnji odstavek tega sklepa, kjer govori, da naj
               tako stališče zastopa minister za zunanje zadeve Lojze Peterle. Vse razprave kolegov,
               ki so razpravljali do sedaj, so razpravljali na tak način, <stage type="mag"/><stage>(Nadaljevanje)</stage> ki vzbuja prepričanje, da gospod Peterle kljub
               našemu sklepu tega stališča ne bo, vsaj ne na tak način, kot mi želimo, uveljavljal
               naprej. No, tudi njegovo dosedanje delo kot zunanjega ministra tudi v prvem mandatu,
               ki ga je imel, to na nek način dokazuje. Zato je moj predlog pravzaprav, da to ime
               izpustimo iz zadnjega odstavka tega sklepa, da pa namesto tega sprejmemo sklep ali pa
               pobudo ministru Lojzetu Peterletu, dazaradi vse neumnosti, ki jih je opravil v
               zadnjem času, razmisli, in to ne prav dolgo, o odstopu s tega položaja. Mislim, da bi
               bilo to ta hip, glede na to, kolikor imamo še mandata, in nobene druge poti ni, tudi
               edino pametno, da bi storil. Hvala lepa.</p>
            </sp>
            <sp xml:id="SDT2-OZMO-Redna-141-2000-09-05.sp47">

               <speaker>PREDSEDNIK JELKO KACIN:</speaker>

               <p>Hvala lepa. Spoštovani kolega, želeli smo izoblikovati sklepe, ki smo jih pred tem
               usklajevali tudi na nivoju poslanskih skupin. Zdi se mi nerealno pričakovati, da bi
               se gospod minister takemu apelu odzval. Zato se mi zdi tudi nepotrebno izgubljanje
               energije, če bi se stvari lotili na tak način. Tisto, kar bi rad poudaril, je moje
               osebno zadovoljstvo, da smo na odboru za mednarodne odnose, kadarkoli je šlo za
               pomembna vprašanja, dosegli maksimalno sozvočje, in tudi današnje razprave in vsi
               prispevki so šli v to smer, da bi dosegli kolikor se le da velik konsenz, morda tudi
               soglasje pri glasovanju o teh sklepih. Mislim, da je samo po sebi umevno, da so
               sklepi odbora za mednarodne odnose zavezujoči za vlado in zunanje ministrstvo, ne
               glede na to, kdo opravlja to funkcijo oziroma te funkcije. Zato se mi zdi nepotrebno,
               da bi gospoda Peterleta zdaj izpuščali. Ne nazadnje, na samem začetku seje je bil
               pozvan, da bi bil tukaj in da bi slišal to, česar morda ne ve ali noče vedeti. Ampak
               to bolj govori o njem in o njegovi sposobnosti opravljati to funkcijo kot pa o
               stališču odbora za mednarodne odnose. Odbor za mednarodne odnose se mora ne glede na
               to, kdo zaseda funkcijo, konstruktivno odzivati na izzive v mednarodnih odnosih. In
               ta trenutekje tisti trenutek, ko si odbor za mednarodne odnose ne more privoščiti
               rezerviranega stališča.</p>
               <p>Zato, kolega Avšič, osebno težko sprejmem tvojo pobudo, da se ime gospoda zunanjega
               ministra izpusti; tudi on, pa četudi se ne strinja z nami, je dolžan v interesu te
               države opravljati funkcijo, ker je zanjo plačan - to je plačana naloga in mora jo
               izvršiti; ali bo pri tem to delo odločno in v celoti uveljavil, kot mi od njega
               zahtevamo, je pa pač posledica njegove sposobnosti in političnih zadreg, ki jih ima.
               Ampak ceno za to bo lahko plačal 15. oktobra, ko bodo vsi volilci imeli možnost
               glasovati. O tem, kaj si o njegovem delu mislimo na odboru za mednarodne odnose, pa
               mislim, da ne za nas tukaj, ne za predstavnike medijev in našo javnost ni nobenega
               dvoma. Zato, kolega Avšič, bi te prosil, če ta svoj predlog umakneš, da bi se lahko
               lotili oblikovanja končnega besedila sklepa. Prosim.</p>
            </sp>
            <sp xml:id="SDT2-OZMO-Redna-141-2000-09-05.sp48">

               <speaker>JOŽE AVŠIČ:</speaker>

               <p>Torej, zunanji minister je, že ko se je začel ta problem pojavljati, reagiral tako
               medlo oziroma kot da ne gre za resen problem Slovenije, kot da je to nekdo rekel, ki
               sicer <stage type="mag"/><stage>(Nadaljevanje)</stage> predstavlja vladajočo
               koalicijo v Avstriji, ampak to ni nič posebnega, ker to ni vladno stališče. V zelo
               kratkem času problem narašča, in mene resno skrbi, zelo resno skrbi, da je prevelik
               riziko za Slovenijo, da bo ta zunanji minister to nalogo opravljal v dobro Sloveniji.
               Se pa zavedam, seveda, da smo pred volitvami, da ni nobene prave poti, da bi v skladu
               z zakonodajo ta problem razrešili, zato umikam svoj predlog, ampak upam pa, da ga bo
               slišal. Hvala.</p>
            </sp>
            <sp xml:id="SDT2-OZMO-Redna-141-2000-09-05.sp49">

               <speaker>PREDSEDNIK JELKO KACIN:</speaker>

               <p>Hvala lepa. Potem pa v skladu z njegovim pričakovanjem prosim medije, da o tem
               poročajo tudi javnosti, da bo to morda prišlo do gospoda Alojza Peterleta.</p>
               <p>Gospod Juri in gospod Battelli, repliki, prosim. Potem pa pričakujem zaključek
               razprave in glasovanje o predlaganem sklepu.</p>
            </sp>
            <sp xml:id="SDT2-OZMO-Redna-141-2000-09-05.sp50">

               <speaker>AURELIO JURI:</speaker>

               <p>Vsebinsko se pridružujem Avšiču v tistem delu, ko poziva ministra, da odstopi, da ne
               bi nastajala nadaljnja škoda, pa vendarle je prav, predsednik, da ostanemo pri
               tekstu, pri besedilu sklepov, ki doživlja čim večjo podporo. Zato zadnjo verzijo, ki
               si jo prej prebral, prečiščeno, dopolnjeno, seveda bi prosil, da jo daš na
               glasovanje.</p>
               <p>Ker pa bo tudi današnja razprava tudi sporočilo, ne samo ministru, vladi, premierju
               in javnosti, bo tudi sporočilo Avstriji, bi morali v nekem stavku, pri čemer mislim,
               da bi se lahko vsi uskladili, vendarle ugotoviti, da je Slovenija in naš odbor
               zainteresiran za dobrososedske odnose, za nadaljevanje dialoga z Avstrijo o vseh
               tistih stvareh, ki sodijo v medsebojni razvoj, in v interesu tega dialoga, tega
               sodelovanja je nujno, da takoj zapremo vrata kakršnemukoli pogajanju o zadevah, ki so
               že rešene, absolvirane in zaključene. Hvala.</p>
            </sp>
            <sp xml:id="SDT2-OZMO-Redna-141-2000-09-05.sp51">

               <speaker>PREDSEDNIK JELKO KACIN:</speaker>

               <p>Hvala lepa. Boš formuliral svoj predlog sklepa? Še gospod Battelli.</p>
            </sp>
            <sp xml:id="SDT2-OZMO-Redna-141-2000-09-05.sp52">

               <speaker>ROBERTO BATTELLI:</speaker>

               <p>Hvala lepa, predsednik. Samo v premislek, glede na to, da tudi kakšen drug minister
               daje slutiti, da bi bil pripravljen o določenih zadevah se pogovarjati, da bi bilo
               koristno zahtevati od vlade, da taka stališča odločno in v celoti - torej, ta "v
               celoti" bi se nanašal na celoto stališč kot tudi na celoto vlade - uveljavi pri
               svojem delu.</p>
            </sp>
            <sp xml:id="SDT2-OZMO-Redna-141-2000-09-05.sp53">

               <speaker>PREDSEDNIK JELKO KACIN:</speaker>

               <p>Hvala lepa. Spoštovane kolegice in kolegi, ob upoštevanju vsega, kar je bilo do sedaj
               povedano, lahko zdaj glasujemo o treh sklepih:</p>
               <p>Prvi sklep ste dobili v pismeni obliki in smo ga dopolnjevali.</p>
               <p>Drugi predlog sklepa je bil predstavljen s strani gospoda Ferija Horvata.</p>
               <p>Tretji predlog sklepa s pripravljenostjo in poudarjanjem volje in potrebe za
               sodelovanje z Republiko Avstrijo pripravlja kolega Juri.</p>
               <p>Prosim vas, da v takem zaporedju tudi odločamo. <stage type="mag"/><stage>(Nadaljevanje)</stage> Če bi želel upoštevati vse to, kar je bilo do zdaj
               povedano v zvezi s prvim sklepom, bom sedaj poskušal izoblikovati končno verzijo, ki
               jo zdaj tudi berem:</p>
               <p>"Odbor za mednarodne odnose poudarja, da so sklepi Antifašističnega sveta narodne
               osvoboditve Jugoslavije <stage>(AVNOJ)</stage> državno pravni temelj povojne Jugoslavije in
               federativnega položaja Slovenije v njej ter tako kot avstrijska državna pogodba del
               zavezniške ureditve povojne Evrope.</p>
               <p>Odbor poudarja pomen ugotovitve Badinterjeve arbitražne komisije, da je državno
               pravno nasledstvo Slovenije mednarodno nesporno.</p>
               <p>Omenjeni sklepi in ugotovitve v nobenem primeru ne morejo biti predmet bilateralnih
               pogovorov z Republiko Avstrijo.</p>
               <p>Odbor zahteva, da vlada in minister za zunanje zadeve Lojze Peterle tako stališče
               odločno in v celoti uveljavita pri svojem delu."</p>
               <p>Ali lahko o tako predlaganem sklepu glasujemo? Prosim.</p>
            </sp>
            <sp xml:id="SDT2-OZMO-Redna-141-2000-09-05.sp54">

               <speaker>ZMAGO JELINČIČ:</speaker>

               <p>Gospod predsednik, mislim, da je bolj smiselno, da piše "državno pravna kontinuiteta
               Slovenije" kot pa "državno pravno nasledstvo Slovenije". Nasledstvo je nižji nivo,
               kot je kontinuiteta, in sodim, da je bolj smiselno, da tu navajamo kontinuiteto.</p>
            </sp>
            <sp xml:id="SDT2-OZMO-Redna-141-2000-09-05.sp55">

               <speaker>PREDSEDNIK JELKO KACIN:</speaker>

               <p>Problem je v tem, kolega Jelinčič, da kar zadeva drugo, povojno Jugoslavijo, ni
               kontinuitete, pač pa je diskontinuiteta, kajti prejšnja država se ne nadaljuje,
               prejšnja država je razpadla, zato je pet enakopravnih naslednic prejšnje, pokojne
               Jugoslavije. To je naše načelno stališče, zato se mi zdi, da je taka dikcija
               primerna. Prosim.</p>
            </sp>
            <sp xml:id="SDT2-OZMO-Redna-141-2000-09-05.sp56">

               <speaker>ZMAGO JELINČIČ:</speaker>

               <p>Predsednik, Slovenija je bila že v okviru prejšnje ustave, mislim da iz leta 1974,
               pravzaprav država, in mislim, da je smiselno, da to kontinuiteto nadaljuje, ne pa da
               tudi tisto prekinjamo.</p>
            </sp>
            <sp xml:id="SDT2-OZMO-Redna-141-2000-09-05.sp57">

               <speaker>PREDSEDNIK JELKO KACIN:</speaker>

               <p>Ja, zdaj imamo vsebinsko razpravo, potem ko smo se že poenotili, da bomo o sklepu
               glasovali. Prosim.</p>
            </sp>
            <sp xml:id="SDT2-OZMO-Redna-141-2000-09-05.sp58">

               <speaker>ZMAGO JELINČIČ:</speaker>

               <p>Saj lahko glasujemo...</p>
            </sp>
            <sp xml:id="SDT2-OZMO-Redna-141-2000-09-05.sp59">

               <speaker>DARJA LAVTIŽAR-BEBLER:</speaker>

               <p>Samo o tem bi, kontinuiteta ali pa nasledstvo. Mislim, da je bolj točno rečeno
               nasledstvo, in poleg tega je tudi Badinterjeva komisija odločila, da so te države, ki
               so nastale iz bivših republik bivše Jugoslavije, pravne naslednice in enakopravne
               naslednice te bivše Jugoslavije. Tako da se mi zdi, da je nasledstvo veliko bolj
               primeren izraz, ker se tudi strinjam s tisto tvojo pripombo glede kontinuitete, da je
               tu malo sporno to vleči.</p>
               <p>Sicer je pa jasno, še to bi rekla, da tudi tisti, ki zdaj govorijo, da ima Slovenija
               temelj na tej temeljni ustavni listini, da je treba povedati, da tudi ta temeljna
               ustavna listina v dveh primerih se sklicuje tudi na prejšnjo Jugoslavijo, in še
               posebej potem seveda ustavni zakon za izvedbo te temeljne ustavne listine. Tako da
               smo mi že takrat pravzaprav priznali, da smo nasledniki in da svoj temelj pravzaprav
               jemljemo <stage type="mag"/><stage>(Nadaljevanje)</stage> že od nekod drugod,
               kajti za nazaj se nismo hoteli odreči temu temelju državnosti, ki smo ga vendarle
               imeli tudi v bivši SFRJ.</p>
            </sp>
            <sp xml:id="SDT2-OZMO-Redna-141-2000-09-05.sp60">

               <speaker>PREDSEDNIK JELKO KACIN:</speaker>

               <p>Ja, seveda, saj, še enkrat želim poudariti: naša osamosvojitev je bila mednarodno
               pravno čista kot solza, zato ker smo svojo suverenost iz prejšnje države odnesli,
               tako kot tudi vse druge naslednice prejšnje države, ki je razpadla. Zato se osebno
               nagibam k dikciji nasledstvo, ker smo s tem našo osamosvojitev pravzaprav tudi
               začeli.</p>
               <p>Besedo ima gospod Grasselli, potem pa gospod Jelinčič.</p>
            </sp>
            <sp xml:id="SDT2-OZMO-Redna-141-2000-09-05.sp61">

               <speaker>ANDREJ GRASSELLI:</speaker>

               <p>Mednarodno pravno je Slovenija vseskozi postavljala vprašanje nasledstva, in sicer
               enakopravnega nasledstva; tu ni bilo govora o kontinuiteti Jugoslavije.</p>
            </sp>
            <sp xml:id="SDT2-OZMO-Redna-141-2000-09-05.sp62">

               <speaker>PREDSEDNIK JELKO KACIN:</speaker>

               <p>Gospod Jelinčič.</p>
            </sp>
            <sp xml:id="SDT2-OZMO-Redna-141-2000-09-05.sp63">

               <speaker>ZMAGO JELINČIČ:</speaker>

               <p>Hvala lepa, gospod predsednik. Sami ste omenili, da smo vse že odnesli iz prejšnje
               države; in če smo nekaj odnesli iz prejšnje države, pomeni, da gre za kontinuiteto,
               da gre za aplikacijo prejšnjih zadev v nadaljevanje. Mislim, da če bomo tu navajali
               nasledstvo, nam bo čez čas to škodovalo v drugih pozicijah v mednarodni politiki.
           </p>
            </sp>
            <sp xml:id="SDT2-OZMO-Redna-141-2000-09-05.sp64">

               <speaker>PREDSEDNIK JELKO KACIN:</speaker>

               <p>Ne, gospa Beblerjeva me opozarja, da nismo vsega odnesli - nismo odnesli arhivov,
               nismo odnesli orožja in oborožitve jugoslovanske ljudske armade, nismo odnesli in
               prevzeli diplomatske mreže in infrastrukture, ki obstaja v tujini, o vsem tem se še
               pogovarjamo, res pa je, da bi mi radi te stvari prevzeli.</p>
               <p>Prosil bi vas, če lahko zaključimo ta del razprave. Vsak od vas, ki misli, da sklepi
               niso korektno formulirani, ima tudi možnost, da se zoper njih negativno opredeli, jim
               nasprotuje. Vendar ocenjujem, da smo se dovolj globoko in celovito uskladili, da bi
               lahko o tako izoblikovanih sklepih tudi glasovali.</p>
               <p>Predlagam, da o sklepu glasujemo.</p>
               <p>Kdo je za? <stage>(Soglasno.)</stage></p>
               <p>Ker ni vzdržanih, je glasovanje soglasno zaključeno; sklep je izglasovan.</p>
               <p>Predlagam glasovanje o drugem sklepu, ki ga bom predhodno predstavil, kolega Ferija
               Horvata pa prosim, da me dopolni, v kolikor njegovih predlogov nisem dovolj celovito
               povzel:</p>
               <p>"Odbor za mednarodne odnose poziva predsednike političnih strank, da
               zunanjepolitičnih tem ne zlorabljajo za volilne potrebe na škodo interesov Republike
               Slovenije."</p>
               <p>Gospod Feri Horvat, prosim.</p>
            </sp>
            <sp xml:id="SDT2-OZMO-Redna-141-2000-09-05.sp65">

               <speaker>FRANC (FERI) HORVAT:</speaker>

               <p>Repliciram kolegu Jelinčiču. Ne vem, mogoče me ni poslušal, ko sem razpravljal.</p>
               <p>Ne rečem, da bo ta zadevo rešil, nisem tak idealist, vendar če se bo koordinacija
               sestala, in se bo sestala, kot pravi kolega Pahor, v četrtek zvečer na to temo
               poenotenja oziroma da se ne bi <stage type="mag"/>
               <stage>(Nadaljevanje)</stage> dogajalo to, kar se dogaja, potem mislim, da ima tak poziv smisel.
           </p>
            </sp>
            <sp xml:id="SDT2-OZMO-Redna-141-2000-09-05.sp66">

               <speaker>PREDSEDNIK JELKO KACIN:</speaker>

               <p>Jaz predlagam, da o predlaganem sklepu, ki sem ga povzel v taki formulaciji in ki ga
               kolega Feri Horvat osvaja, glasujemo. Gospod Jelinčič.</p>
            </sp>
            <sp xml:id="SDT2-OZMO-Redna-141-2000-09-05.sp67">

               <speaker>ZMAGO JELINČIČ:</speaker>

               <p>Ja, jaz bi obrazložil glas. Namreč jaz sem zdajle izvedel, da bo neka koordinacija,
               jaz, čeprav sem predsednik stranke in šef poslanske skupine meni nihče ni sporočil,
               da bo v četrtek zvečer kakršnakoli koordinacija, o kateri gospod Pahor govori, da je
               že dogovorjena. To je za mene novost in mislim, da ta sklep je zgolj lepotnega
               značaja, ki pa nima nobene bistvene teže. Kajti predvolilni čas je pač predvolilni
               čas. In tisti, ki ne bomo zlorabljali mednarodne politike v škodo Slovenije, je pač
               ne bomo, dvomim pa, da bo to kaj pomenilo gospodu Peterletu, pa gospodu Janši, da ne
               bi še naprej gonila svojo proavstrijsko ali pa proneonacistično usmeritev.</p>
            </sp>
            <sp xml:id="SDT2-OZMO-Redna-141-2000-09-05.sp68">

               <speaker>PREDSEDNIK JELKO KACIN:</speaker>

               <p>Slišali smo vas glas gospod Jelinčič, zato predlagam, da zdaj o sklepu, predlaganem
               sklepu glasujemo.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Sklep je izglasovan.</p>
               <p>In imamo še predlog tretjega sklepa, ki ga predlaga kolega Juri. Naravnan pa je na
               izrekanje pripravljenosti za sodelovanje z Republiko Avstrijo. Zadnji. Odbor meni, da
               je le ob upoštevanju teh sklepov, možno pričakovati nadaljnji napredek odnosov med
               državama v duhu načel dobrega sosedstva, sožitja in partnerstva. Prav. Odbor meni, da
               je le ob upoštevanju teh sklepov, možno pričakovati nadaljnji napredek odnosov med
               državama v duhu načel dobrega sosedstva, sožitja in partnerstva. Gospod Gostiša.</p>
            </sp>
            <sp xml:id="SDT2-OZMO-Redna-141-2000-09-05.sp69">

               <speaker>LEON GOSTIŠA:</speaker>

               <p>Ja zdaj ne vem kam, na katero mesto pride zdaj ta besedilo. Ker na nek način se
               večkrat govori o sklepih, zdaj ne vem, ali s tem predlagatelj misli avnojske sklepe
               ali sklepe, ki jih je ta odbor sprejel. In mislim, da je, lahko pride do nekega
               nerazumevanja.</p>
            </sp>
            <sp xml:id="SDT2-OZMO-Redna-141-2000-09-05.sp70">

               <speaker>PREDSEDNIK JELKO KACIN:</speaker>

               <p>Dobro. Ampak to redakcijski popravek. Vsebina je primerna, nihče ne nasprotuje, lahko
               dam na glasovanje. <stage type="mag"/><stage>(Nadaljevanje)</stage> Ja
               prosim.</p>
            </sp>
            <sp xml:id="SDT2-OZMO-Redna-141-2000-09-05.sp71">

               <speaker>DR. FRANC ZAGOŽEN:</speaker>

               <p>Jaz ne vem, ampak morda se da ista stvar povedati bolj diplomatsko. Odbor meni, da
               je v interesu obeh držav Republike Slovenije in Republike Avstrije, da gradita dobre
               medsebojne odnose na podlagi partnerstva in spoštovanja. Tako. Ne vem, nekako v tem
               smislu. Da ne bi v diplomatskem jeziku izzvenelo tako, če ne sprejmete teh naših
               stališč, bomo pa zelo sovražni do vas, ali kaj takega. Saj upam, da me razumete. Gre
               za isto stvar, samo povedano malo drugače.</p>
            </sp>
            <sp xml:id="SDT2-OZMO-Redna-141-2000-09-05.sp72">

               <speaker>AURELIO JURI:</speaker>

               <p>Se strinjam no s takimi sporočili. Zagotovo pa govorimo seveda, ni moč pričakovati
               nadaljnjega napredka odnosov, ampak mislim s temi popravki bi bilo morda bolj
               primerno.</p>
            </sp>
            <sp xml:id="SDT2-OZMO-Redna-141-2000-09-05.sp73">

               <speaker>PREDSEDNIK JELKO KACIN:</speaker>

               <p>Poskušam, vi pa ocenjujte. Odbor meni, da je v obojestranskem interesu Republike
               Slovenije in Republike Avstrije zagotoviti napredek odnosov dobrega sosedstva,
               sožitja in partnerstva. Odbor meni, da je v obojestranskem interesu Republike
               Slovenije in Republike Avstrije zagotoviti, da zagotovita napredek v razvoju odnosov
               v duhu dobrega sosedstva, sožitja in partnerstva. Lahko tako. Prosim.</p>
            </sp>
            <sp xml:id="SDT2-OZMO-Redna-141-2000-09-05.sp74">

               <speaker>ZMAGO JELINČIČ:</speaker>

               <p>Hvala lepa.</p>
            </sp>
            <sp xml:id="SDT2-OZMO-Redna-141-2000-09-05.sp75">

               <speaker>PREDSEDNIK JELKO KACIN:</speaker>

               <p>Ste poslušal, ali še enkrat preberem.</p>
            </sp>
            <sp xml:id="SDT2-OZMO-Redna-141-2000-09-05.sp76">

               <speaker>ZMAGO JELINČIČ:</speaker>

               <p>Ja sem poslušal gospod predsednik. Namreč s tem smo izgubili osnovno, osnovni ton
               tistega, kar je gospod Juri od začetka povedal. Tisti začetni sklep je bil eksakten
               in točen in je povedal, da mi stojimo na teh stališčih in od njih ne odstopamo. Zdaj
               se je pa ta sklep nekako spremenil in je prišel v eno tako benovolentno željo, da bi
               bilo vse lepo, če bi bilo "fajn", pa da se bomo lepo zmenili. V bistvu je pa
               evidentno, da Avstrija ne stoji na takem stališču in da Avstrija enostavno posega po
               slovenskem ozemlju, pravzaprav. In zato jaz predlagam, da sprejmemo tisti začetni
               sklep, ki jasno kaže intenco, tudi teh sprejetih sklepov. Če pa to sprejmemo v taki
               obliki, potem je pa vse skupaj kakor je prej kolegica Beblerjeva rekla, Srbi pravijo
               luk i voda.<stage type="mag"/>
               </p>
            </sp>
            <sp xml:id="SDT2-OZMO-Redna-141-2000-09-05.sp77">

               <speaker>PREDSEDNIK JELKO KACIN:</speaker>

               <p>Gospod Zagožen.</p>
            </sp>
            <sp xml:id="SDT2-OZMO-Redna-141-2000-09-05.sp78">

               <speaker>DR. FRANC ZAGOŽEN:</speaker>

               <p>Torej, mislim, da bi to - recimo, zdaj imamo tam že štiri odstavke - da bi kot peti
               odstavek bil to sporočilo Avstriji, da vztrajamo na tistih prvih treh odstavkih, ker
               povemo naša stališča, in potem tudi povemo, da je pa v obojestranskem interesu, torej
               tudi v našem interesu, da gradimo odnose na drugih temeljih, to je na temeljih
               sožitja, partnerstva in sodelovanja, ne pa izsiljevanja in nepriznavanja...</p>
            </sp>
            <sp xml:id="SDT2-OZMO-Redna-141-2000-09-05.sp79">

               <speaker>PREDSEDNIK JELKO KACIN:</speaker>

               <p>Torej, kolega Zagožen, če pravilno razumem vaš predlog, predlagate, da se prvi, že
               izglasovani sklep dopolni še s tem dodatkom...</p>
            </sp>
            <sp xml:id="SDT2-OZMO-Redna-141-2000-09-05.sp80">

               <speaker>DR. FRANC ZAGOŽEN:</speaker>

               <p>Tako, tako, ja.</p>
            </sp>
            <sp xml:id="SDT2-OZMO-Redna-141-2000-09-05.sp81">

               <speaker>PREDSEDNIK JELKO KACIN:</speaker>

               <p>Za zaključek istega sklepa bi se potem dodalo besedilo, ki bi se glasilo:</p>
               <p>"Odbor za mednarodne odnose meni, da je v obojestranskem interesu Republike
               Slovenije in Republike Avstrije, da zagotovita napredek v razvoju odnosov v duhu
               dobrega sosedstva, sožitja in partnerstva."</p>
               <p>Gospod Jelinčič, prosim.</p>
            </sp>
            <sp xml:id="SDT2-OZMO-Redna-141-2000-09-05.sp82">

               <speaker>ZMAGO JELINČIČ:</speaker>

               <p>Hvala lepa. Mislim, da moramo napisati, da vztrajamo na zgornjih štirih sklepih, ker
               drugače vse skupaj z zadnjim odstavkom razvodenimo. Konec koncev je prišlo do grobega
               napada avstrijske politike na predsednika države, mi bi pa zdaj tole kar nekako obšli
               in bi se delali lepe, pa "saj je res, da ste nekaj rekli, ampak mi bi se še zmeraj z
               vami lušno imeli". Mislim, da to nima nobene teže in to je pravzaprav hlapčevanje,
               zaradi tega, ker se bojimo jasno povedati, da vztrajamo na teh zahtevah.</p>
            </sp>
            <sp xml:id="SDT2-OZMO-Redna-141-2000-09-05.sp83">

               <speaker>PREDSEDNIK JELKO KACIN:</speaker>

               <p>Kolega Jelinčič, v besedilu, ki smo ga sprejeli, je nedvoumno in trdo zapisano, da
               odbor zahteva, da vlada in minister za zunanje zadeve Lojze Peterle tako stališče
               odločno in v celoti uveljavita pri svojem delu. To je zahteva z naše strani in
               mislim, da je ta vaš namen vsebovan v tej dikciji.</p>
            </sp>
            <sp xml:id="SDT2-OZMO-Redna-141-2000-09-05.sp84">

               <speaker>ZMAGO JELINČIČ:</speaker>

               <p>Ja, zahteva do Peterleta, vendar pa mi na ta način enostavno puščamo odprte roke vsej
               avstrijski politiki, da še naprej izvaja svojo gonjo, in jaz nisem za to. Treba je
               tudi Avstrijcem povedati, da mi ne pristajamo na tako neonacistično gonjo, kot jo
               Avstrija "fura".</p>
            </sp>
            <sp xml:id="SDT2-OZMO-Redna-141-2000-09-05.sp85">

               <speaker>PREDSEDNIK JELKO KACIN:</speaker>

               <p>Kolega Peterle, razumel sem, kaj ste povedali... Se opravičujem!</p>
            </sp>
            <sp xml:id="SDT2-OZMO-Redna-141-2000-09-05.sp86">

               <speaker>ZMAGO JELINČIČ:</speaker>

               <p>Gospod predsednik, za pozicijo hvala, za priimek sem pa zelo zameril. /Smeh./</p>
            </sp>
            <sp xml:id="SDT2-OZMO-Redna-141-2000-09-05.sp87">

               <speaker>PREDSEDNIK JELKO KACIN:</speaker>

               <p>Se opravičujem! Mislim, da nimate prav, zato bom dal tako izoblikovano besedilo
               dopolnila prvega sklepa na glasovanje. V kolikor mislite, da je premalo trd do
               Avstrije, mu lahko tudi nasprotujete.</p>
               <p>Kdo je za predlagani sklep? <stage>(Večina.)</stage> Je kdo proti? <stage>(1 član.)</stage></p>
               <p>Dopolnitev sklepa je izglasovana.</p>
               <p>Sprašujem, ali želite pri točki poslanske pobude in vprašanja načeti še kako temo?</p>
               <p>Če ne, izkoriščam to priložnost, ker je tudi že pozna ura, da vas prosim za dve
               stvari:</p>
               <p>Najprej, rad bi vas seznanil, da sem se v dogovoru z glavnim pogajalcem dr. Janezom
               Potočnikom dogovoril, da bo v primeru potrebe odbor za mednarodne odnose nadaljeval s
               svojim delom tudi po 15. septembru. V kolikor bi zaradi dopolnjevanja pogajalskih
               izhodišč ali pa njihovih sprememb bilo potrebno, <stage type="mag"/><stage>(Nadaljevanje)</stage> da se do takih sprememb opredelimo, bi vas prosil za
               sodelovanje in za udeležbo na seji odbora za mednarodne odnose. Ker gre za zelo
               pomembno vprašanje, ne želim, da bi o tem odločali na korespondenčni seji. Vas pa bom
               v vsakem primeru poskušal povabiti na sejo v skladu s poslovniškimi roki, tako da
               boste tudi svoje predvolilne obveznosti lahko uskladili in omogočili, da Republika
               Slovenija v pogajanjih ne zaostaja v primerjavi z drugimi kandidatkami, ki v tem času
               nimajo predvolilnih aktivnosti.</p>
               <p>In drugič, glede na to, da je ostalo kar nekaj točk dnevnega reda, vas sprašujem za
               dve alternativi: ali skličemo nadaljevanje seje, brž ko je mogoče, ali pa te točke
               dnevnega reda damo na korespondenčno sejo - sprašujem vas za mnenje. Še kdo od
               poslancev?</p>
            </sp>
            <sp xml:id="SDT2-OZMO-Redna-141-2000-09-05.sp88">

               <speaker>FRANC (FERI) HORVAT:</speaker>

               <p>Na korespondenčno sejo, pa še en predlog imam pri tistem prvem. Strinjam se, če bo
               nujno, da se tudi dobimo, vendar če bo pa kaj takega, kar pa ni problematično in se
               ni nujno dobiti, pa zakaj ne bi tudi, da ne bi izključevali tudi korespondenčne seje
               oziroma obravnave določenih točk korespondenčno. Tako da to sam oceniš, ali je
               potrebno eno ali drugo - če tak sklep sprejmemo o tem.</p>
            </sp>
            <sp xml:id="SDT2-OZMO-Redna-141-2000-09-05.sp89">

               <speaker>PREDSEDNIK JELKO KACIN:</speaker>

               <p>V redu, kolega Horvat. Prosim za nek konsenz. Želel sem se posvetovati z vami.
               Presodil bom, ali je nujno potreben sklic ali pa to lahko delamo korespondenčno. Še
               gospod Grasselli je prosil za besedo.</p>
            </sp>
            <sp xml:id="SDT2-OZMO-Redna-141-2000-09-05.sp90">

               <speaker>ANDREJ GRASSELLI:</speaker>

               <p>Želel sem samo glede 6. točke - tu je v zakonu o ratifikaciji pomotoma izpadel en
               člen, tako da v primeru, če bo to korespondenčna seja, bo ministrstvo predložilo
               amandma, in prosim, da na korespondenčni seji potem obravnavate s tem amandmajem. Ne
               gre za ničesar problematičnega, samo za to, da določimo organe, ki bodo skrbeli za
               izvajanje sporazuma.</p>
            </sp>
            <sp xml:id="SDT2-OZMO-Redna-141-2000-09-05.sp91">

               <speaker>PREDSEDNIK JELKO KACIN:</speaker>

               <p>Hvala lepa. S tem tudi zaključujem današnjo sejo in se vam iskreno zahvaljujem za
               konstruktivnost in kooperativnost.</p>
               <stage>(Seja je bila končana 5. septembra 2000 ob 13.58 uri.)</stage>
            </sp>
         </div>
      </body>
   </text>
</TEI>

<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-OZMO-Redna-036-1997-12-10">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za mednarodne odnose</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">15210038BFBC4802C12565610044479A</idno>
               <idno type="custom" subtype="day">873E3B8598524D25C1256569004B97CE</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=873E3B8598524D25C1256569004B97CE</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-OZMO-Redna-036-1997-12-10.OZMO" n="036">
               <name>Redna</name>
               <date when="1997-12-10"/>
            </setting>
         </settingDesc>
         <particDesc>
            <listOrg>
               <org xml:id="SDT2-OZMO-Redna-036-1997-12-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-OZMO-Redna-036-1997-12-10.OZMO">
                        <orgName key="OZMO">Odbor za mednarodne odnose</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA MEDNARODNE ODNOSE</stage>
            <stage type="session">36. seja</stage>
            <stage type="date">(10. december 1997)</stage>
            <stage type="chairman">Sejo je vodil Jelko Kacin, predsednik odbora.</stage>
            <stage type="time">Seja se je pričela ob 9.10 uri.</stage>


            <sp xml:id="SDT2-OZMO-Redna-036-1997-12-10.sp1">

               <speaker>PREDSEDNIK JELKO KACIN:</speaker>

               <p>Po večkratnem odlašanju in prestavljanju začenjamo 36. sejo Odbora državnega zbora
               Republike Slovenije za mednarodne odnose z dnevnim redom, ki ste ga dobili za prvotni
               sklic. Zaradi načina dela državnega zbora in dela predsednika državnega zbora, naj
               med zasedanjem delovna telesa ne delajo, sem bil prisiljen prestaviti sklic 36. seje,
               ampak žal tudi danes niso izpolnjeni pogoji, da bi sejo končali, zato vas prosim za
               nekaj stvari.</p>
               <p>Prvič za, kolikor se le da, ekspeditivno obravnavo točk dnevnega reda, da bi pred
               zasedanjem državnega zbora opravili čim več točk. Drugič, da v petek ob 8.30, ko je
               sicer predvidena seja na temo "Vzpostavitev odnosov z Jugoslavijo" nadaljujemo z
               današnjim dnevnim redom in s tem to sejo tudi zaključimo in izpolnimo pogoje za
               ratifikacije na eni od naslednjih sej državnega zbora. In tretjič, prosim oba
               podpredsednika državnega zbora, ki sta tudi člana odbora za mednarodne odnose, da na
               seji kolegija vendarle sprejmete odločitev, ki bo omogočila normalno delo delovnih
               teles. V kolikor bomo z delom nadaljevali prihodnji teden, jaz vendar predlagam, da
               državni zbor ne začne delati pred 12.00 uro, tako da lahko vsaj katero od delovnih
               teles opravi svoje naloge. Če temu ni tako, pač ne vem, čemu služijo delovna telesa.
               Mi smo na področju mednarodnih odnosov v zaostanku, vsekakor pa želimo, da bi
               razprava o vzpostavitvi diplomatskih odnosov z Jugoslavijo in gospodarskem
               sodelovanju z Jugoslavijo bila opravljena pred novim letom in ne vidim druge
               možnosti, kot da to opravimo prihodnji teden.</p>
               <p>Ker smo sklepčni, sprašujem kolegico in kolege, ali je kakšno vprašanje v zvezi s
               predlaganim dnevnim redom? <stage>(Ni.)</stage> Ugotavljam, da je dnevni red sprejet.</p>
               <p>Prehajam na <title>1. TOČKO DNEVNEGA REDA - POTRDITEV ZAPISNIKOV 18., 19., 25., 26.,
                  27., 32., 33. IN 35. SEJE ODBORA ZA MEDNARODNE ODNOSE.</title> Osnutki zapisnikov so
               na vpogled v okolju Lotos Nowts. Rad bi posebej poudaril, da ne glede na to, da
               zapisnike formalne potrjujemo danes, pa smo vsak sklep za vsako točko dnevnega reda
               posredovali predlagatelju, vladi oziroma državnemu zboru, tako da ne glede na to, da
               formalno nismo potrjevali celotnih zapisnikov, ni nobena točka ostala nerealizirana.
               Želi kdo besedo v zvezi s potrditvijo zapisnikov? <stage>(Ne želi.)</stage> Potem predlagam, da z
               glasovanjem potrdimo naštete zapisnike.</p>
               <p>Kdo je za? Hvala lepa. Je kdo proti? <stage>(Nihče.)</stage></p>
               <p>Ugotavljam, da so zapisniki potrjeni.</p>
               <p>Prehajam na <title>2. TOČKO DNEVNEGA REDA - VPRAŠANJA IN POBUDE ČLANOV ODBORA ZA
                  MEDNARODNE ODNOSE.</title> Želi kdo besedo? Gospod Feri Horvat, gospod Jakič, gospod
               Hvalica.</p>
            </sp>
            <sp xml:id="SDT2-OZMO-Redna-036-1997-12-10.sp2">

               <speaker>FRANC (FERI) HORVAT:</speaker>

               <p>Ne bom postavil niti vprašanja niti dal pobude in bi glede na obsežen dnevni red in
               gotovo nekatere nujne ratifikacije, predvsem tam, kjer smo kot država zainteresirani za hitrejše urejanje
               odnosov s posameznimi državami, bi predlagal tudi kolegicam in kolegom, če je možno,
               če ni kakšne izjemno nujne zadeve, da bi se mogoče odpovedali vprašanjem in pobudam
               in da bi točko potem ali pa preložili na en drug termin, da bi obravnavali, ker zdaj
               verjetno v pol ure najbrž ni možno koristno in racionalno opraviti enega in drugega
               in te točke in pa tudi obravnave potem ratifikacij. Hvala lepa.</p>
            </sp>
            <sp xml:id="SDT2-OZMO-Redna-036-1997-12-10.sp3">

               <speaker>PREDSEDNIK JELKO KACIN:</speaker>

               <p>Hvala lepa. Jaz bi samo dodal dva stavka. Najvišji predstavnik ministrstva za zunanje
               zadeve, danes je gospod Mahnič, zaradi odsotnosti zunanjega ministra v tujini,
               državnega sekretarja Petriča ravno tako v tujini, nihče ni bil dosegljiv, morda je to
               eden od razlogov, ki velja pritrditi pobudi oziroma predlogu kolega Ferija Horvata.
               To pa seveda ni kritika gospoda Mahniča, ki je prišel in je prisoten kot predstavnik
               ministrstva za zunanje zadeve. Gospod Jakič ima besedo.</p>
            </sp>
            <sp xml:id="SDT2-OZMO-Redna-036-1997-12-10.sp4">

               <speaker>ROMAN JAKIČ:</speaker>

               <p>Hvala za besedo. Dobro jutro vsem! Jaz imam tri pobude in sicer se vse več ali manj
               vežejo na delovanje delegacij slovenskega parlamenta v različnih forumih. Najprej bi
               seveda ponovil pobudo in jo ponovno posredoval. Jaz sem sicer predsedniku odbora za
               mednarodne odnose v svojem dopisu v pisni obliki posredoval pobudo sklepa odbora za
               mednarodne odnose in sicer po organizaciji sestanka političnega odbora parlamentarne
               skupščine Sveta Evrope v Sloveniji in seveda prosim odbor za mednarodne odnose, da
               podpre to pobudo oziroma, da se, da pač odbor za mednarodne odnose posreduje uradno
               vabilo političnemu odboru parlamentarne skupščine Sveta Evrope za sestanek naslednje
               leto v Sloveniji. Pohvaliti moram službo za mednarodne odnose, ki je že pripravila
               tudi potreben finančni razrez oziroma konstrukcijo tega obiska, ki je eden od pogojev
               v pravilniku mednarodnih odnosov, ki ga ima ta parlament. Zato bi prosil, če bi
               mogoče celo o tem glasovali, da bi čimprej, namreč en rok smo že zamudili, 4.
               decembra je zasedal politični odbor parlamentarne skupščine Sveta Evrope, na katerem
               sem jaz mislil, da bo že posredovano pismo, bi bilo pa dobro, če bi pisno to
               posredovali, ta oziroma naslednji teden.</p>
               <p>Druga pobuda se veže na diskusije, ki so se ob resoluciji in pa zakonu, ki sta ga
               predlagala gospod Lojze Peterle in gospod Janez Janša, pač pokazale. Gre za delovanje
               parlamentarnih delegacij, parlamentarne delegacije v Svetu Evrope, zato dajem dve
               pobudi in sicer, da se pred in po zasedanju skupščin severnoatlantske skupščine,
               zahodnoevropske unije in pa parlamentarne skupščine Sveta Evrope, da se da točka na
               dnevni red odbora za mednarodne odnose zato, da bodo članice in člani odbora za
               mednarodne odnose prvič seznanjeni z gradivom, o katerem se bo odločalo v teh
               skupščinah. In drugo, da bodo poslanci oziroma poslanke v teh delegacijah imele za
               določene točke dnevnega reda,
               za katere bomo menili, da so pač pomembne za Republiko Slovenijo, da bodo imele tudi
               stališče, če bo treba, odbora za mednarodne odnose. In pa tretji predlog dajem, zato
               ker se je pokazalo seveda, da bi bilo poleg uradnih zapisnikov, ki se delajo tam,
               okrepiti službe, ki pokrivajo naše delegacije. Jaz za svojo delegacijo predlagam, da
               se seje Parlamentarne skupščine Svete Evrope in pa seveda odborov te parlamentarne
               skupščine, da se začne poleg vodje službe za mednarodne odnose udeleževati tudi
               strokovna sodelavka službe, ki pokriva Svet Evrope. Najbrž bo pa seveda to tudi druge
               delegacije zahtevale. Toliko, tri predloge v enem, pa bi prosil, gospod predsednik,
               če se lahko o tistem prvem glede povabila političnega odbora, da se o tem predlogu
               tudi ta odbor odloči. Hvala.</p>
            </sp>
            <sp xml:id="SDT2-OZMO-Redna-036-1997-12-10.sp5">

               <speaker>PREDSEDNIK JELKO KACIN:</speaker>

               <p>Dobro. Kolega Jakič, najprej kar zadeva vašo prvo pobudo. Ko ste jo prvič obelodanil
               tukaj na odboru za mednarodne odnose, je bilo tudi vprašanje, ali vodja delegacije to
               podpira in danes ga niste omenili. Zato sprašujem, ali je dogovorjena zadeva znotraj
               cele delegacije ali je to samo vaša pobuda. To ne pomeni, da vašo pobuda ni dovolj
               legitimna. Jaz samo sprašujem, ali se vodja delegacije s tem strinja in ali gre
               predlog celotne delegacije. Sestanka celotne delegacije kot sestanka ni bilo. Bili so
               pa razgovori narejeni individualno in nihče ni nasprotoval temu predlogu, tudi ne
               vodja delegacije. Gospod Mozetič je prosil v zvezi s tem.</p>
            </sp>
            <sp xml:id="SDT2-OZMO-Redna-036-1997-12-10.sp6">

               <speaker>MIROSLAV MOZETIČ:</speaker>

               <p>Jaz sem eden od članov delegacije, kar menda sva dva tukaj. Če bi glasovali, bi lahko
               po večinskem principu tretjega preglasovali. Jaz podpiram to pobudo. Bi pa jo toliko
               razširil, ker v tem smislu, da bi bila, morda v tem, da bi se organiziralo v
               prihodnjem letu vsaj en sestanek enega od teh odborov Parlamentarne skupščine Sveta
               Evrope tukaj v Ljubljani. Ker recimo, znano je, da če je politični odbor že zaseden,
               nekako že oddal termine, ki jih ima izven Strassboura oziroma Pariza, da ne bo potem
               prišel v Ljubljano. Lahko bi pa, ne vem. Lahko bi pa prišel kakšen drugi odbor,
               čeprav je politično najpomembnejši. Ampak, da bi morda v to smer, v kolikor politični
               odbor ne bi mogel imeti, da bi kljub vsemu imeli vsaj eno sejo enega od teh odborov
               Parlamentarne skupščine Sveta Evrope v Ljubljani. V tem smislu jaz, in to in širše,
               bom rekel, podpiram tak predlog. Mislim, da je koristno. Do sedaj smo imeli, mislim,
               da enkrat je celo tudi politični odbor zasedal v Ljubljani. Že večkrat. Od drugih pa
               mislim, da nobeden.</p>
               <p>Glede drugih dveh, bi jaz imel tudi povedati svoje mnenje, ampak potem danes ne bomo
               do 10-ih nič naredili. Glede drugih dveh pobud mislim da bi pa kazalo se posebej
               enkrat pogovoriti, morda raje pri ožjem krogu, ne pa danes.</p>
            </sp>
            <sp xml:id="SDT2-OZMO-Redna-036-1997-12-10.sp7">

               <speaker>PREDSEDNIK JELKO KACIN:</speaker>

               <p>Dobro. Kolegice in kolegi, slišali smo mnenje dveh članov delegacije. To mnenje je
               prevladujoče. Pobuda je vsekakor vredna pozitivne obravnave, zato predlagam, da smo
               čimbolj ekspeditivni, in da odločamo o tem, ali podpremo pobudo in s tem tudi
               povabimo politični odbor v Ljubljano, kjer se organizira tovrstni obisk, hkrati pa
               seveda poiščemo tudi možnosti, da se povabi še kakšen drug organ Sveta Evrope, da bi
               zasedal v Ljubljani.</p>
               <p>Kdo je za to, da se ta pobuda podpre in da se pripravi povabilo, prosim, da glasuje.
               Je kdo proti? <stage>(Nihče.)</stage></p>
               <p>Ugotavljam, da je predlog sprejet.</p>
               <p>Kar zadeva drugo pobudo kolega Jakiča o poročilu o delu delegacij. Že do sedaj bi
               morala biti stalna praksa, da se enkrat letno poroča o delu delegacij. Se pa seveda
               strinjam, zlasti zdaj, ko se bodo mnoge stvari začele vrteti veliko hitreje, zlasti
               zaradi našega približevanja in vstopa v Evropsko zvezo, da bi bilo redno poročanje
               delegacij na odboru za mednarodne odnose, pa morda tudi na kakšnem drugem odboru, če
               se tako odločijo. Če bi rad odbor za obrambo slišal, kaj se dogaja v Severno
               atlantski skupščini, je pač to njegova pravica, lahko išče poročilo oziroma odgovor
               na ta vprašanja na svojem odboru. Ampak, meni se zdi pobuda kolega Jakiča
               sprejemljiva. Najmanj, kar bi lahko uveljavili v svoji praksi, bi bilo, da se
               poročilo delegacije uvrsti na dnevni red in se s tem distribuira tudi vsem članom odbora za mednarodne odnose.
               Želi še kdo razpravljati v zvezi s to pobudo? <stage>(Ne želi.)</stage></p>
               <p>Potem gremo na tretjo pobudo kolega Jakiča, ki govori o tem, da bi strokovni delavci
               morali spremljati delegacijo in omogočati njeno bolj učinkovito delo tam, kjer
               delegacija deluje. Meni se zdi pobuda legitimna in mislim, da ima delegacija vso
               pravico, da zahteva ustrezno podporo strokovnih služb pri svojem delu. Jaz mislim, da
               v zvezi s tem ni potrebno glasovati? <stage>(Ne.)</stage> Hvala lepa.</p>
               <p>Besedo ima gospod Ivo Hvalica, ki se je naslednji prijavil pri točki 2. Prosim.</p>
            </sp>
            <sp xml:id="SDT2-OZMO-Redna-036-1997-12-10.sp8">

               <speaker>IVO HVALICA:</speaker>

               <p>Hvala lepa. Dobro jutro vsem! Ko sem vstopal v ta salon, sem imel eno pobudo, sedaj
               pa imam dve.</p>
               <p>Prva, ki je predpobuda, je ta, da predsednik odbora za mednarodne odnose ne sklicuje
               sej odbora za mednarodne odnose, če ne more biti na odboru prisoten vsaj državni
               sekretar, če že ne minister. Komu pa to govorimo? Komu sedaj mi to govorimo? Ne
               podcenjujem gospoda Mahniča, ampak jaz bi rad imel konkretno, zaradi druge pobude
               oziroma prave pobude, tukaj odgovor. Zdaj pa zahtevam od predsednika odbora odgovor.
               Gospod predsednik, pred kratkim se je pojavil sklic seje odbora za mednarodne odnose
               z eno samo točko dnevnega reda oziroma še s tisto spremljajočo "razno", in sicer
               "odnosi z Zvezno republiko Jugoslavijo". Kaj je vodilo odbor? Na čigavo iniciativo se
               je to zgodilo? Bili smo pred predsedniškimi volitvami v Srbiji - Srbija je
               Jugoslavija - in bi se lahko to tudi čisto drugače odvilo; ni še rečeno, teoretično
               je še možno, da se drugače odvije. Sprašujem se, kako lahko v takšnem, politično
               neprimernem trenutku nekaj takega postavimo na dnevni red tega odbora? Zanima me tudi
               usoda te točke. Kam je to izginilo? Nihče ni tega preklical, niti tega nismo
               opravili. Ne spomnim se, da bi jaz manjkal na tej seji, ker običajno ne manjkam, ali
               pa je bila to tajna seja, mogoče je to nov način.</p>
            </sp>
            <sp xml:id="SDT2-OZMO-Redna-036-1997-12-10.sp9">

               <speaker>ROMAN JAKIČ:</speaker>

               <p>...<stage>(Medklic - ni vključen)</stage>...</p>
            </sp>
            <sp xml:id="SDT2-OZMO-Redna-036-1997-12-10.sp10">

               <speaker>IVO HVALICA:</speaker>

               <p>Ne mi segati v besedo, gospod Jakič, ker ko ste vi govorili o treh pobudah, jaz nisem
               niti črhnil! No, glede na to, da ste v nekih delegacijah, torej v Svetu Evrope, bi
               vas prosil, da tudi tam ne počenjate tega.</p>
               <p>Torej, jaz bi rad sedaj natančen odgovor. Ampak, jasno, odgovor bi rad imel od
               ministra ali državnega sekretarja z ministrstva za zunanje zadeve. Naj pa poskuša
               improvizirati odgovor tudi predsednik odbora za mednarodne odnose. Hvala lepa.</p>
            </sp>
            <sp xml:id="SDT2-OZMO-Redna-036-1997-12-10.sp11">

               <speaker>PREDSEDNIK JELKO KACIN:</speaker>

               <p>Gospod Ivo Hvalica, najprej kar zadeva vašo prvo pobudo oziroma vprašanje.</p>
               <p>Seje odbora za mednarodne odnose je mogoče sklicati na tak način, kot vi želite,
               takrat, ko državni zbor dela na način, ki omogoča delo delovnih teles. Ta seja je
               bila sklicana prvotno za nek drug datum in je bila prestavljena na zahtevo
               predsednika državnega zbora, ki je želel dvema predlagateljema omogočiti, da bi se
               pravočasno vršila razprava na temo "lustracija in resolucija"; predlagatelj je
               predsednik vaše stranke. Iz teh razlogov je prišlo do zamika te seje in iz teh
               razlogov se je pač zgodilo, da sta tako minister kot državni sekretar danes odsotna,
               sta v tujini.  Jaz bom v
               funkciji predsednika odbora poskušal zagotoviti ustrezno prisotnost vseh
               funkcionarjev ministrstva za zunanje zadeve.</p>
               <p>Kar pa zadeva vaše drugo vprašanje, kako je mogoče razpravljati o odnosih z
               Jugoslavijo, bi vam rekel naslednje. Dva odgovora zahtevata oziroma sta na voljo za
               vaše vprašanje.</p>
               <p>Prvič, na 32. seji odbora državnega zbora za mednarodne odnose smo se pogovarjali o
               teh rečeh in takrat je bil sprejet sklep, da se bomo enkrat posebej ukvarjali z
               odnosi z Jugoslavijo. Sprejet je bil tudi sklep, da bomo posebej razpravljali o
               odnosih s Hrvaško.</p>
               <p>Drugi odgovor pa govori, na kakšen način je prišlo do sklica. Do sklica je prišlo na
               pobudo našega člana, gospoda Zmaga Jelinčiča, ki je dal pisni predlog, in na podlagi
               njegove pobude smo naslovili na nekaj mednarodnih subjektov naše države pismo z
               željo, da pripravijo pisna izhodišča. Obrnili smo se na predsednika države,
               predsednika vlade, zunanjega ministra, gospodarsko zbornico in združenje "Manager",
               pri tem pa smo dopis poslali v vednost še generalnemu sekretarju vlade in štirim
               ministrstvom, ministrstvu za promet in zveze, za notranje zadeve, za ekonomske odnose
               in za gospodarske dejavnosti. Z njihove strani smo dobili tudi pisne odgovore in ta
               gradiva smo vam ob sklicu seje tudi že posredovali.</p>
               <p>Ne vem, ali vas ni bilo v tem velikem salonu na začetku današnje seje ali pa niste
               poslušali, kaj sem povedal uvodoma. V petek bomo nadaljevali z današnjo sejo, medtem
               ko bomo termin za sejo, na kateri bomo obravnavali stanje odnosov z Zvezno republiko
               Jugoslavijo, poiskali v prihodnjem tednu, v kolikor bo kolegij predsednika državnega
               zbora omogočil delo delovnih teles.</p>
               <p>Prosim, gospod Hvalica.</p>
            </sp>
            <sp xml:id="SDT2-OZMO-Redna-036-1997-12-10.sp12">

               <speaker>IVO HVALICA:</speaker>

               <p>Hvala lepa. Izvedel sem, kar sem želel, pri čemer pa vseeno sprašujem predsednika
               odbora za mednarodne odnose, ali se je po obisku Štefana Cigoja v Beogradu kaj
               spremenilo? Ali je mogoče tajna diplomacija kaj uredila - da ne bomo zopet udarili
               mimo. Nenazadnje, mi smo priznali Zvezno republiko Jugoslavijo, ampak oni niso nas
               priznali.</p>
               <p>Torej, sprašujem se, če so podane podlage, osnove za takšno - mislim, da nameravate
               v petek imeti javno sejo. Hvala lepa.</p>
            </sp>
            <sp xml:id="SDT2-OZMO-Redna-036-1997-12-10.sp13">

               <speaker>PREDSEDNIK JELKO KACIN:</speaker>

               <p>Gospod Hvalica, jaz predlagam, da preberete gradiva, ki so vam bila posredovana za
               sejo, o kateri govorite. Prosil bi vas, da se držite točke dnevnega reda - danes so
               pobude in vprašanja. O teh vaših vprašanjih pa bomo razpravljali na posebni seji
               odbora za mednarodne odnose.</p>
            </sp>
            <sp xml:id="SDT2-OZMO-Redna-036-1997-12-10.sp14">

               <speaker>IVO HVALICA:</speaker>

               <p>Gospod predsednik, jaz dajem pobudo, da izvemo od ministrstva za zunanje zadeve, če
               se je po obisku Štefana Cigoja v Beogradu zgodilo kaj takšnega, kar narekuje ponovno
               razpravo o vzpostavitvi odnosov z Zvezno republiko Jugoslavijo. Mislim, da sem bil
               zelo precizen. Hvala lepa.</p>
            </sp>
            <sp xml:id="SDT2-OZMO-Redna-036-1997-12-10.sp15">

               <speaker>PREDSEDNIK JELKO KACIN:</speaker>

               <p>Želi predstavnik ministrstva odgovoriti? Kajti gospod Hvalica je uvodoma protestiral,
               ker tukaj ni ministra ali državnega sekretarja, zato predlagam, da se zadosti njegovim pričakovanjem in da
               ministrstvo odgovori pisno. Gospod Mahnič.</p>
            </sp>
            <sp xml:id="SDT2-OZMO-Redna-036-1997-12-10.sp16">

               <speaker>GOSPOD MAHNIČ:</speaker>

               <p>Hvala, gospod predsednik. Glede tega se je Ministrstvo za zunanje zadeve že
               opravičilo in tudi jaz lahko ..., da danes ni možnosti zaradi obiskov v tujini
               zagotoviti udeležbe ne ministra ne državnega sekretarja. Glede te točke, ko se bodo
               obravnavali odnosi Slovenije z Zvezno Republiko Jugoslavijo, je nedvomno namen v
               ministrstvu, da se zagotovi udeležba na ustrezni ravni bodisi ministra bodisi
               državnega sekretarja, tako da bo možna vsebinska razprava o tej temi. Kot veste, je
               minister za zunanje zadeve pripravljal informacijo, ki naj bi se obravnavala, ko bo
               ta točka na dnevnem redu.</p>
               <p>Kar se tiče konkretnega vprašanja gospoda Hvalice, kaj se je v odnosih med Slovenijo
               in Zvezno Republiko Jugoslavijo od časa obiska Štefana Cigoja v Beogradu zgodilo na
               bilateralni ravni, se kaj posebnega v tem času ni zgodilo, pač pa je dejstvo, da
               ostaja še vedno pričakovanje, da bo prišlo do povratnega obiska predstavnika Zvezne
               Republike Jugoslavije. Datum tega pa še ni določen. Hvala.</p>
            </sp>
            <sp xml:id="SDT2-OZMO-Redna-036-1997-12-10.sp17">

               <speaker>PREDSEDNIK JELKO KACIN:</speaker>

               <p>Gospod Hvalica.</p>
            </sp>
            <sp xml:id="SDT2-OZMO-Redna-036-1997-12-10.sp18">

               <speaker>IVO HVALICA:</speaker>

               <p>Zahvaljujem se za odgovor. Mislim sem, da bom izvedel kaj novega. Dejansko se ni nič
               zgodilo. Gospod predsednik, tokrat sem se bolj oglasil zaradi tega - ne ponarejati
               mojih besed. Jaz nisem protestiral, ampak sem vas prosil, da ne sklicujete Odbora za
               mednarodne odnose, če ni prisoten vsaj državni sekretar Ministrstva za zunanje
               zadeve. To je pa drugo kot protest. Hvala.</p>
            </sp>
            <sp xml:id="SDT2-OZMO-Redna-036-1997-12-10.sp19">

               <speaker>PREDSEDNIK JELKO KACIN:</speaker>

               <p>Želi še kdo besedo pri 2.točki? <stage>(Ne.)</stage> S tem zaključujem 2. točko.</p>
               <p>Prehajam na <title>3. TOČKO DNEVNEGA REDA - PREDLOG ZAKONA O RATIFIKACIJI SPORAZUMA O
                  SODELOVANJU MED VLADO REPUBLIKE SLOVENIJE IN VLADO VELIKEGA VOJVODSTVA LUKSEMBURG
                  O IZOBRAŽEVANJU, KULTURI IN ZNANOSTI.</title> Gradivo je objavljeno v Poročevalcu št.
               49 z dne 21. oktobra. Mnenje Odbora za znanost in tehnologijo ste prejeli s sklicem
               32. seje, dodatno gradivo je objavljeno v Poročevalcu št. 56 z dne 28. novembra.
               Prosim predlagatelja, da predstavi gradiva. Gospod Mahnič.</p>
            </sp>
            <sp xml:id="SDT2-OZMO-Redna-036-1997-12-10.sp20">

               <speaker>GOSPOD MAHNIČ:</speaker>

               <p>Hvala za besedo. Predlog zakona je bil obravnavan že na oziroma začela se je
               obravnava na seji Odbora za mednarodne odnose dne 6. novembra zaradi tega, ker se je
               pojavilo vprašanje skladnosti besedil. Na predlog predlagatelja je bila zadeva
               umaknjena in smo tudi prejeli v Ministrstvu za zunanje zadeve del magnetograma seje
               Odbora za znanost in tehnologijo, ki se nanaša na to točko, za kar se zahvaljujemo.
               Ta del smo pozorno proučili in na podlagi pripombe, ki jo je podal Sekretariat za
               zakonodajo in pravne zadeve, smo z dopisom z dne 24. novembra 1997 posredovali
               popravljeno gradivo - 4 redakcijske popravke. Glede na to, da ste to prejeli in glede
               na to, da je pomanjkanje časa, bi se tukaj ustavil samo, če so kakšna vprašanja.
               Toliko bi še rekel, da glede drugih vprašanj, ki so bila v magnetogramu
               izpostavljena, smo to ocenili,
               da ni, ni v neskladji med besediloma, ki bi zahtevalo, da se dodatni popravki poleg
               teh, ki so v tem gradivu vključeni. Hvala.</p>
            </sp>
            <sp xml:id="SDT2-OZMO-Redna-036-1997-12-10.sp21">

               <speaker>PREDSEDNIK JELKO KACIN:</speaker>

               <p>Hvala. Jaz ne bi želel, da zdaj kompliciramo pri tej točki dnevnega reda. Želel bi
               ugotoviti, da je predlagatelj upošteval pripombe, ki so bile podane v državnem zboru,
               delovnih telesih, in da razlogi za umik točke z 32. seje za Odbora za mednarodne
               odnose ne obstojno več. Zato bi predlagal, da glasujemo o sklepih. Sklep pa naj bi se
               glasil tako:</p>
               <p>"Odbor je pri obravnavi upošteval mnenje Sekretariata za zakonodajo in pravne
               zadeve, ki je opozoril, da v 1. členu manjka določilo o kraju in datumu sklenitve
               sporazuma ter dodatno mnenje Sekretariata za zakonodajo in pravne zadeve, ki na
               predlog zakona ni imel več pripomb. Odbor je pri obravnavi upošteval tudi mnenje
               Odbora za znanost in tehnologijo, ki je opozoril na neustrezen prevod sporazuma ter
               pozval vlado naj predstavi delovno platformo, ki je podlaga za pogajanje z drugimi
               državami. Odbor je soglašal z navedenim predlogom zakona in zato predlagal Državnemu
               zboru Republike Slovenije, naj predlog obravnava na svoji seji in ga sprejme.
               Poročevalec na seji državnega zbora bo predsednik odbora."</p>
               <p>Želi kdo razpravljati o predlogu sklepa? <stage>(Ne želi.)</stage></p>
               <p>Dajem sklep na glasovanje.</p>
               <p>Kdo je za, prosim, da to potrdi z dvigom rok? <stage>(?)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>3. točka je zaključena.</p>
               <p>Prehajamo na <title>4. TOČKO DNEVNEGA REDA. PREDLOG ZAKONA O RATIFIKACIJI SPORAZUMA, O
                  DOPOLNITVI SPORAZUMA MED VLADO REPUBLIKE SLOVENIJE, VLADO REPUBLIKE HRVAŠKE O
                  UKINITVI VIZUMOV.</title> Gradivo je objavljeno v Poročevalcu številka 53, z dne 14.
               novembra 1997. Besedo dajem predlagatelju. Gospod Mahnič.</p>
            </sp>
            <sp xml:id="SDT2-OZMO-Redna-036-1997-12-10.sp22">

               <speaker>GOSPOD MAHNIČ:</speaker>

               <p>Hvala za besedo. Gre za sporazum, s katerim se dopolnjuje že veljaven sporazum o
               ukinitvi vizumov s Hrvaško, in sicer dopolnjuje se v tem smislu, da se med listino, s
               katero se bo prehajalo državna meja, vključi tudi osebna izkaznica. Tako da, ko bo ta
               sporazum začel veljati pravno urejeno prehajanje meje s Hrvaško, podobno, kot je že z
               Avstrijo in z Italijo, kjer je to prehajanje urejeno tudi s sporazumom. Doslej je
               sicer tudi res to prehajanje meje s osebno izkaznico bilo omogočeno, ampak na podlagi
               sklepa vlade, ki je bil sprejet na podlagi govora pristojnih ministrstev še iz
               oktobra 1991. Tako, da bi ta sporazum formuliziral že obstoječe stanje. Hvala.</p>
            </sp>
            <sp xml:id="SDT2-OZMO-Redna-036-1997-12-10.sp23">

               <speaker>PREDSEDNIK JELKO KACIN:</speaker>

               <p>Hvala. Želi kdo od poslank in poslancev besedo, v zvezi s tem? <stage>(Ne želi.)</stage> Potem
               dovolite, da prestavim predlog sklepa, ki se glasi:</p>
               <p>"Odbor je pri obravnavi upošteval mnenje Sekretariata za zakonodajo in pravne
               zadeve, ki na predlog zakona ni imel pripomb. Odbor je soglašal z navedenim predlogom
               zakona in zato predlagal Državnemu zboru Republike Slovenije naj predlog obravnava na svoji seji in ga
               sprejme. Poročevalec na seji odbora je predsednik."</p>
               <p>Želi kdo razpravljati o predlogu sklepa? <stage>(Ne želi.)</stage></p>
               <p>Dajem na glasovanje predlog sklepa.</p>
               <p>Kdo je za, prosim, da to potrdi z dvigom rok? <stage>(?)</stage> Je kdo proti? <stage>(Nihče.)</stage> Hvala
               lepa.</p>
               <p>Ugotavljam, da je sklep sprejet. 4. točka je zaključena.</p>
               <p>Prehajamo na <title>5. TOČKO DNEVNEGA REDA, TO JE PREDLOG AKTA O NOTIFIKACIJI NA
                  SLEDSTVA KONVENCIJE O MEDNARODNI HIDROGRAFSKI ORGANIZACIJI.</title> Gradivo je
               objavljeno v Poročevalcu številka 53, z dne 14. novembra 1997. Besedo dajem
               predlagatelju. Prosim.</p>
            </sp>
            <sp xml:id="SDT2-OZMO-Redna-036-1997-12-10.sp24">

               <speaker>GOSPOD ________:</speaker>

               <p>Hvala lepa, gospod predsednik. Torej, tukaj, kot je bilo že v Poročevalcu 53, samo na
               kratko bom pojasnil.</p>
               <p>Nasledstvo konvencije o mednarodni hidrografski organizaciji za Republiko Slovenijo,
               pomembno predvsem, ker so do sedaj hidrografski urad Slovenije ni bil vključen v
               aktivnosti koordinacij nacionalnih hidrografskih uradov, s katero se zagotavlja
               enotnost pomorskih zemljevidov in drugih navigacijskih publikacij in njihova
               izmenjava. Prav tako Slovenija ne more sodelovati pri sprejemanju zanesljivih in
               učinkovitih metod za upravljanje in uporabo hidrogravskih merjenj. S tem pa nastaja
               siva lisa na mednarodnih pomorskih zemljevidih, tam, kjer je naše morje.</p>
               <p>Jaz mislim, da tukaj ni bilo posebnih niti finančnih sredstev ne bo potrebno. Letna
               članarina znaša približno petdeset tisoč frankov, kar je mogoče okrog milijon
               tolarjev.</p>
            </sp>
            <sp xml:id="SDT2-OZMO-Redna-036-1997-12-10.sp25">

               <speaker>PREDSEDNIK JELKO KACIN:</speaker>

               <p>Hvala lepa. Vi v svojem gradivu, ko govorite o finančnih stroških omenjate šele leto
               2000.</p>
            </sp>
            <sp xml:id="SDT2-OZMO-Redna-036-1997-12-10.sp26">

               <speaker>GOSPOD __________:</speaker>

               <p>Ja, ker do takrat dve tretjini članic more ratificirati naš pristop in ponavadi to
               traja tri do štiri leta, ker je vključenih okrog sto šestdeset držav v to
               organizacijo. Sedež te organizacije, pa je v kneževini Monako.</p>
            </sp>
            <sp xml:id="SDT2-OZMO-Redna-036-1997-12-10.sp27">

               <speaker>PREDSEDNIK JELKO KACIN:</speaker>

               <p>Dobro. Še ena redakcijska, pa hkrati zelo vsebinska. V prvem odstavku predloga akta
               je treba nadomestiti besedo "ustanovnega" verjetno z besedo "ustavnega".</p>
            </sp>
            <sp xml:id="SDT2-OZMO-Redna-036-1997-12-10.sp28">

               <speaker>GOSPOD __________:</speaker>

               <p>Ja, imate prav.</p>
            </sp>
            <sp xml:id="SDT2-OZMO-Redna-036-1997-12-10.sp29">

               <speaker>PREDSEDNIK JELKO KACIN:</speaker>

               <p>Želi kdo besedo v zvez s tem? <stage>(Ne želi.)</stage> Potem dovolite, da predstavim predlog
               sklepa.</p>
               <p>"Odbor je pri obravnavi upošteval mnenje Sekretariata za zakonodajo in pravne
               zadeve, ki na predlog zakona ni imel pripomb. Odbor je soglašal z navedenim predlogom
               akta in zato predlagal Državnemu zboru Republike Slovenije, naj predlog obravnava na
               svoji seji in ga sprejme. Odbor je ob enem pozval predlagatelje, naj pri končni
               redakciji besedilo odpravi tehnične pomanjkljivosti v prvem odstavku besedila akta.
               Poročevalec na seji državnega zbora bo predsednik."</p>
               <p>Želi kdo razpravljati o predlogu sklepa? <stage>(Ne želi.)</stage></p>
               <p>Dajem na glasovanje.</p>
               <p>Kdo je za? <stage>(?)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet. 5. Točka je zaključena.</p>
               <p>Prehajamo na <title>6. TOČKO DNEVNEGA REDA. PREDLOG ZAKONA O RATIFIKACIJI KONVENCIJE
                  MED REPUBLIKO SLOVENIJO IN REPUBLIKO AVSTRIJO, O IZOGIBANJU DVOJNEGA OBDAVČENJA V
                  ZVEZI Z DAVKI NA DOHODEK IN PREMOŽENJE.</title> Gradivo je objavljeno v Poročevalcu
               številka 55, z dne 21. novembra 1997. Prosim predlagatelja, da predstavi gradivo.</p>
            </sp>
            <sp xml:id="SDT2-OZMO-Redna-036-1997-12-10.sp30">

               <speaker>GOSPA _______________:</speaker>

               <p>Z navedenim zakonom se ratificira sporazumu izogibanju dvojnem obdavčevanju dohodka
               in premoženja med Republiko Slovenijo in Republiko Avstrijo. Za nas je ta sporazum
               zelo pomemben, ker do sedaj to vrsti sporazumov z Republiko Avstrijo nismo imeli.
               Pripravljen je na podlagi izhodišč, za sklenitev sporazuma in so v bistvu doseženi
               običajne delitve dohodkov med obema državama. Hvala.</p>
            </sp>
            <sp xml:id="SDT2-OZMO-Redna-036-1997-12-10.sp31">

               <speaker>PREDSEDNIK JELKO KACIN:</speaker>

               <p>Hvala. Želi kdo besedo? Želel bi opozoriti predlagatelja na nekaj ne doslednosti.
               Namreč, konvencija je sestavljena v slovenskem, nemškem in angleškem jeziku vsa tri
               besedila so enako verodostojna, kot je zapisano. V primeru razhajanj med besedili pa
               je mirodajno angleško besedilo. Ko smo šli pregledovati besedilo se je pokazalo kar
               nekaj razhajanj v izvirnikih besedilo v slovenskem in angleškem jeziku.</p>
               <p>2. člen, četrti odstavek, 5. člen peti odstavek, 15. člen tretji odstavek, 17. člen
               tretji odstavek in 19. člen prvi odstavek. Mi smo imeli te dni pri delu nekaterih
               delovnih teles precejšnje težave, ko smo ugotavljali, da prevod nekega besedila,
               konkretno resolucije sveta Evrope ni bil korekten. Tukaj pa gre za osnovno besedilo
               pri katerem že sedaj opažamo razlike. Zato bi pozval predlagatelja, da vendarle
               zagotovi korektnost besedila. Jaz nebi sedaj zaradi dolgovezenja vam našteval vseh
               teh podrobnosti, vam bomo to po seji dostavili, hkrati bi pa predlagal, da v sklepu
               zavežemo predlagatelja, da pomanjkljivosti v teh členih odpravi.</p>
            </sp>
            <sp xml:id="SDT2-OZMO-Redna-036-1997-12-10.sp32">

               <speaker>GOSPA _______________:</speaker>

               <p>Če dovolite bomo pregledali, samo bi prosila gospoda Mahniča, da mi pomaga ali lahko
               v teh primerih besedila karkoli spreminjamo, ker so usklajena tako z avstrijsko kot z
               našo stranjo. Teksti so usklajeni tudi slovenski, nemški teksti. Je pa običajno pri
               to vrstnih sporazumih, da v primeru ne soglasja vedno velja angleška verzija, ker se
               vsi sporazumi naslanjajo na modelski sporazum OECDEJA o izogibanju. Moramo pa reči iz
               prakse, da določene stvari v slovenskem prevodu, ne odgovarjajo v bistvu vsebini
               posameznih členov sporazumov. Tako, da je zelo bi rekla težko, popolnoma enako besedo
               najti v slovenščini za angleško besedilo, ki se sicer uporablja. Hvala lepa.</p>
            </sp>
            <sp xml:id="SDT2-OZMO-Redna-036-1997-12-10.sp33">

               <speaker>PREDSEDNIK JELKO KACIN:</speaker>

               <p>Rad bi predstavil predlog sklepa, če sta za to. Prosim.</p>
            </sp>
            <sp xml:id="SDT2-OZMO-Redna-036-1997-12-10.sp34">

               <speaker>MIROSLAV MOZETIČ:</speaker>

               <p>Hvala lepa. Jaz bi sedaj pričakoval intervencijo pravne službe zunanjega
               ministrstva, ta obrazložitev me ne zadovolji. Poglejte, za nas, državljane Slovenije
               je zakon o ratifikaciji je originalen slovenski tekst, vsak ki se ga bo držal v
               prepričanju, da dela prav bo v
               primeru spora, ko bo pa spor prišel pred sodišče eno ali drugo, se uporablja angleški
               tekst, ki je recimo verjamem in tudi obrazložitev je kazala na to, da so določene
               stvari napačno prevedene oziroma, da jih je zelo težko povedati po slovensko. Na tak
               način zakona ne moremo sprejemati, jaz bom proti takemu zakonu, ne zato, ker sem
               proti temu, da se ukine dvojno obdavčevanje, to je nujno, vendar na tak način mislim,
               da mi tega ne moremo narediti. Verjetno, ne vem, to bi moral povedati pravna služba
               iz zunanjega ministrstva, najmanj kar je, bi zraven moralo biti, tam kjer je, zelo
               težko prave izraze ali pravo vsebino, glede na angleški original dobiti, zraven imeti
               neko obvezno, točno jasno določeno, kaj to pomeni. Da bo slovenska pravna oseba,
               slovenski državljan, ki uporablja to konvencijo, vedel kako ravnati, sicer je ne
               mogoče, da mi že v naprej vemo, da je slovenski tekst napačen, potem bi morali v
               naprej povedati, kaj je angleški tekst, vendar kaj je angleški teks, ne bomo vedeli
               dokler ne bo spora. Mislim, da na tak način je ne mogoče, tudi če je že vse
               usklajeno, kar je normalno, da je bilo usklajeno, vendar ne mogoče usklajevati
               tekste, ki so že v naprej različni od originala. To je ne mogoče.</p>
               <p>Jaz za tako stvar iz teh razlogov ne morem glasovati in mislim, da bi morali to
               zadevo vrniti in naj se najde znotraj zunanjega ministrstva, znotraj pravne službe,
               kako to narediti, da bo slovenski državljan, ko bo to delal, da bo vedel ali prav ali
               ne dela prav. Drugače ni mogoče delati.</p>
            </sp>
            <sp xml:id="SDT2-OZMO-Redna-036-1997-12-10.sp35">

               <speaker>PREDSEDNIK JELKO KACIN:</speaker>

               <p>Gospod Mahnič.</p>
            </sp>
            <sp xml:id="SDT2-OZMO-Redna-036-1997-12-10.sp36">

               <speaker>GOSPOD MAHNIČ:</speaker>

               <p>Hvala za besedo. Glede na te pripombe bi jaz predlagal naslednje, če se tudi
               predstavnica Ministrstva za finance strinja, da pridobimo te pripomb, ki so in da jih
               natančno preučimo, pregledamo in da potem do naslednjič pripravi se odgovor, koliko
               gre to za neskladnost in koliko bi te ne skladnosti, če bi ostale, če so lahko
               povzročile probleme.</p>
               <p>Se pravi, da ocenimo in potem predstavimo to stališče v Odboru za mednarodne odnose,
               ko bo naslednjič obravnavana ta točka. Hvala.</p>
            </sp>
            <sp xml:id="SDT2-OZMO-Redna-036-1997-12-10.sp37">

               <speaker>PREDSEDNIK JELKO KACIN:</speaker>

               <p>Če dovolite bi predstavil predlog sklepa. Odbor je pri obravnavi upošteval mnenje
               Sekretariata za zakonodajo in pravne zadeve, ki na predlog zakona ni imel pripomb.
               Odbor je soglašal z navedenim predlogom zakona in zato predlagal Državnemu zboru
               Republike Slovenije, naj predlog obravnava na svoji seji in ga sprejme. Odbor je ob
               enem pozval predlagatelja, naj pred obravnavo zakona o ratifikaciji v državnem zboru,
               odpravi ne skladje v 2., 5., 15., 17., in 19. členu izvirnikov besedil konvencije v
               angleškem in slovenskem jeziku. To je naš predlog sklepa.</p>
               <p>Če bomo ugotovili, da to ne skladje ni odpravljeno, potem zakon ne bo sprejet, ampak
               brez te ugotovitve glasovanja pozitivnega o ratifikaciji v državnem zboru ne bo.
               Prosim.</p>
            </sp>
            <sp xml:id="SDT2-OZMO-Redna-036-1997-12-10.sp38">

               <speaker>MIROSLAV MOZETIČ:</speaker>

               <p>Jaz se z tem ne strinjam. Mislim, da zadnji sklepi morajo biti z dodatkom, da mora
               biti ta ugotovitev ali je ali ni, ali je odpravljena ali ne, priti na Odbor za
               mednarodne odnose in šele potem rečemo na odboru zadeva lahko gre na državni zbor ali
               ne. Sicer teh primerov smo imeli že dostikrat, da smo rekli v odpravo ne skladje,
               potem dobimo eno pavšalno obrazložitev, da je zadeva odpravljena, če so taki, jaz
               nisem šel preverjati, priznam.</p>
               <p>Glede na to, kar je bilo sedaj govora iz strani predsednika odbora in tudi iz strani
               predstavnike finančnega ministrstva so zadeve toliko v nasprotju in toliko v ne
               skladju, da bo povzročalo težave. Jaz sem tudi proti takemu sklepu, kot je bil
               predlagan in mislim, da bi bilo edino prav, da se zadeva umakne iz dnevnega reda in
               tako kot je tudi predlagal predstavnik zunanjega ministrstva, naj preučijo in naj
               pridejo ponovno na Odbor za mednarodne odnose.</p>
            </sp>
            <sp xml:id="SDT2-OZMO-Redna-036-1997-12-10.sp39">

               <speaker>PREDSEDNIK JELKO KACIN:</speaker>

               <p>Gospod Feri Horvat.</p>
            </sp>
            <sp xml:id="SDT2-OZMO-Redna-036-1997-12-10.sp40">

               <speaker>FRANC (FERI) HORVAT:</speaker>

               <p>Jaz se z pripombami kolega Mozetiča strinjam. S tem, da pa ne bi rad, da bi zamudili
               januarsko sejo, ker je verjetno predvideno, da gre tudi ta ratifikacija nato sejo in
               gre za sporazum, ki je nujen, ker itak z njim kasnimo, zato bi predlagal, če je
               možno, da bi to do petka, če bo v petek seja, da bi to skladitev opravili oziroma
               zadevo razčistili in s tem ustvarili pogoje, da lahko potrdimo in da ga lahko
               predlagamo zboru v dokončni sprejem.</p>
            </sp>
            <sp xml:id="SDT2-OZMO-Redna-036-1997-12-10.sp41">

               <speaker>PREDSEDNIK JELKO KACIN:</speaker>

               <p>Jaz bom predlagala kompromis, med prvotnim besedilom sklepa in zahtevo gospoda
               Mozetiča, tako, da bi se zadnji odstavek sklepa glasil tako: "Odbor je ob enem pozval
               predlagatelja, naj do petka 12. decembra odpravi ne skladje" in potem imamo citirano
               naprej.</p>
            </sp>
            <sp xml:id="SDT2-OZMO-Redna-036-1997-12-10.sp42">

               <speaker>MIROSLAV MOZETIČ:</speaker>

               <p>Samo besedo. Jaz se sedaj strinjam, ampak ponovno poudarjam, jaz se absolutno in
               mislim, da je morda že prepozno s tem, za kar dela konvencija, za odpravo dvojnega
               obdavčevanja, da ne bo kdo mislil, da sem jaz proti temu, da se še naprej plačuje
               dvojni davek, tako v Avstriji kot v Sloveniji, da ne bo to sporno. Ampak zadeva mora
               biti precizna zaradi tega, da ne bo sporov pozneje.</p>
               <p>In se s tem, da se to pripravi, tako kot je sedaj predlagano z tem se strinjam.</p>
            </sp>
            <sp xml:id="SDT2-OZMO-Redna-036-1997-12-10.sp43">

               <speaker>PREDSEDNIK JELKO KACIN:</speaker>

               <p>Skratka, predlagam, da glasujemo o predlogu sklepa, ki je sedaj dopolnjen.
               Predlagatelju, se pravi Ministrstvu za finance se daje rok do petka 12. decembra, da
               se odpravijo ne skladja v teh petih členih.</p>
               <p>Kdo je za tako formuliran sklep, prosim, da to potrdi z dvigom rok? <stage>(?)</stage> Hvala. Je
               kdo proti? <stage>(Nihče.)</stage></p>
               <p>Ugotavljam, da je predlog tako formuliranega sklepa sprejet. Zaključujem točko
               6.</p>
               <p>Prehajamo na <title>7. TOČKO DNEVNEGA REDA - PREDLOG ZAKONA O SPREMEMBI ZAKONA O
                  RATIFIKACIJI KONVENCIJE O PRANJU, ODKRIVANJU, ZASEGU IN ZAPLEMBI PREMOŽENJSKE
                  KORISTI, PRIDOBLJENE Z KAZNIVIM DEJANJEM.</title> Gradivo je objavljeno v
                  Poročevalcu številka 56 z
               dne 28. novembra 1997. Prosim predlagatelja, da predstavi gradivo. Gospod Mahnič.
           </p>
            </sp>
            <sp xml:id="SDT2-OZMO-Redna-036-1997-12-10.sp44">

               <speaker>GOSPOD MAHNIČ:</speaker>

               <p>Hvala za besedo. Državni zbor Republike Slovenije je sprejel zakon o ratifikaciji
               konvencije o pranju, odkrivanju, zasegu in zaplembi premoženjske koristi pridobljene
               s kaznivim dejanjem na svoji seji 26. junija letos. Vendar smo pred deponiranjem
               listine o ratifikaciji v Ministrstvu za zunanje zadeve ugotovili, da je v izjavi, ki
               je bila vključena v 3. člen zakona o ratifikaciji in ki je povezana s tretjim
               odstavkom 25. člena konvencije, da je prišlo do napake v tem smislu, da se je zahteva
               zaprosilo, ki ga mora druga država poslati centralnemu organu za izvajanje konvencije
               v Sloveniji, da se zahteva v slovenskem ali v angleškem jeziku bi moralo biti
               pravilno. V besedilu pa je bilo napisano v slovenskem in v angleškem jeziku, kar je
               seveda vsebinsko različno. Do napake je prišlo na vladni strani, ki je poslala to
               besedilo napačno v državni zbor, za kar se opravičujemo. Ampak vendarle je treba to
               napako odpraviti, zato smo pač predlagali na vladi zakon o spremembi zakona, da se ta
               napaka odpravi in da se deponira listina o ratifikaciji pri depozitariju. Hvala.</p>
            </sp>
            <sp xml:id="SDT2-OZMO-Redna-036-1997-12-10.sp45">

               <speaker>PREDSEDNIK JELKO KACIN:</speaker>

               <p>Hvala lepa. Želi kdo razpravljati o gradivu? Gospod Mozetič.</p>
            </sp>
            <sp xml:id="SDT2-OZMO-Redna-036-1997-12-10.sp46">

               <speaker>MIROSLAV MOZETIČ:</speaker>

               <p>Jaz opravičilo vlade z veseljem sprejemam. Samo poglejte, to je približno, tako kot
               je bilo dve toči nazaj, namesto ustavni je pisalo "ustanovni". Jaz bi prosil, da se
               dejansko, ker je nemogoče, da se ta odbor in naše službe spreminjajo v to, da gledajo
               ali je nekaj pravilno prevedeno, ali ni, ali pa pri prejšnji konvenciji. še vsebino
               težko gledamo pri tako dolgih in zahtevnih zadevah. Mislim, da mora vlada tukaj
               prevzemati vso odgovornost za stvari, ki jih pošilja v parlament, da so vsaj tako
               pripravljene, da bodo skladne z našimi predpisi in da bodo pravilno pripravljene in
               vsebinsko in pravilni izrazil. To je tipičen primer, namesto in je ali, samo ena
               majčkena besedica, ki je nihče ne more niti opaziti, ampak vsebina je pa bistveno
               drugačna. Dejansko predlagam, da se res, ko se v službah ugotovi, tako kot smo prej
               ugotovili, da so napake, da se zadeve vračajo na vlado, na pa, da mi tukaj izgubljamo
               čas.</p>
            </sp>
            <sp xml:id="SDT2-OZMO-Redna-036-1997-12-10.sp47">

               <speaker>PREDSEDNIK JELKO KACIN:</speaker>

               <p>Želi še kdo besedo? Jaz bi samo izkoristil to priložnost in se na nek način zahvalil
               našim strokovnim službam, ki vendarle vsako gradivo preberejo od prve do zadnje
               besede in pri tem ugotovijo marsikaj, kar so tisti, ki bi morali ugotoviti,
               izpustili. Mi smo dejansko ne samo organ državnega zbora, ki tukaj telovadi in potrjuje posamezna besedila,
               ampak vendarle opravljamo ne samo lektorsko ampak tudi vsebinsko kontrolo nad vsem
               tem, kar vlada počne in gospod Mozetič ima prav - velikokrat ujamemo vlado na njenih
               napakah. Ampak tukaj je napaka zdaj odpravljena in predlagam, da glasujemo o predlogu
               sklepa, ki se glasi:</p>
               <p>"Odbor se je pri obravnavi seznanil z mnenjem Sekretariata za zakonodajo in pravne
               zadeve. Odbor je soglašal z navedenim predlogom zakona in zato predlagal Državnemu
               zboru Republike Slovenije naj predlog obravnava na svoji seji in ga sprejme."
               Poročevalec na seji je predsednik.</p>
               <p>Želi kdo razpravljati o tako formuliranemu sklepu? <stage>(Ne želi.)</stage> Dajem predlog sklepa
               na glasovanje.</p>
               <p>Kdor je za, prosim, da to potrdi z dvigom rok! Hvala. Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Zaključujem 7. točko.</p>
               <p>Prehajam na <title>7. TOČKO DNEVNEGA REDA - PREDLOG ZAKONA O RATIFIKACIJI KONVENCIJE
                  MED REPUBLIKO SLOVENIJO IN ČEŠKO REPUBLIKO O IZOGIBANJU DVOJNEGA OBDAVČENJA IN
                  PREPREČEVANJU DAVČNIH UTAJ V ZVEZI Z DAVKI NA DOHODEK IN PREMOŽENJE.</title> Gradivo
               je objavljeno v Poročevalcu številka 56 z dne 28. novembra 1997. Prosim
               predlagatelja, če želi besedo, da predstavi gradivo.</p>
            </sp>
            <sp xml:id="SDT2-OZMO-Redna-036-1997-12-10.sp48">

               <speaker>GOSPA______________:</speaker>

               <p>Velja enako kot za avstrijski sporazum.</p>
            </sp>
            <sp xml:id="SDT2-OZMO-Redna-036-1997-12-10.sp49">

               <speaker>PREDSEDNIK JELKO KACIN:</speaker>

               <p>Ali lahko nekoliko bolj na glas poveste, jaz vas nisem razumel pa verjamem, da še kdo
               drug ne.</p>
            </sp>
            <sp xml:id="SDT2-OZMO-Redna-036-1997-12-10.sp50">

               <speaker>GOSPA________________:</speaker>

               <p>Velja enaka obrazložitev kot za avstrijski sporazum. Hvala.</p>
            </sp>
            <sp xml:id="SDT2-OZMO-Redna-036-1997-12-10.sp51">

               <speaker>PREDSEDNIK JELKO KACIN:</speaker>

               <p>Želi kdo razpravljati o obrazložitvi. Gospod Mozetič.</p>
            </sp>
            <sp xml:id="SDT2-OZMO-Redna-036-1997-12-10.sp52">

               <speaker>MIROSLAV MOZETIČ:</speaker>

               <p>Za nazaj popravim svojo napako, da sem pozabil, ampak to velja zmeraj. Sem pozabil
               pohvaliti našo službo, da dejansko opravlja tisto delo, ko ne bi bilo treba, da ga
               opravlja. Ampak tukaj pa sprašujem, če velja enako pri tem sporazumu kot pri
               sporazumu z Avstrijo ali velja za vse napake in vse pomanjkljivosti in vse, kar ste
               narobe naredili? Ker v tem primeru predlagam potem, da vrnemo vladni popravek.</p>
            </sp>
            <sp xml:id="SDT2-OZMO-Redna-036-1997-12-10.sp53">

               <speaker>GOSPA________________:</speaker>

               <p>Se opravičujem, če je bilo tako mišljeno. Mislila sem na prvi del, kjer sem govorila
               o tem, da je sporazum s Češko republiko oziroma z Avstrijo za Slovenijo zelo
               pomemben, ker na češkem ozemlju deluje mnogo slovenskih podjetij in s tega vidika smo
               zainteresirani, da se čim prej sprejme. V pogajanjih so bili doseženi podobni
               rezultati kot jih druge države. Zadržana je bila obdavčitev na izvozu, na obresti
               dividende in licenčnine. Hvala lepa.</p>
            </sp>
            <sp xml:id="SDT2-OZMO-Redna-036-1997-12-10.sp54">

               <speaker>PREDSEDNIK JELKO KACIN:</speaker>

               <p>Hvala lepa. Pobudo za sklenitev pogodb o izogibanju dvojnemu obdavčenju dohodka in
               premoženja z osnutkom tipske pogodbe je OMO že obravnaval v prejšnjem mandatu na 15.
               seji 18. julija leta 1993. Zato predlagam naslednje sklepe:</p>
               <p>"Odbor je pri obravnavi upošteval mnenje Sekretariata za zakonodajo in pravne
               zadeve, ki na predlog zakona ni imel pripomb. Odbor je soglašal z navedenim predlogom
               zakona in zato predlaga Državnemu zboru Republike Slovenije, naj predlog obravnava na
               svoji seji in ga sprejme." Poročevalec na seji državnega zbora bo predsednik odbora.</p>
               <p>Želi kdo razpravljati o predlogu sklepa? <stage>(Ne želi.)</stage> Prosim, da glasujemo.</p>
               <p>Kdo je za? Hvala lepa. Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Zaključujem točko 8. Ker se bliža začetek seje državnega zbora.</p>
               <p>Predlagam, da obravnavamo samo še eno <title>9. TOČKO DNEVNEGA REDA - PREDLOG ZAKONA O
                  RATIFIKACIJI SPORAZUMA MED VLADO REPUBLIKE SLOVENIJE IN VLADO DRŽAVE KUVAJT O
                  KONSOLIDACIJI O REPROGRAMIRANJU DOLOČENIH DOLGOV, KI JIH REPUBLIKA SLOVENIJA
                  DOLGUJE DRŽAVI KUVAJT.</title> Dopis Ministrstva za finance z dne 28. novembra 1997
               je priložen, gradivo tudi, veste, da je bil finančni minister nedavno na obisku v
               Kuvajtu, kjer je bil dosežen dogovor v zvezi s tem. Sprašujem predlagatelja, če bo
               predstavil gradivo. Prosim.</p>
            </sp>
            <sp xml:id="SDT2-OZMO-Redna-036-1997-12-10.sp55">

               <speaker>GOSPA______________:</speaker>

               <p>Gospod predsednik, predstavnica ministrstva za finance, jaz ne bi dajala kakršnekoli
               obrazložitve posebej, ker je to samo nadaljevanje sporazuma v okviru že sklenjenih
               sporazumov in reševanj naših obveznosti do držav članic Pariškega kluba razen v
               primeru, če bodo kakšna vprašanja posebej. Hvala.</p>
            </sp>
            <sp xml:id="SDT2-OZMO-Redna-036-1997-12-10.sp56">

               <speaker>PREDSEDNIK JELKO KACIN:</speaker>

               <p>Prosim.</p>
            </sp>
            <sp xml:id="SDT2-OZMO-Redna-036-1997-12-10.sp57">

               <speaker>MIROSLAV MOZETIČ:</speaker>

               <p>Poglejte, jaz ne bi rad zategoval in težil. Ampak tukaj v tem dopisu, kjer so
               pooblaščeni predstavniki vlade, da bodo ta sporazum razlagali v parlamentu v državnem
               zboru na delovnih telesih, sprašujem, če gospa, ki je tukaj nastopila, je navedena in
               ima pooblastilo, da sploh govori v imenu ministrstva in vlade. Kolikor jaz vem, ni,
               ampak sprašujem, če se motim? Res bi želel, da se enkrat ta odnos vlade, ki ga ima do državnega zbora in
               posameznih delovnih teles, vsaj toliko spremeni, da prihajajo sem tisti, ki so
               pooblaščeni, da tukaj govorijo.</p>
            </sp>
            <sp xml:id="SDT2-OZMO-Redna-036-1997-12-10.sp58">

               <speaker>PREDSEDNIK JELKO KACIN:</speaker>

               <p>Jaz bom prekinil obravnavo te točke dnevnega reda. Pred tem bi pa rad zastavil
               predlagatelju tri vprašanja.</p>
               <p>Prvič. Predlagatelj naj pojasni, zakaj besedilo 1. člena sporazuma, kot kraj in čas
               podpisa sporazuma navaja le v Ljubljani, 20. junija 1997, ne pa tudi v Kuvajtu, dne
               19. decembra 1996. V obrazložitvi zakona sta navedena oba datuma.</p>
               <p>Predlagatelj naj pojasni, ali so bile navedene obveznosti vključene v proračun za
               leto 1997, ki smo ga že sprejeli.</p>
               <p>Predlagatelj naj pojasni posledice navedb v drugem odstavku 3. točke 3. člena
               sporazuma, ki navaja <stage>(citiram)</stage>: "...se posojilojemalcu dovoli, da plača prvi obrok
               pet londonskih delovnih dni od datuma začetka veljavnosti tega sporazuma, vendar
               najkasneje 30. junija 1997". Ja, dogovor o tem je bil pa dosežen mesec dni nazaj. Če
               je to pet londonskih dni od takrat naprej, me zanima, kako so stvari sčarali!</p>
               <p>Prekinjam to točko. Nadaljujemo v petek zjutraj, ob 8.30 uri. Pisni sklic
               nadaljevanja seje boste dobili v naslednjih dneh. Hvala lepa. <stage type="time">(SEJA JE BILA
                  PREKINJENA DNE 10.12.1997, OB 10.03 URI.)</stage>
               </p>
            </sp>
         </div>
      </body>
   </text>
</TEI>
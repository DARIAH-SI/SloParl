<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT2-UK-Redna-001-1997-06-17">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Ustavna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">12EAA05BB5319499C12564B9002B0D4E</idno>
               <idno type="custom" subtype="day">BED3C62BE8A2D435C12564BA0029049F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=BED3C62BE8A2D435C12564BA0029049F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-UK-Redna-001-1997-06-17.UK" n="001">
               <name>Redna</name>
               <date when="1997-06-17"/>
            </setting>
         </settingDesc>
         <particDesc>
            <listOrg>
               <org xml:id="SDT2-UK-Redna-001-1997-06-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-UK-Redna-001-1997-06-17.UK">
                        <orgName key="UK">Ustavna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">USTAVNA KOMISIJA  DRŽAVNEGA ZBORA REPUBLIKE SLOVENIJE</stage>
            <stage type="session">1. seja</stage>
            <stage type="date">(17. junij 1997)</stage>
            <stage type="chairman">Sejo je vodil Janez Podobnik, predsednik komisije.</stage>
            <stage type="time">Seja se je pričela ob 10.10 uri.</stage>


            <sp xml:id="SDT2-UK-Redna-001-1997-06-17.sp1">

               <speaker>PREDSEDNIK JANEZ PODOBNIK:</speaker>

               <p>Kolegice in kolegi! Vsi prisotni. Pričenjam 1. sejo Ustavne komisije Državnega zbora
               Republike Slovenije.</p>
               <p>Predlagam naslednji dnevni red:</p>
               <p>1. točka - dogovor o delu Ustavne komisije Državnega zbora Republike Slovenije;</p>
               <p>2. točka - predlog Vlade Republike Slovenije za začetek postopka za spremembo 68.
               člena Ustave Republike Slovenije;</p>
               <p>3. točka - predlog več kot 40 tisoč volivcev za začetek postopka za spremembo prvega
               odstavka 82. člena Ustave Republike Slovenije "za odpoklic poslanca".</p>
               <p>Rad bi vam povedal, da sem poleg seveda članov Ustavne komisije generalne
               sekretarke, Sekretariata za zakonodajo in pravne zadeve k 2. točki povabil Vlado
               Republike Slovenije, k 3. točki predstavnika pobudnikov gospoda Janeza Janšo, prav
               tako pa sem povabil tudi strokovnjake za ustavno pravo in sicer prof. dr. Franca
               Grada, docenta dr. Igorja Kavčiča, mag. Mira Cerarja, povabljena sta bila tudi
               strokovnjaka za mednarodno pravo in sicer prof. dr. Miran Škrg in prof. dr. Borut
               Bohte, ki pa se današnje seje nista mogla udeležiti. Sprašujem, če želi kdo
               razpravljati o dnevnem redu 1. seje Ustavne komisije? (Ne želi.)</p>
               <p>Potem dajem dnevni red 1. seje Ustavne komisije na glasovanje.</p>
               <p>Kdo je za? (18 članov.) Je kdo proti? (Nihče.)</p>
               <p>Ugotavljam, da je predlog dnevnega reda 1. seje Ustavne komisije Državnega zbora
               sprejet.</p>
               <p>Prehajamo k <title>1. TOČKI DNEVNEGA REDA - K DOGOVORU O DELU USTAVNE KOMISIJE
                  DRŽAVNEGA ZBORA REPUBLIKE SLOVENIJE.</title> Pri tej točki bi sam rad pri uvodu
               povedal naslednje, da je moja želja oziroma, da bi predlagal, da bi pri odločanju,
               torej pri delu Ustavne komisije iskali čimvečji konsenz med člani, torej da bi glede
               sklepanja odločitev, torej da bi pred odločanjem gradili na konsenzu, to je prvo,
               torej glede odločanja, seveda razen procesnih sklepov, kot je bilo naprimer ta glede
               dnevnega reda, kjer je pač potrebna razumljivo tudi navadna večina. To je prvo.</p>
               <p>Potem mislim, da je zelo pomembno, kar sem že v uvodu povedal, da bi na seje Ustavne
               komisije povabili tudi strokovnjake tako za ustavno pravo kot tudi za mednarodno
               pravo. Prav tako se mi zdi pomembno, da bi se danes načelno dogovorili tudi za
               okvirne roke, kdaj bo Ustavna komisija pripravila predloge Državnemu zboru v
               obravnavo. To so po moji oceni trije takšni vsebinski poudarki pri tej točki, torej
               dogovor o delu Ustavne komisije Državnega zbora. To je po moji oceni pomembno tudi
               zato, ker sedaj prvič, od kar ima Slovenija novo ustavo <stage type="mag"/>(nadaljevanje) oziroma ustavo smo v postopku za spremembo ustave in je
               zelo pomembno na kakšen način bo ustavna komisija delovala.</p>
               <p>Toliko bi imel sam k tej točki dnevnega reda, gospod Peterle, ki tudi podpredsednik
               ustavne komisije, prosim in gospod Janša.</p>
            </sp>
            <sp xml:id="SDT2-UK-Redna-001-1997-06-17.sp2">

               <speaker>ALOJZ PETERLE:</speaker>

               <p>Gospod predsednik, spoštovane kolegice in kolegi, gospe in gospodje! Ravno to kar si
               predsednik povedal zdaj na koncu je tudi moje vodilo za besede, ki jih bom sedajle
               povedal, ker gre za spremembo ustave bi želel, da bi vsaj pri tako pomembni zadevi ne
               prihajalo do običajnega političnega izigravanja, žal se je to zgodilo ponovno, kajti
               10. junija smo predsedniki parlamentarnih strank sedeli skupaj v vladni palači in se
               dogovorili, da bo sestavljena komisija po merilih, ki so bila uporabljena za sestavo
               KVIAZ-a, zadeva ni potekla v skladu z dogovorom, ampak je bila izvoljena komisija v
               sestavi, kot jo je v prvi rundi KVIAZ postavil, jaz moram proti temu protestirati,
               ker se očitno ni držalo dogovora in to na tistem mestu, ki je bilo za to najbolj
               odgovorno, se pravi iz strani predsednika LDS-a in me ne zanima ali je obvestil svoje
               ali jih ni rezultat ni v skladu z dogovorom in če se je že začelo kako se bo še
               končalo vse skupaj.</p>
               <p>Jaz v takih okoliščinah ne želim sodelovati kot podpredsednik te komisije in iz tega
               mesta odstopam. Želim, da od začetka ravnamo pošteno v skladu z dogovorom in želim,
               da se tisti dogovor realizira. Hvala.</p>
            </sp>
            <sp xml:id="SDT2-UK-Redna-001-1997-06-17.sp3">

               <speaker>PREDSEDNIK JANEZ PODOBNIK:</speaker>

               <p>Predno dam besedo gospodu Janši, bi rad povedal dve stvari, najprej bi predlagal
               gospodu Peterletu, da vendarle odločitev, da odstopi ponovno premisli, ob naslednjem,
               namreč jaz sem bil sam prisoten tako na, sem bil povabljen na srečanje predsednikov
               parlamentarnih strank, 10. junija 1997, prav tako pa sem sam na seji kolegija, na
               kateri se je, smo govorili o vsebini izredne seje, ki se je zgodila prejšnji četrtek
               popoldne, izpostavil prav vprašanje sestave ustavne komisije in takrat je bil tudi
               dogovor, ki smo ga sprejel, da če bo prišel predlog, da se da predsedniku KVIAZ-a
               pobuda, da se po nekem hitrem postopku, oziroma možnost celo preko korespodenčne seje
               oblikuje drugačno sestavo ustavne komisije.</p>
               <p>Res je, da je bilo na tem srečanju predsednikov parlamentarnih strank dana pobuda,
               da bi bila ustavna komisija sestavljena na način kot je bil sestavljen KVIAZ, sam
               osebno menim, da prav ob dejstvu, da bi iskali konsenz priključitve ustavne komisije
               to ni ključno vprašanje.</p>
               <p>Ker pa gre za vprašanje zaupanja in iskanja konsenza med parlamentarnimi strankami
               je pa to pomembno vprašanje, zato sem ga na kolegiju izpostavil, ker potem ni bilo
               tega predloga pa pri sami izredni seji Državnega zbora v kateri smo sprejemali odlok
               o ustanovitvi, nalogah, sestavi in izvolitvi ustavne komisije Državnega zbora
               republike Slovenije ni bilo nobene razprave in kot me spomin, če me spomin ne vara so
               vsi prisotni poslanke in poslanci soglasno potrdili ta odlok pač ustavne komisije s
               tem so po moji oceni tudi potrdili sestavo te komisije.</p>
               <p>Torej jaz bi pozval gospoda Peterleta, da njegova odločitev, da odstopi kot
               podpredsednik, da vendarle.<stage type="mag"/> (Nadaljevanje)
               premisli in poskušamo najti rešitev pri tem zapletu. Dobro, replika, gospod Peterle.
           </p>
            </sp>
            <sp xml:id="SDT2-UK-Redna-001-1997-06-17.sp4">

               <speaker>ALOJZ PETERLE:</speaker>

               <p>Tam ni šlo za pobudo, tam je šlo za dogovor, da se bo KVIAZ ponovno sestal in to
               zadevo uredil v skladu z dogovorom. S tem se mi razlikujemo. Jasen dogovor je bil, da
               se KVIAZ še enkrat dobi in veste kdo bi komu moral kaj povedati. Zato mene ne zanima
               kaj bi bilo na kolegiju ampak kaj so partnerji vsak po svoji liniji storili. Tisti
               ključni ni storil nič.</p>
            </sp>
            <sp xml:id="SDT2-UK-Redna-001-1997-06-17.sp5">

               <speaker>PREDSEDNIK JANEZ PODOBNIK:</speaker>

               <p>Hvala lepa. K besedi se je prijavil gospod Janša. Repliko ima gospod Bavčar.</p>
            </sp>
            <sp xml:id="SDT2-UK-Redna-001-1997-06-17.sp6">

               <speaker>IGOR BAVČAR:</speaker>

               <p>Jaz bi rad samo pojasnil, gospod predsednik, gospodu Peterletu, ki je s tem zapletom
               utemeljil ta svoj odstop. Jaz upam, da bo, ko bomo na koncu razčistili to vprašanje,
               ta svoj odstop umaknil. Ne nazadnje zaradi tega, ker bi rad obvestil člane komisije
               in s tem tudi gospoda Peterleta, da Komisija za volitve in imenovanja, ko je
               oblikovala predlog odloka, ki ga je brez ugovora na sami seji komisije in pozneje
               tudi brez glasu proti sprejel tudi Državni zbor z glasovi vseh prisotnih poslancev,
               tisti trenutek tudi poslanci opozicije konkretno tudi poslanci Slovenske krščanske
               demokracije. Vendarle bi rad povedal, da je pet strank povedalo različne ključe pri
               sestavi te komisije in da ne člani posameznih poslanskih klubov niti ne nihče od
               kvalificiranih predlagateljev ni predlagal ali obvestil komisije o nobenem drugačnem
               predlogu. Edini, ki je predlagal ključ, po katerem je sestavljena Komisija za volitve
               in imenovanja, je bil poslanski klub Socialdemokratske stranke. Poslanski klub SKD-ja
               je predlagal manjše število članov te komisije. Gospod Mozetič je zastopal to
               stališče na seji te komisije. Gospod predstavnik iz Združene liste kot naslednja
               opozicijska stranka so predlagali 29-člansko komisijo za ustavna vprašanja, LDS 21,
               DeSUS in SLS nista konkretneje oblikovala svojega predloga, kot takega predloga ni
               oblikoval poslanski klub Slovenske nacionalne stranke. Nobenega razloga ni bilo
               torej, da bi na sami seji komisija kakorkoli ali pa kdorkoli izpostavljal to
               vprašanje. Ne nazadnje je sama komisija od samega začetka zelo dobro vedela, da je za
               sprejemanje odločitev potrebna dvotretjinska večina. V prvi fazi, verjetno bo to tudi
               predmet današnje 1. točke dnevnega reda, verjetno večina prisotnih na Ustavni
               komisiji, pozneje, ko bomo oblikovali besedilo pa tudi dvotretjinska večina vseh
               članov te komisije. Zaradi tega to ni bilo pretirano izpostavljeno dejstvo. Kot
               predsednik za volitve in imenovanja sem posebej skrbno pazil, da je bila diskusija do
               konca izčrpana in tudi na seji kolegija predsednika Državnega zbora, kamor sem bil
               povabljen, nihče, poudarjam nihče, ni oporekal takemu odloku. Zaradi tega menim, da
               je do zapleta, ki ga omenja Lojze Peterle, očitno prišlo<stage type="mag"/> (Nadaljevanje) na način, ki vsaj nam, ki delamo v Državnem zboru,
               predstavnikom vseh poslanskih skupin, vključno s Poslansko skupino Krščanskih
               demokratov, ki jo je na tem sestanku predstavljal gospod Mozetič in gospod Božič, ni
               bilo jasno kaj in za kakšen dogovor naj bi šlo.</p>
            </sp>
            <sp xml:id="SDT2-UK-Redna-001-1997-06-17.sp7">

               <speaker>PREDSEDNIK JANEZ PODOBNIK:</speaker>

               <p>Gospod Janša. Replika ima prednost. Prosim, gospod Jelinčič.</p>
            </sp>
            <sp xml:id="SDT2-UK-Redna-001-1997-06-17.sp8">

               <speaker>ZMAGO JELINČIČ:</speaker>

               <p>Hvala lepa. Samo kratka replika gospodu Bavčarju. Na kolegiju predsednika Državnega
               zbora sem jaz opozarjal na ta problem, ki se bo zgodil, vendar potem na Državnem
               zboru ga nisem ponovno načenjal.</p>
            </sp>
            <sp xml:id="SDT2-UK-Redna-001-1997-06-17.sp9">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Jelinčič. Besedo ima gospod Janša.</p>
            </sp>
            <sp xml:id="SDT2-UK-Redna-001-1997-06-17.sp10">

               <speaker>JANEZ JANŠA:</speaker>

               <p>Preden nekaj rečem na to temo, ki je ravno odprta, bi protestiral še proti načinu
               sklica Ustavne komisije. V ponedeljkih so poslanske pisarne, poslanci nismo v
               Državnem zboru, mi smo zvečer na poročilih zvedeli, da je za danes sklicana seja
               Ustavne komisije. Za druga delovna telesa dobimo vsaj telegram, če je seja sklicana
               čez noč. Zato prosim, naj se drugič stvar sklicuje tako, da bo zadeva verodostojna,
               ne pa da zjutraj dobimo gradiva.</p>
               <p>Kar se pa tiče sestave Ustavne komisije, je to navidezno sicer manjši problem,
               dejansko pa zadevo odraža neko širše stanje. Dejstvo je, da se je v zadnjih tednih
               pokazalo, da ta oblast in ta država zelo neusklajeno nastopa v znani politiki. Ni
               čudno, če celo največja vladna stranka ne komunicira med seboj ko gre za povsem jasne
               dogovore. To, kar je rekel gospod Peterle popolnoma drži. Na prvem sestanku
               koordinacije predsednikov strank, je bilo brez glasu proti sprejeto, čeprav to ni
               bilo izrecno poudarjeno na koncu, naj bi se Ustavna komisija oblikovala tako kot je
               sestavljen KVIAZ, v enakem številu. Potem je prišlo do sestanka KVIAZ-a, ki je
               določil predlog za sestavo Ustavne komisije. Ker pa so poslanske skupine dale
               različne predloge, se je o predlogih glasovalo in izglasovan je bil predlog Liberalne
               demokracije, ki ni upošteval tistega dogovora. Zaradi tega smo potem naslednji dan,
               ko je bil še en sestanek koordinacije, to zadevo problematizirali. Nihče drug kot
               predsednik največje vladne stranke in predsednik vlade, dr. Drnovšek, ki je pred vsem
               javno obljubil, da bodo oni to uredili, da bi se moral ta dogovor držati, in da je on
               tisti, ki bo poskrbel, da bo prišlo do spremembe predloga. Pred to izredno sejo, ki
               je bila sklicana, sem osebno govoril s predsednikom Državnega zbora, na njegov
               predlog, kot sem tam razumel, je bilo zmenjeno, da se KVIAZ sestane, <stage type="mag"/> (nadaljevanje) da se predlaga KVIAZ-u sestane in
               da določi predlog o skladu z dogovorom.</p>
               <p>Na kar sem govoril tudi z gospodom Anderličom in ki mi je rekel, da on nič ne ve kaj
               smo se zmenili na koordinaciji predsednikov parlamentarnih strank, jaz sem mu rekel
               naj pokliče svojega predsednika pa bo zvedel, če se pač prej niso izmenjali teh
               informaciji, očitno je bil nedosegljiv kot običajno v takih trenutkih ali pa gre
               tukaj za neko igro, ki je jaz tukaj nebi imenoval, ker bi moral uporabiti zelo grdo
               besedo.</p>
               <p>Če ne držijo dogovori, ko gre za osnovne proceduralne zadeve, kako je možno
               pričakovati, da bomo potem dosegli konsenz o bistvenih stvareh kot je sprememba
               ustave, zato jaz enako kot gospod Peterle, vztrajam na tem, da se spoštuje ta dogovor
               drugače ne vidim nobenega smisla v sklicevanju koordinacije predsednikov
               parlamentarnih strank, čeprav je to organ, ki je nekako dobil formalno osnovo v
               zaključkih zadnje izredne seje, ko smo govorili o zunanji politiki in naša stranka bo
               razmislila o nadaljnjem sodelovanju v taki ustavni komisiji in v kordinaciji
               predsednikov parlamentarnih strank, če se izkaže, da se niti osnovni dogovori ne
               spoštujejo.</p>
               <p>Moram reči še to, da če bi bila bistvena različna mnenja v zvezi z sestavo ustavne
               komisije na tej kordinaciji in če bi vsak vztrajal pri svojem, potem bi najbrž tudi
               prišlo do glasovanja na KVIAZ-u in morda tudi do take komisije in to ne bi bil
               problem, ampak tam je bilo brez vsakega odpora je bil sprejet ta predlog kot smiseln
               in na tem drugem sestanku se je sam predsednik vlade zavzel, da ga bo posredoval
               naprej in realiziral in ker gre za predsednika vlade, ki je iz LDS-a ker gre za
               predsednika KVIAZ-a, ki je iz LDS-a sem mislil, da se bosta vsaj to dogovorila, ne pa
               da se tukaj v takih primerih potem vleče razlika med vlado, med to kordinacijo
               parlamentarnih strank in med Državnim zborom in njenimi, njegovimi organi.</p>
               <p>Tako da jaz predlagam, da ta bom rekel nesporazum, če gre za to, če ne gre za kaj
               drugega odpravimo in da stvar normalno naprej dela.</p>
               <p>Naslednja zadeva, za katero mislim, da se je treba dogovoriti o okviru te 1. točke
               je vprašanje vabljenih strokovnjakov na sejo ustavne komisije, mene zanima, kdo bo
               določil tiste strokovnjake, ki jih bomo vabili na sejo ustavne komisije, ali bodo to
               ustavni pravniki, ki so pisali to ustavo ali bodo morda ustavni pravniki, ki so
               pisali prejšnje ustave in kdo lahko da ta predlog, ker je zelo važno pa, koga se vabi
               jaz bi rad tu uravnotežena mnenja ne pa enostranska, predlagam pač, da povabimo
               ljudi, ki tudi zastopajo različna stališča in v zvezi z spremembo ustave in v zvezi z
               vsebino predlaganih sprememb in če je to ta stvar je pa vprašanje imamo dva formalna
               postopka za spremembo ustave, oba sta formalno vložena, eden je bil vložen že v
               jeseni lanskega leta, drugi pa pred kratkim.<stage type="mag"/>(Nadaljevanje) Ta, ki je bil nazadnje vložen, je objavljen v Uradnem listu,
               tisti prvi pa še vedno ni objavljen v Uradnem listu. Po ustavi sta oba predloga
               povsem izenačena; oba uradna pobudnika sta verificirana skozi ustavno načelo. In
               zanima me, zakaj je prišlo do te razlike, ko gre za dostopnost oziroma za obveščanje
               javnosti o obeh predlogih. Hvala.</p>
            </sp>
            <sp xml:id="SDT2-UK-Redna-001-1997-06-17.sp11">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Janša. Pravzaprav ste odprli več vprašanj. Jaz bi predlagal, da bi
               najprej razrešili prvo. Mislim, da ga bomo lahko razrešili, torej glede sestave
               Ustavne komisije, da bi ta zaplet nikakor ne obremenil današnjega dela. Da bi pač
               delali naprej in se dogovorili, kako ta problem rešiti. Potem ste pa odprli nekaj
               vsebinskih vprašanj, torej glede vabljenja strokovnjakov. Jaz bom tukaj odprt za vaše
               pobude, mislim, da se lahko Ustavna komisija dogovori, da lahko daste člani komisije
               predloge in se potem dogovorimo, na kakšen način bodo vabljeni oziroma na kakšen
               način bodo strokovnjaki, tako za ustavna vprašanja kot tudi za druga posamezna pravna
               področja, delovali. Mislim pa, da je zelo pomembno, kljub temu, da smo v situaciji,
               za katero sicer najraje rečemo, da je časovna stiska, da na seje Ustavne komisije
               vabimo tudi strokovnjake, torej ustavno pravne oziroma ustavne in tudi mednarodne, in
               pa tudi za druga pravna področja.</p>
               <p>Glede objave predloga mislim, da ste mislili v Poročevalcu, ne v Uradnem listu.
               Mislim, da je lahko - v Poročevalcu - meni ni znan razlog, zakaj predlog 40.000
               volilcev ni bil objavljen v Poročevalcu. To je napaka tistih, ki so za to odgovorni.
               To je lahko samo tak odgovor.</p>
               <p>Jaz bi prosil, da bi najprej rešili torej to prvo, glede sestave Ustavne komisije,
               in bi tudi predlagal članom in članicam Ustavne komisije, da bi poskušali ta problem
               preiti in da se ne bi pri njem preveč ustavljali. Gospod Anderlič se je prej oglasil
               na to temo. Prosim.</p>
            </sp>
            <sp xml:id="SDT2-UK-Redna-001-1997-06-17.sp12">

               <speaker>ANTON ANDERLIČ:</speaker>

               <p>No, jaz bi rad pojasnil neke stvari, ki se mi zdi, da jih je potrebno pojasniti. Jaz
               dopuščam, da je v tem dogovarjanju po dveh poteh očitno prišlo do določene pomote ali
               pa bom rekel neprenosa določenih informacij. Treba je pa reči, da je zame popolnoma
               jasno, da se v Državnem zboru postopki spoštujejo po poslovniku tako, kot to
               zaukazuje predvsem 126. člen poslovnika, ki govori o tem, kako naj bodo sestavljena
               delovna telesa. Mi smo ravnali skladno s tem in podali svoj predlog, ki je po našem
               mnenju najbolj verodostojno odražal in odraža sestavo v Državnem zboru, glede na
               poslanske skupine oziroma dosežen rezultat. In nam se je zdelo zelo samo po sebi
               umevno, da če ima recimo Socialdemokratska stranka s 16% dobrih doseženih rezultatov
               19% sedežev v Ustavni komisiji, da je prav, da ima Liberalna demokracija, ki je
               dosegla 27 cela in nekaj procentov rezultata 6 poslanskih sedežev, kar znese 28%.
               Torej, razlika v plus LDS-u je manjša v tem primeru in ne razumem, zakaj bi LDS imela
               cca 4% manj <stage type="mag"/>(Nadaljevanje) zastopanosti, SDS
               pa 3% več. Ampak nam to ni bil poseben imperativ, da bi postavili tako razmerje, kjer
               bi na nek način ne upoštevali tega dogovora. Bili so predlogi, o njih smo glasovali
               in nobenega ugovora drugačnega ni bilo. Jaz sem šel podrobno pogledati še enkrat
               magnetograme, kajti v primeru, ko diskutiram s poslanci Socialdemokracije, predvsem z
               gospodom Janšo, moram vedno biti precizen, ker drugače lahko se kakšna stvar tolmači
               drugače. No, in predlog, ki je bil podan s strani LDS-a takrat, je bil tam podprt z
               8:0, o drugih predlogih ni bilo ne govora na način, da je treba o njih prej glasovati
               ali kakorkoli, ampak da se o njih glasuje. In tega, da tudi v petek na Državnem zboru
               ni bilo ugovora temu odloku, si ne znam razlagati drugače, kot da se na nek način
               izkorišča zdaj ta nesporazum pri oblikovanju komisije za odlaganje začetka razprave
               spremembe ustave. To - recimo pa nočem tega preveč potencirati tukaj - za mene je še
               vedno sveta procedura in po proceduri smo, in po poslovniku smo mi vložili ta predlog
               za sestavo. Bil je določen tako, kot veleva poslovnik, in tudi zbor je o tem
               glasoval.</p>
               <p>In jaz menim, da bi edino na tak način lahko tudi spreminjali te stvari. Teh
               predlogov ni bilo, nobenih ugovorov, in jaz še enkrat pravim: ta predlog verodostojno
               odraža sestavo v Državnem zboru, je pa mogoče, in če bi seveda bila intenca drugačna,
               tudi kakršnokoli drugo sestavo določiti. In jaz bi tudi takrat na KVIAZ-u podprl
               predlog samo zato, da bi ustanovili Komisijo za ustavna vprašanja, zato, da bi začeli
               s postopkom, tudi kakšen drug predlog, kajti zavedam se, da je bistvena večina.</p>
               <p>Jaz sem tam zelo brez zadržkov podprl predlog za podpredsednika komisije in umaknil
               naš predlog, ki smo ga tudi imeli, ravno s ciljem, da se naredi most, da se z
               opozicijo pač dogovorimo, da vsi na nek način participiramo pri tej obravnavi, da si
               porazdelimo neke odgovornosti, in na koncu je seveda tudi rezultat pač lahko skupen.
               In moje dejanje na KVIAZ-u je bilo ravno, čeprav je bil tudi pri nas mogoče kakšen
               pomislek, zakaj pa tako vehementno potegniti svoj predlog nazaj in podpreti
               opozicijskega kandidata - ampak sem utemeljeval, da je to ravno prispevek k temu, da
               začnemo delati, in je prav, da je opozicija ustrezno zastopana. Hvala.</p>
            </sp>
            <sp xml:id="SDT2-UK-Redna-001-1997-06-17.sp13">

               <speaker>PREDSEDNIK JANEZ PODOBNIK:</speaker>

               <p>Hvala lepa. Repliko ima gospod Janša.</p>
            </sp>
            <sp xml:id="SDT2-UK-Redna-001-1997-06-17.sp14">

               <speaker>JANEZ JANŠA:</speaker>

               <p>Gospod Anderlič, nihče ni polemiziral z vašimi procentualnimi izračuni; najbrž čisto
               držijo, čeprav jih nismo preverjali. Vendar morate vi v pravilnost teh izračunov in v
               pravilnost logike, da se ti izračuni uporabijo za sestavo Ustavne komisije, <stage type="mag"/> (Nadaljevanje) prepričati vašega predsednika, ne
               nas. Mi smo se pač dogovorili, to bom rekel na najbolj odločno vztrajanje ravno
               vašega predsednika za nek drug kriterij. Vi ste potem po legalni proceduri, jaz jo ne
               osporavam, na KVIAZ-u, izglasovali nekaj drugega in potem, ko je bil še en dogovor,
               da se to popravi, tega dogovora niste upoštevali. Jaz ne vidim nobenih problemov na
               relaciji opozicija - procedura, ali opozicija - vi, ampak vidim, problem je v
               komunikaciji v vaši stranki. In če je to, kar ste sedaj povedali, vaše stališče
               oziroma stališče liberalne demokracije, potem to mi vzamemo na znanje, ampak iz tega
               izhaja, da nima smisla hoditi na sestanke predsednikov strank, se tam nekaj
               dogovoriti, ker se bo potem itak glasovalo in bo šlo po neki proceduri. Zakaj bi
               zgubljali čas, se dvakrat nekaj zmenili, vi pa boste potem ven privlekli neke
               izračune in predlagali tisto, in to se bo izglasovalo. Jaz moram reči, da tudi ne
               vidim nobenega racionalnega jedra v tem vašem ravnanju, ker če je komu v interesu, da
               stvar hitro steče, kot vedno poudarjate, ste to vi. Sedaj pa s postavljanjem teh
               prestižnih vprašanja sami zapletate zadevo, predvsem pa, če se toliko časa zgublja,
               da tam sedimo na vladi in razpravljamo o stvareh, ki potem ne držijo, bolje da pol
               tega časa LDS porabi pa se sama usede med seboj in se zmeni kakšno je njeno stališče.
           </p>
            </sp>
            <sp xml:id="SDT2-UK-Redna-001-1997-06-17.sp15">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Kacin in gospod Pahor.</p>
            </sp>
            <sp xml:id="SDT2-UK-Redna-001-1997-06-17.sp16">

               <speaker>JELKO KACIN:</speaker>

               <p>Gospod predsednik, kolegice in kolegi! Mene današnja razprava resnično preseneča in
               to najbolj neprijetno. Dejstvo je, da koordinacija parlamentarnih političnih strank
               ne more nadomestiti Državnega zbora. Kakršenkoli dogovor med političnimi strankami
               omogoča bolj učinkovito delo Državnega zbora. Državni zbor je odločil in je sprejel
               odlok. Odstop podpredsednika Ustavne komisije, lahko v svoji posledici zahteva
               spremembo odloka, sprememba odloka je mogoča samo s ponovnim sklicem Državnega zbora.
               Tovrstno proceduralno zavlačevanje, je v nasprotju s političnimi deklaracijami, ki so
               jih politične stranke doslej izražale o tem, da obstoji politična volja, da se naša
               ustava prilagodi v času, ki nam je na voljo in s tem vpliva tudi na pozitiven izid
               nekaterih integracijskih procesov, ki ravno sedaj potekajo. Iščemo, ne samo
               dvotretjinsko večino, ki je potrebna za spremembo ustave, poskušamo doseči konsenz.
               Današnja razprava se mi zdi korak stran od tega konsenza, preprosto gre za
               zavlačevanje in iskanje izgovorov, da bi vsebinska razprava o spremembi ustave
               Republike Slovenije ne bila mogoča. Iz tega razloga me to resnično preseneča, kajti
               prav ta razprava dokazuje, da mnoge visoke besede, ki so bile izrečene na
               koordinaciji političnih strank in po tej koordinaciji, za seboj nimajo prave vsebine,
               in da še vedno v nekaterih strankah ne obstoji nujno potrebna volja, da bi se ustava
               spremenila v času, ki nam je na voljo. Hvala lepa.</p>
            </sp>
            <sp xml:id="SDT2-UK-Redna-001-1997-06-17.sp17">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Pahor. Replika, gospod Janša.</p>
            </sp>
            <sp xml:id="SDT2-UK-Redna-001-1997-06-17.sp18">

               <speaker>JANEZ JANŠA:</speaker>

               <p>Jaz se strinjam s tem, da mnoge besede, ki so bile izrečene na koordinaciji
               predsednikov političnih strank očitno nimajo za seboj nobene vsebine. Predvsem tiste
               besede, ki jih je izrekel predsednik Liberalne demokracije, ker se potem v Državnem
               zboru, na pobudo njegove lastne stranke, dela drugače. Tako da gospod Kacin ima, kar
               se tega tiče, povsem prav.</p>
               <p>Ne pristajamo pa in nikoli ne bomo pristali na logiko, ki <stage type="mag"/> (Nadaljevanje) je bila ravno zdajle ilustrirana, češ, ali boste
               pristali na način dela kot ga bomo vsiljevali mi ali pa ste proti Evropi. Jaz
               opozarjam, da na ta način v Evropo ne bomo prišli, tako kot nismo prišli v NATO
               zaradi podobnih ravnanj.</p>
            </sp>
            <sp xml:id="SDT2-UK-Redna-001-1997-06-17.sp19">

               <speaker>PREDSEDNIK JANEZ PODOBNIK:</speaker>

               <p>Gospod Peterle, replika.</p>
            </sp>
            <sp xml:id="SDT2-UK-Redna-001-1997-06-17.sp20">

               <speaker>ALOJZ PETERLE:</speaker>

               <p>Torej, jaz bi se rad izognil molariziranju, s katerim je na značilen način začel
               gospod poslanec Kacin. Zavlačevanje traja dve leti s strani tistih, ki imajo ključno
               besedo v slovenski politiki, za to ni prav nič kriva opozicija, mi samo vztrajamo na
               tem, s čimer se dela notranjo in zunanjo kredibilnost, to pa je, da je treba
               dogovorov se držati. Zato, kar zadeva zavlačevanje, bi pa omenil realno zavlačitev,
               ki je prišla tudi s strani koalicije, namreč za en teden je bil že premaknjen
               sestanek, na katerem je bilo povedano, je bilo planirano predstaviti predstavljanje
               zaščitnih ureditev na različnih področjih in ne vem, ali bo to končno jutri ali ne
               bo, še zdaj ni jasnega odgovora na to temo. Na realnih zadevah ni nobenega napredka
               in bo težko prepričati poslance, če tega napredka ne bo. Kar zadeva pa tega zapleta,
               ki je nastal, tako jaz razumem sedaj, ker vidim načelno podporo za to, da se vendar
               zadeve upošteva kot so bile dogovorjeno, je pa res očitno prišlo na način kot ga jaz
               poznam štiri leta, da Drnovšek preprosto vam ni povedal, kaj se je zmenil. Dajte to,
               prosim, notri urediti, KVIAZ naj se še enkrat sestane, zadevo uredimo in gremo lahko
               naprej zelo hitro, kot poznamo procedure.</p>
            </sp>
            <sp xml:id="SDT2-UK-Redna-001-1997-06-17.sp21">

               <speaker>PREDSEDNIK JANEZ PODOBNIK:</speaker>

               <p>Hvala lepa. Preden bi dal besedo gospodu Pahorju, imam predlog, s katerim bi rešili
               ta zaplet, kot ga imenujemo, glede sestave komisije. Jaz bi vprašal gospoda
               Peterleta, ali še vedno vztraja na njegovi odločitvi, da odstopa kot podpredsednik
               Ustavne komisije. Namreč, če vztraja, čeprav sam želim, da svojo odločitev ponovno
               premisli in jo umakne, potem Ustavna komisija nima podpredsednika, torej so formalni
               razlogi, da se ponovno sestane KVIAZ in na tej seji lahko potem obravnava tudi
               sestavo komisije, Ustavne komisije, toda, jaz sem prepričan, da taka eventualna
               ponovna odločitev KVIAZ nikakor ne more zavreči dela Ustavne komisije in danes lahko
               mirno delo nadaljujemo naprej. Jaz bi v tem smislu predlagal, da bi ta problem rešili
               in da ne bi več govorili o sestavi Ustavne komisije. Lahko, gospod Peterle, na ta
               izziv odgovorite?</p>
            </sp>
            <sp xml:id="SDT2-UK-Redna-001-1997-06-17.sp22">

               <speaker>ALOJZ PETERLE:</speaker>

               <p>Lahko. Hvala za besedo. Jaz vztrajam pri moji odločitvi zato, da pridemo do
               resničnega spoštovanja dogovorjenega.</p>
            </sp>
            <sp xml:id="SDT2-UK-Redna-001-1997-06-17.sp23">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Pahor.</p>
            </sp>
            <sp xml:id="SDT2-UK-Redna-001-1997-06-17.sp24">

               <speaker>BORUT PAHOR:</speaker>

               <p>Protislovje tega dialoga je, da imata obe strani prav, kolega Bavčar in Anderlič, ko
               pravita, da je bila procedura spoštovana in je bila, s proceduralnega vidika ni moč
               ugovarjati načinu ustanovitve Ustavne komisije. Kolega Peterle in Janša pa, ko
               pravita, da je bilo dogovorjeno na sestanku predsednikov parlamentarnih strank
               drugače. Tudi je verjetno potrebno priznati in poudariti, da parlamentarna, da
               koordinacija predsednikov strank ne more supsionirati ali nadomestiti procedure v
               parlamentu, vendar je tudi hkrati res, da se potem postavlja smiselnost take
               koordinacije. Koordinacija ima smisel, da se dogovorimo o nekaterih ukrepih, ki
               olajšajo sprejemanje odločitev, ki potrebuje dvotretjinsko večino, najmanj. No,
               vidite, v tem smislu predlagam, da morda v tem trenutku zaustavimo to razpravo, v
               kateri, kot rečeno, imata obe strani prav in poiščemo neko kompromisno rešitev. Kar
               se Združene liste tiče, moram zagotoviti, <stage type="mag"/>
               (Nadaljevanje) da nima namena zavlačevati razpravo o spremembi ustave, želi pa
               opozoriti na tem mestu, da bi bilo potrebno in koristno veliko več časa posvetiti
               sami vsebini spremembe ustave, saj spreminjamo enega najpomembnejših členov tega
               ustavnega besedila. Naš predlog bi bil, da LDS morda umakne enega člana Ustavne
               komisije, Peterle pa odstopi od njegovega umika. To bi pomenilo, da lahko nadaljujemo
               z delom in da se posvetimo vsebinskim vprašanjem. To bi bil recimo naš predlog za
               razmislek.</p>
            </sp>
            <sp xml:id="SDT2-UK-Redna-001-1997-06-17.sp25">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Lavrinc.</p>
            </sp>
            <sp xml:id="SDT2-UK-Redna-001-1997-06-17.sp26">

               <speaker>MAKSIMILJAN LAVRINC:</speaker>

               <p>Ja, jaz imam kratko vprašanje. Namreč, ali je, torej možno, da v okviru te točke
               dnevnega reda, ki jo imamo tukaj, sami odločamo, kakšna bo sestava te Ustavne
               komisije ali ne. To je prvo. Drugo. O tem smo menda odločali na Državnem zboru in kot
               mi je poznan poslovniški red, je bilo tam prilika, da se te stvari povedo, torej, da
               se popravijo in da se konstruktivno, v neki konstruktivni debati pride do neke
               rešitve, ki bi bila korektna in za vse sprejemljiva, zato sprašujem zdajle tiste, ki
               imajo pomisleke, zakaj so takrat molčali.</p>
            </sp>
            <sp xml:id="SDT2-UK-Redna-001-1997-06-17.sp27">

               <speaker>PREDSEDNIK JANEZ PODOBNIK:</speaker>

               <p>Gospod Janša, Bavčar.</p>
            </sp>
            <sp xml:id="SDT2-UK-Redna-001-1997-06-17.sp28">

               <speaker>JANEZ JANŠA:</speaker>

               <p>Verjetno sprašujete, zakaj so poslanci glasovali za ustanovitev Ustavne komisije, če
               so bili pomisleki. Naša poslanska skupina se je zavestno odločila, da ne bo glasovala
               proti ravno zaradi takih manipulacij v javnosti kot se pojavljajo, ker če
               problematiziraš nesprejemljive stvari, te potem obtožijo, da si proti Evropi.
               Glasovali smo zato, ker se strinjamo, da se Ustavno komisijo ustanovi. Končno je bil
               to tudi naš predlog. Ne strinjamo se pa s sestavo, zato zdaj to problematiziramo in
               ni res, da nismo o tem pred glasovanjem govorili, ker je bil izrecen dogovor s
               predsednikom Državnega zbora na vprašanje, ali vztrajamo na spremembi, sem rekel, da
               vztrajamo, to lahko gospod Podobnik potrdi. In potem so stekle stvari, da bi se še
               enkrat sestal KVIAZ, pa se očitno ni. Jaz sem imel obveznosti, tako da potem nisem
               bil v Državnem zboru in v dobri veri, da stvari tečejo kot je dogovorjeno, sem bil
               potem naravnost šokiran, ko sem zvečer izvedel, kaj se je zgodilo.</p>
            </sp>
            <sp xml:id="SDT2-UK-Redna-001-1997-06-17.sp29">

               <speaker>PREDSEDNIK JANEZ PODOBNIK:</speaker>

               <p>Gospod Bavčar.</p>
            </sp>
            <sp xml:id="SDT2-UK-Redna-001-1997-06-17.sp30">

               <speaker>IGOR BAVČAR:</speaker>

               <p>Najprej bi rad rekel, da se mi zdijo sestanki šefov strank na sploh smiselni,
               konkretno v zvezi s problematiko, ki je tudi predmet odločanja na naši komisiji pa
               sploh. Zato bi se rad zavzel za to, da seveda do teh sestankov prihaja naprej. To je
               prva stvar. Drugič. Sam bi rad izrecno rekel, da nihče, predvsem pa LDS ni vsilila
               nikomur nobene odločitve v zvezi s sestavo in pristojnostmi te komisije, niti na seji
               KVIAZ-a, niti pozneje na seji Državnega zbora. In sam predlagam in podpiram Janeza
               Podobnika, da se pač v okviru situacije, ki je nastala po odstopu Lojzeta Peterleta,
               ponovno sestane, ker se itak mora sestati KVIAZ in ponovno premisli celotno
               situacijo. Pozval pa bi vse predstavnike poslanskih skupin in vodstev strank in pri
               tem dobrohotno vrnil nasvet glede ureditve notranjih razmer in komunikacij v
               strankah, da seveda pravočasno obvestijo tudi svoje strankarske prijatelje in člane
               poslanskih skupin, da se seveda v primeru, da je do dogovora res prišlo, ravnajo
               podobno kot to zahtevate od predstavnikov LDS-a, tudi sami. V tem primeru seveda
               pričakujem, da pomembne poslanske skupine pridejo s predlogi, kakršni naj bi bili
               menda izglasovani in sprejeti na sestanku šefov strank. To pomeni, da ne pričakujem
               tega samo od predstavnikov Socialdemokracije, pač pa tudi, da predstavnik SKD-ja
               umakne svoj predlog o manjši sestavi te komisije, predstavnik Združene liste umakne
               svoj predlog o večji sestavi te komisije in da ostali seveda<stage type="mag"/> (Nadaljevanje) povedo tudi, ali se s tem formalno strinja.
           </p>
            </sp>
            <sp xml:id="SDT2-UK-Redna-001-1997-06-17.sp31">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu Bavčarju. Poglejte, dva člana Ustavne komisije, gospod Pahor in
               gospod Bavčar sta podprla moje razmišljanje, na kakšen način bi prešli ta zaplet
               glede sestave sestave volilne komisije in seveda... Mi delo nadaljujemo. Jaz samo
               sprašujem, ali kdo od tukaj prisotnih članov ustavne komisije takšni rešitvi tega
               zapleta nasprotuje? Nasprotujete. Želite besedo?</p>
               <p>Besedo ima gospod Janša.</p>
            </sp>
            <sp xml:id="SDT2-UK-Redna-001-1997-06-17.sp32">

               <speaker>JANEZ JANŠA:</speaker>

               <p>Ni res, da nihče ni predlagal tega, kar smo se dogovorili. Naša poslanska skupina je
               predlagala natančno tisto, kar je bilo dogovorjeno, ampak če spustimo oziroma če
               upoštevamo dejstvo, da je malo časa poteklo od prvega sestanka, pa do seje KVIAZ-a,
               ko je bilo res malo časa, ampak telefoni menda delajo, ampak potem ni možno tega
               razloga upoštevati za pač drugi primer, ko je bil, ko je bilo še enkrat na tem
               sestanku poudarjeno, da je to potrebno upoštevati dogovor, pa se kljub temu to ni
               storilo. Tako, da ne zvračati pač krivde na opozicijo in pozivati, naj se umakne
               predloge, ki že zdavnaj več ne obstajajo. Ko je KVIAZ izglasoval en predlog, ostalih
               pač ni bilo več in jih ni, nimaš kaj umikati.</p>
            </sp>
            <sp xml:id="SDT2-UK-Redna-001-1997-06-17.sp33">

               <speaker>PREDSEDNIK JANEZ PODOBNIK:</speaker>

               <p>Tako je.</p>
            </sp>
            <sp xml:id="SDT2-UK-Redna-001-1997-06-17.sp34">

               <speaker>IGOR BAVČAR:</speaker>

               <p>... še ena seja kolegija, in na tej seji Kolegija ponovno večkrat izrecno s strani
               predsednika Državnega zbora pozvano predstavnike poslanskih skupin, da se izrečejo o
               tako pripravljenem odloku in razen gospoda Jelinčiča, ki je rekel, da bo problem, ni
               pa znal pojasniti natančno, kaj je bilo sklenjeno, nihče ni želel besede.</p>
            </sp>
            <sp xml:id="SDT2-UK-Redna-001-1997-06-17.sp35">

               <speaker>PREDSEDNIK JANEZ PODOBNIK:</speaker>

               <p>Hvala. Gospod Janša.</p>
            </sp>
            <sp xml:id="SDT2-UK-Redna-001-1997-06-17.sp36">

               <speaker>JANEZ JANŠA:</speaker>

               <p>...(Ni vključen.)...</p>
            </sp>
            <sp xml:id="SDT2-UK-Redna-001-1997-06-17.sp37">

               <speaker>PREDSEDNIK JANEZ PODOBNIK:</speaker>

               <p>Tako je. Jaz sem tudi to povedal na seji kolegija.</p>
               <p>Gospod Peterle, gospod Pahor.</p>
            </sp>
            <sp xml:id="SDT2-UK-Redna-001-1997-06-17.sp38">

               <speaker>ALOJZ PETERLE:</speaker>

               <p>Ja, tukaj bodo noji postali šibki v primerjavi z nami, kar se tiče tišanja glav v
               pesek. Dajmo, čim preje mogoče sklicati ta KVIAZ, dajmo uskladiti tamkajšnjo
               odločitev s tem, kar je bilo dogovorjeno na tistem kolegiju pred enem, na
               koordinaciji šefov strank pred enim tednom, v skladu s tem popravimo odlok in delajmo
               naprej.</p>
            </sp>
            <sp xml:id="SDT2-UK-Redna-001-1997-06-17.sp39">

               <speaker>PREDSEDNIK JANEZ PODOBNIK:</speaker>

               <p>Hvala gospod Pahor.</p>
            </sp>
            <sp xml:id="SDT2-UK-Redna-001-1997-06-17.sp40">

               <speaker>BORUT PAHOR:</speaker>

               <p>No, če bi želeli vsebinsko kot komisija delati naprej, hkrati pa spoštovati dogovor
               o 20. članih s proporci o katerih so se dogovorili, potem bi lahko en član LDS-a ta
               hip odstopil, Peterle pa ostane podpredsednik in lahko vsebinsko nadaljujemo z delom.
               Odlok se pa potem vmes spremeni med tem v Državnem zboru. To je moj predlog, zato da
               lahko nadaljujemo z delom, ampak prosim...</p>
            </sp>
            <sp xml:id="SDT2-UK-Redna-001-1997-06-17.sp41">

               <speaker>PREDSEDNIK JANEZ PODOBNIK:</speaker>

               <p>Hvala lepa. Torej, jaz bi ponovno povedal svoje mnenje, torej zaplet glede sestave
               Ustavne komisije, ima dva vidika. Prvi je pomemben zato, ker pač gradi en zelo
               občutljiv konsenz med parlamentarnimi strankami in očitno to ni preprosta naloga.
               Drugi je pa ta, jaz sem prepričan, za 20 ali 21 članov Ustavne komisije danes, na
               današnji seji o ničemer ne bo odločilno, zato vztrajam na svojem predlogu, ki sem ga
               dal, ker čeprav, še zmeraj upam, da se lahko drugače zgodi, glede na odločitev
               podpredsednika Ustavne komisije vemo, da bo KVIAZ pozvan, da bo predlagal tudi
               predlog za podpredsednika Ustavne komisije. Na tej seji KVIAZ-a se lahko v celoti
               tudi sanira dogovor predsedniku parlamentarnih strank. Ta odločitev KVIAZ-a ne more
               zavreti delo, ker ni razlogov današnje seje in v tem smislu bi vprašal ali je še kdo,
               ima še kdo od članov Ustavne komisije želi razpravljati pri 1. <stage type="mag"/>(Nadaljevanje) točki glede dogovora o delu Ustavne komisije.
               Gospod doktor Ribičič.</p>
            </sp>
            <sp xml:id="SDT2-UK-Redna-001-1997-06-17.sp42">

               <speaker>DR. CIRIL RIBIČIČ:</speaker>

               <p>Ne seveda o tem vprašanju, ampak do treh drugih vprašanjih, ki so bila omenjena, bi
               se opredelil. Eno je glede sklicevanja seje. Jaz bom to malo primerjal s poslovniško
               komisijo. Mi bomo spremenili poslovnik in smo trikrat sklicali sejo en mesec prej
               preden se je seja odvijala zato, da smo oblikovali strokovno skupino in da smo
               opredelili temeljno smer poslovnika. Seveda poslovnik ni tako pomemben kot je ustava,
               ampak moram se strinjati s pripombo na sklicevanje te komisije čez noč. To se na ta
               način ne bi smelo delati in ne bi se smelo očitati tistemu, ki bomo dajali take
               pripombe tudi v prihodnje na proceduro, da zavlačuje. Tukaj gre za stvari, ki jih je
               možno organizirati na bolj ustrezen način in tako, da bo vsak trenutek jasno, da
               spreminjamo končno najvišji zakon te države - ustavo.</p>
               <p>Druga pripomba je na to, kar je govori gospod Janša tukaj o strokovnjakih. Jaz se
               strinjam s tem, da je treba tudi v komisiji se dogovoriti na kakšen način se
               strokovnjaki vabijo, da morajo biti vabljeni uravnoteženo. Bi pa rad povedal glede na
               to, kar je rekel glede vsebine, da je ravno v tistih kriterijih, ki jih je on omenil
               glede strokovnega znanja, poznavanja s tega vidika tudi proceduralnih vprašanj pa
               ustavno-pravne teorije in sodelovanja pri dosedanjem delu pri dosedanjih ustavah, da
               je to vabljenje tokrat na današnjo sejo bilo po moji oceni bilo zelo uravnoteženo.</p>
               <p>Tisto, kar se mi zdi smiselno je, da takrat, ko konkretno vprašanje obravnavamo,
               vabimo lahko še druge strokovnjake. Zlasti se mi zdi, da pri spremembi 68. člena gre
               tukaj za strokovnjake s področja mednarodnega oziroma meddržavnega prava.</p>
               <p>Tretje vprašanje je to, kar je predsednik gospod Podobnik omenil v zvezi s konsenzom
               kot načinom dela te komisije. Jaz seveda sem za to, da bi poskušali čim več odločitev
               sprejemati s konsenzom, ampak končno smo parlamentarno telo, ki bo moralo sprejemati
               odločitve in to povsem konkretne odločitve. Predlagam, da tukaj ravnamo z odvisnostjo
               od tega, kaj imamo na dnevnem redu. Jasno, proceduralne zadeve bomo sprejemali s
               tistimi večinami, ki se nanašajo ali na nek normalen sklep z večino opredeljenih
               glasov ali če gre za poslovniške narave, s strožjo večino, ampak kar se tiče pa
               ustavno-pravnih zadev, te, ki jih imamo na dnevnem redu kot Ustavna komisija, pa
               mislim, da je prav, da v prvi fazi sprejemamo z dvotretjinsko večino prisotnih in v
               drugi fazi z dvotretjinsko večino vseh članov te komisije. Logika je pač v tem, da
               sprejemamo odločitve v tem telesu Državnega zbora na enak način kot bomo te odločitve
               v eni in drugi fazi sprejemali v samem Državnem zboru. To bi zagotavljalo zadostno
               stopnjo soglasja, ki ima zadostne garancije za to, da bodo tudi sprejete odločitve
               potrjene, sprejete v samem Državnem zboru, medtem ko bi vztrajanje pri popolnem
               konsenzu seveda lahko pomenilo popolno blokado dela zaradi posameznega člana
               komisije, ki bi nasprotoval posamezni odločitvi. Hvala lepa.</p>
            </sp>
            <sp xml:id="SDT2-UK-Redna-001-1997-06-17.sp43">

               <speaker>PREDSEDNIK JANEZ PODOBNIK:</speaker>

               <p>Hvala doktor Ribičiču. Glede sklicevanja sej pripombe sprejemam. Rad bi povedal, da
               je Državni zbor odlok o ustanovitvi Ustavne komisije sprejel v četrtek zvečer. Jaz
               sem v petek popoldne podpisal vabilo za prvo sejo Ustavne komisije. Res pa je, da ste
               poslanci to vabilo z vsebino sprejeli šele v ponedeljek,<stage type="mag"/> (Nadaljevanje) ampak v petek popoldan sem podpisal, sem se tudi
               veliko posvetoval s strokovnjaki sploh o dnevnem redu, cel petek, cel dan, popoldne
               sem to podpisal, in bil sem v dilemi, ali je sploh možno sklicati sestanek v torek.
               Toda, vsi vemo in o tem neradi govorimo, da smo v časovni stiski. Zato je moje
               naslednje vprašanje, kako naj sklicujem sejo Ustavne komisije?</p>
            </sp>
            <sp xml:id="SDT2-UK-Redna-001-1997-06-17.sp44">

               <speaker>DR. CIRIL RIBIČIČ:</speaker>

               <p>Gospod predsednik, se opravičujem, jaz ne bi rekel, ker poskušam biti natančen, da
               je seja sklicana čez noč, če nebi dobil vabila kjer piše 16. junij, včerajšnji datum
               in vaš podpis. Skratka, od včeraj na danes, ne od petka na danes.</p>
            </sp>
            <sp xml:id="SDT2-UK-Redna-001-1997-06-17.sp45">

               <speaker>PREDSEDNIK JANEZ PODOBNIK:</speaker>

               <p>Prav to vam hočem pojasniti, da se iz meni zelo znanih razlogov datum zgodil - 16.
               junij. Jaz sem original podpisal, kjer piše 13. junij 1997.</p>
            </sp>
            <sp xml:id="SDT2-UK-Redna-001-1997-06-17.sp46">

               <speaker>DR. CIRIL RIBIČIČ:</speaker>

               <p>Jaz se tudi opravičujem, ker ne bi rekel čez noč, če ne bi verjel temu datumu.</p>
            </sp>
            <sp xml:id="SDT2-UK-Redna-001-1997-06-17.sp47">

               <speaker>PREDSEDNIK JANEZ PODOBNIK:</speaker>

               <p>Glede drugega vprašanja, kako se vabijo strokovnjaki, se strinjam z vami. Ponovno bi
               povedal, da sem odprt za predloge članov Ustavne komisije in da se dogovorimo, kateri
               strokovnjaki bi pri delu sodelovali. Zelo pomembna se mi zdi razprava o tretjem
               segmentu glede načina odločanja, jaz jo v celoti predlagam tako, kot je predlagal dr.
               Ribičič. Tudi sprašujem druge člane komisije, če se z njo strinjajo, ker sicer bi
               potem ta del prešli. Namreč, da se vprašanja procesne narave sprejema z navadno
               večino, predlog začetek postopka z dvotretjinsko večino prisotnih na Ustavni komisiji
               in dokončen predlog o spremembi pa dvotretjinsko večino vseh članov Ustavne komisije.
               S tem bi nekako kopirali odločitve na plenumu. Ta vprašanja glede odločanja je eno,
               vabljenje strokovnjakov je drugo, glede sklicevanja sej pa sem povedal. Zaplet se ne
               bo več ponovil, tudi glede samega datuma, kot se je.</p>
               <p>Gospod Peterle.</p>
            </sp>
            <sp xml:id="SDT2-UK-Redna-001-1997-06-17.sp48">

               <speaker>ALOJZ PETERLE:</speaker>

               <p>Gospod predsednik, svetujem, da ugotovite zakaj je nastala oblikovna razlika med 6.
               zgoraj in 6. spodaj. Nekdo je iz 3. naredil 6., podpis je pa vaš.</p>
            </sp>
            <sp xml:id="SDT2-UK-Redna-001-1997-06-17.sp49">

               <speaker>PREDSEDNIK JANEZ PODOBNIK:</speaker>

               <p>Bom ugotovil.</p>
            </sp>
            <sp xml:id="SDT2-UK-Redna-001-1997-06-17.sp50">

               <speaker>ALOJZ PETERLE:</speaker>

               <p>Druga zadeva. Prosim samo za 10 minut odmora za kratek posvet, ker je bilo danih več
               predlogov, kako zadevo rešiti. Mi ne želimo nikakor zavlačevati zadev in želimo
               kratek posvet.</p>
            </sp>
            <sp xml:id="SDT2-UK-Redna-001-1997-06-17.sp51">

               <speaker>PREDSEDNIK JANEZ PODOBNIK:</speaker>

               <p>Sejo prekinjam, nadaljujemo ob 11.10 uri. Predlagam, da se vse poslanske skupine
               posvetujejo, če je potrebno karkoli.</p>
               <p>(Seja je bila prekinjena) <stage type="mag"/>
               </p>
            </sp>
            <sp xml:id="SDT2-UK-Redna-001-1997-06-17.sp52">

               <speaker>PREDSEDNIK JANEZ PODOBNIK:</speaker>

               <p>Ker je za posvet prosil gospod Peterle, mu dam najprej njemu besedo. Prosim!</p>
            </sp>
            <sp xml:id="SDT2-UK-Redna-001-1997-06-17.sp53">

               <speaker>ALOJZ PETERLE:</speaker>

               <p>Hvala gospod predsednik! Mi smo uskladili v opoziciji naslednja stališča, prvič
               zahtevamo, da se dogovore kordinacije predsednike političnih strank spoštuje,
               spoštuje se jih pa tako, da se jih izvaja, drugič pogojno umikam odstop v
               prepričanju, da bo na KVIAZ-u prišlo do spremembe odločitve v duhu predloga, kot ga
               je dal prej gospod poslanec Pahor, skratka da bo v tej novi odločitvi, ki jo bo potem
               treba formalizirat tudi pri samem odloku, prišlo do sestave, kakršna je bila oziroma
               do uporabe kriterija kot je bil pri predsednikih parlamentarnih strank dogovorjen smo
               zato, da danes nadaljujemo to sejo, da ne pride do zavlačevanja vendar predlagamo, da
               se danes ne sklepa, ker še vedno nismo prišli do tega kar je bilo dogovorjeno, namreč
               na zadnji seji predsednikov parlamentarnih strank je bilo dogovorjeno, da bo danes
               vlada ponudila, oziroma predložila širšemu krogu predstavnikov parlamentarnih strank
               tako imenovane zaščitne ureditve tega ni pripravila in mi želimo te zadeve prej
               videti, ker smo se tako dogovorili, potem ko bo to predstavljeno, pa smo zato da
               ustavna komisija nadaljuje delo in seveda tudi potem ko bo KVIAZ tudi prišel do te
               nove odločitve, mislimo, da se to lahko zelo hitro naredi, sedaj smo pa zato, da
               nadaljujemo z bolj informativnim delom današnje seje.</p>
            </sp>
            <sp xml:id="SDT2-UK-Redna-001-1997-06-17.sp54">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospodu Peterletu! Želi o tem kdo razpravljat? V okviru prve točke,
               gospod Pahor.</p>
            </sp>
            <sp xml:id="SDT2-UK-Redna-001-1997-06-17.sp55">

               <speaker>BORUT PAHOR:</speaker>

               <p>Jaz sem hotel še na prejšnje, če se spomnite predsednik sem prosil za besedo.</p>
            </sp>
            <sp xml:id="SDT2-UK-Redna-001-1997-06-17.sp56">

               <speaker>PREDSEDNIK JANEZ PODOBNIK:</speaker>

               <p>Ja točno, točno.</p>
            </sp>
            <sp xml:id="SDT2-UK-Redna-001-1997-06-17.sp57">

               <speaker>BORUT PAHOR:</speaker>

               <p>Če lahko, ali mislite, da bi morali tukaj sedaj sklenit.</p>
            </sp>
            <sp xml:id="SDT2-UK-Redna-001-1997-06-17.sp58">

               <speaker>PREDSEDNIK JANEZ PODOBNIK:</speaker>

               <p>Ne saj verjetno se bo te vaše razprave dotikal katerih od teh tem.</p>
            </sp>
            <sp xml:id="SDT2-UK-Redna-001-1997-06-17.sp59">

               <speaker>BORUT PAHOR:</speaker>

               <p>Del.</p>
            </sp>
            <sp xml:id="SDT2-UK-Redna-001-1997-06-17.sp60">

               <speaker>PREDSEDNIK JANEZ PODOBNIK:</speaker>

               <p>Prosim.</p>
            </sp>
            <sp xml:id="SDT2-UK-Redna-001-1997-06-17.sp61">

               <speaker>BORUT PAHOR:</speaker>

               <p>Dve kratki pripombi. Če to uvodno misel kolega Peterleta, da je potrebno izvajat
               sklepe ne gre tolmačit zelo ozko.</p>
               <p>Seveda še enkrat je treba povedati, kordinacija predsednikov parlamentarnih strank
               ne more nadomestiti nobene institucije, nobene ustanove, pravnega reda, gre preprosto
               za to, da je smiselna pa seveda toliko kolikor dogovori prispevajo k lažjemu
               oblikovanju soglasja, v tem smislu jaz razumem, to da nebi bilo kakšnega govora.</p>
               <p>In drugič hotel sem se odzvati na tisti del razprav, ki jih je bilo zaznati v uvodu,
               da bi vsako vprašanje, vsak premislek, celo kritika ali pa celo proceduralni predlog
               za nekatere že pomenil zavlačevanje procedure, spremembe ustave in s tem tudi
               zapiranje vrat v Evropsko unijo.</p>
               <p>Jaz predlagam, da ker je to prva v nekem smislu konstitutivna seja ugotovimo, da je
               procedura spremembe ustave, torej poseg v temeljni pravni red izjemno pomemben poseg
               je tudi zapleten in da ta očitek ni umesten, verjetno smo tukaj zato, da do spremembe
               na koncu pride, vendar bo zelo pomembno, da se bomo poslušali pri raznih mnenjih in
               stališčih in si ne bomo nagajali stališčem, da to pomeni zavlačevanje.</p>
               <p>Združena lista bo v tem smislu konstruktivna in bi rad tukaj posebej poudaril, da je
               edina stranka, ki se je odzvala na prvi predlog besedila ustavne spremembe in dala
               svoj predlog, tako da ponavljam, za nas to ni problem, nebi pa hotel slišati v
               nadaljevanju ugovorov, češ da to pomeni neko preko evropsko politiko, če bomo imeli
               kako tako ali drugačno stališče glede tega.</p>
            </sp>
            <sp xml:id="SDT2-UK-Redna-001-1997-06-17.sp62">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu Pahorju! Vsaj glede tega razmišljanja, da vsak proceduralni
               predlog že pomeni zavlačevanje z mojih ust tega razmišljanja ni bilo slišati, tudi
               sam sem nekatere pripombe.<stage type="mag"/> (nadaljevanje)
               članov Ustavne komisije sprejel dobronamerno in se strinjam, da je procedura zelo
               pomembna in predlagam, da to držo, ki bi jo sam ocenil kot konstruktivno s strani
               predstavnikov opozicije, čeprav bi predlagal, da se ne bi v tem smislu naslavljali,
               čeprav je to možno. Iskali naj bi resnično konsenz, sicer se zgodi ločnica
               opozicija-pozicija. Ustavna komisija najverjetneje ni mesto, kjer bi na tak način
               razpravljali. Ne predstavljam si takega načina razpravljanja, čeprav je legitimen,
               torej da bi z delom nadaljevali.</p>
               <p>Pri 1. točki bi postavil samo eno vprašanje, ki se mi zdi ključno. Ali lahko
               ugotovim predvsem glede odločanja v Ustavni komisiji, da je sprejet predlog, ki je
               bil že prej podan, da se pri procesnih vprašanjih pač upošteva princip navadne
               večine, pri ostalih dveh možnostih, to je začetek postopka dvotretjinska večina
               prisotnih. Zadnji predlog, ki ga bo pač Ustavna komisija dala za spremembo ustave pa
               dvotretjinska večina vseh članov Ustavne komisije.</p>
               <p>Ali kdo takemu predlogu odločanja v Ustavni komisiji nasprotuje oziroma ima kakšen
               drugačen predlog? (Nihče.) Če ga nima, potem ugotavljam, da smo ... Gospod
               Ribičič.</p>
            </sp>
            <sp xml:id="SDT2-UK-Redna-001-1997-06-17.sp63">

               <speaker>DR. CIRIL RIBIČIČ:</speaker>

               <p>Prej sem že rekel, pa me je sedaj tudi kolega Pahor na to opozarja. Pri
               proceduralnih predlogih je mišljeno te manj pomembne odločitve, ne tiste, ki bi na
               nov način vzpostavile pravila igre v tej komisiji. Ker tiste bi morali tudi
               sprejemati tudi s tako večino kot poslovnik, to se pravi z dvotretjinsko večino
               prisotnih. Samo ta omejitev je.</p>
            </sp>
            <sp xml:id="SDT2-UK-Redna-001-1997-06-17.sp64">

               <speaker>PREDSEDNIK JANEZ PODOBNIK:</speaker>

               <p>Se razume, gospod Ribičič. To je sicer občutljivo vprašanje, ker je treba oceniti
               kdaj neko vprašanje preseže procesno naravo. Ampak to bo zopet stvar dogovora v sami
               Ustavni komisiji.</p>
               <p>Če ni nasprotovanj, potem ugotavljam, da smo se dogovorili za način odločanja v
               Ustavni komisiji. Prav tako pa predlagam glede strokovnjakov za ustavno pravo, da
               člani Ustavne komisije predlagajo, sam bi prevzel to nalogo, strokovnjake za
               posamezna področja. Zagotavljam vam, da bom vse vaše predloge upošteval in jih potem
               povabil k delu.</p>
               <p>Ponovno opozarjam na nekaj kar ni prijetno opozarjati. To lahko ni dobra popotnica
               za delo Ustavne komisije. Hočeš nočeš smo v situaciji, ki ji lahko rečemo tudi
               časovna stiska. Zato bo zelo pomembno, da bomo našli eno dobro rešitev kako bomo v
               delo vključili strokovnjake. S tistimi, s katerimi sem že govoril so vsi pokazali
               interes, da bodo svoja strokovna znanja dali na razpolago Ustavni komisiji. Tako da
               tukaj ne vidim problemov in vas vabim, da svoje predloge posredujete.</p>
               <p>Glede sklicevanja sej bom maksimalno upošteval določbe poslovnika. Glede na moje
               prejšnje razmišljanje o situaciji, kjer čas ni naš zaveznik imam namen, da bi bila 2.
               seja Ustavne komisije še ta teden. Sem v delni zagati. Zelo spoštujem instrument
               koordinacije predsednikov parlamentarnih strank, hkrati pa se zavedam, da je Državni
               zbor avtonomen, legitimen organ zakonodajne veje oblasti. To dejstvo bom upošteval in
               vidim koordinacijo predsednikov parlamentarnih strank, predvsem kot veliko pomoč pri
               našem delu. Ker sem tudi vabljen na seje predsednikov parlamentarnih strank, bom
               lahko pozitivno izkoristil čim večji konsenz pri vprašanjih, ki se bodo odprla v tej
               koordinaciji. Ima pa Državni zbor svoje pristojnosti, kot jih ima Ustavna komisija,
               tako da bom zelo sledil, da ne bi kakorkoli se neka koordinacija, ki ima predvsem
               politično funkcijo, da bi določala tempo dela Ustavne komisije. Gospod Peterle,
               gospod Pahor.<stage type="mag"/>
               </p>
            </sp>
            <sp xml:id="SDT2-UK-Redna-001-1997-06-17.sp65">

               <speaker>ALOJZ PETERLE:</speaker>

               <p>Gospod predsednik, dajmo si biti na jasnem, kaj je s to koordinacijo. Ta koordinacija
               bi se morala ustanoviti, pa je še ni, v skladu s sklepi tega Državnega zbora. In
               mislim, da zdaj mešamo vodo brez potrebe. Po sklepu Državnega zbora je treba tako
               koordinacijo ustanoviti; seveda je pa v funkciji našega dela. In jaz tudi predlagam,
               da se ta koordinacija dogaja v Državnem zboru, ne samo za medijske potrebe
               predsednika vlade v vladni palači.</p>
            </sp>
            <sp xml:id="SDT2-UK-Redna-001-1997-06-17.sp66">

               <speaker>PREDSEDNIK JANEZ PODOBNIK:</speaker>

               <p>Gospod Peterle, jutri bo srečanje predsednikov parlamentarnih strank v tem prostoru,
               kjer zdaj mi sedimo. Gospod Pahor.</p>
            </sp>
            <sp xml:id="SDT2-UK-Redna-001-1997-06-17.sp67">

               <speaker>BORUT PAHOR:</speaker>

               <p>No, glede tega ima tukaj predsednik Podobnik prav. Jaz mislim, da tukaj lahko jutri
               pride do enega pomembnega koraka naprej, če bomo uskladili sporazum, ki ureja tudi
               vprašanje poslovnika in te koordinacije, in lahko formaliziramo tudi v tem smislu
               sklep Državnega zbora.</p>
               <p>Ampak rad bi razčistil še eno stvar danes, gospod predsednik. Dvakrat ste omenjali
               časovno stisko. Združena lista socialnih demokratov se strinja z oceno, da je treba,
               seveda upoštevajoč demokratično proceduro in razčiščenje vsebinskih zapletov, pač
               ustavo spremeniti čimprej. Ali je kakšen drug rok, ki nas pri tem vodi glede tega
               vprašanja, gospod predsednik, ko omenjate časovno stisko? Ali ste lahko natančnejši v
               tem smislu?</p>
            </sp>
            <sp xml:id="SDT2-UK-Redna-001-1997-06-17.sp68">

               <speaker>PREDSEDNIK JANEZ PODOBNIK:</speaker>

               <p>Torej jaz mislim, da sem govoril o stvareh, za katere vsi točno vemo, za kaj gre.
               Lahko odpremo vprašanje pričakovanj konference v Amsterdamu in tako naprej. Jaz
               mislim, da to sicer ne sme vplivati na delo naše komisije, ampak je pa to dejstvo,
               pred katerim ne moremo zatiskati oči. In jaz bom storil vse, da nas ta situacija ne
               bi kakorkoli prizadela v tem smislu, da bi bile odločitve, tako Ustavne komisije kot
               Državnega zbora, preuranjene, premalo domišljene in tako naprej. Ampak objektivno
               dejstvo je tako, ali se pa morda motim. Prosim, gospod Lenič.</p>
            </sp>
            <sp xml:id="SDT2-UK-Redna-001-1997-06-17.sp69">

               <speaker>JOŽE LENIČ:</speaker>

               <p>Gospod predsednik, jaz želim na začetku izraziti svoje mnenje okoli te koordinacije
               predsednikov. O teh stvareh sem veliko razmišljal, pa še nisem imel možnosti se o teh
               stvareh izjasniti.</p>
               <p>Jaz izrazito podpiram vašo interpretacijo koordinacije predsednikov strank. Ne more
               koordinacija predsednikov strank nadomestiti parlamenta, ki je edino in v našem
               sistemu edino mesto, kjer se zadeve usklajujejo in vsebinsko razpravljajo.
               Predsedniki strank - spoštujem vse od njih - so spoštovani možje in nedvomno imajo
               velik vpliv. Ampak na volitvah smo bili izvoljeni mi in v tem parlamentu se morajo
               zadeve usklajevati in dogovarjati. Na koordinaciji predsednikov strank naj se zadeve
               poskušajo usklajevati, naj bodo kot pomagalo, naj bo koordinacijsko telo, ampak dati
               tej koordinaciji neko večjo pristojnost, o kateri se zdaj tukaj pogovarjamo, bi bil
               pa po mojem osebnem mnenju nek precedens in na nek način napad na temelj neke
               parlamentarne demokracije, ki v Sloveniji je.</p>
               <p>To je moje osebno mnenje in predlagam, da se v tem smislu to tudi spoštuje.</p>
            </sp>
            <sp xml:id="SDT2-UK-Redna-001-1997-06-17.sp70">

               <speaker>PREDSEDNIK JANEZ PODOBNIK:</speaker>

               <p>Kolegi in kolegice, bi predlagal, da to ni nadaljnja tema. Jaz bi predlagal, če
               tretji sklep izredne seje - prosim, kolegi! - Državni zbor podpira, ker to je edina
               dikcija, po mojem, ki je logična, Državni zbor podpira ustanovitev stalne
               koordinacije parlamentarnih strank, kot možnost za politično usklajevanje v zvezi z
               vključevanjem Slovenije v Evropsko zvezo, pri čemer predlaga, da se posveti tudi
               vprašanju spremembe ustave, pod pogojem predhodne priprave zaščitne ureditve glede
               nekaterih ključnih nacionalnih vrednot v skladu s pravnimi standardi Evropske zveze.
               To je sklep. Dr. Ribičič, gospod Janša.</p>
            </sp>
            <sp xml:id="SDT2-UK-Redna-001-1997-06-17.sp71">

               <speaker>DR. CIRIL RIBIČIČ:</speaker>

               <p>Jaz bi rad kot eden od članov komisije, ki ni predsednik stranke, povedal pač naš
               interes, ki je zelo enostaven glede tega. Samo prej bi rekel to, da je koordinacija
               strank v obliki tudi <stage type="mag"/>(Nadaljevanje)
               sporazuma vseh parlamentarnih strank v preteklosti že večkrat pozitivno prispevala k
               boljšim odločitvam tega Državnega zbora v zelo usodnih in odločilnih zadevah. Samo
               tisto, kar bi bila naša prošnja, jaz mislim, navadnih članov, je, da naj predsedniki
               parlamentarnih strank lajšajo naše delo s političnim sporazumevanjem, ne pa otežujejo
               in onemogočajo naše delo; mi, seveda vsak posamezno, pa bomo ravnali v skladu z
               ustavno določbo, da nismo vezani na nobena zavezujoča navodila in nas bo morala vsaka
               poslanska skupina, seveda nas bo morala vsaka stranka in vodstvo stranke prepričati,
               da je tisto, kar predlaga in kar se je sporazumela, pametno. Ampak prošnja je, naj
               nam lajšajo, ne pa otežujejo delo.</p>
            </sp>
            <sp xml:id="SDT2-UK-Redna-001-1997-06-17.sp72">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Janša.</p>
            </sp>
            <sp xml:id="SDT2-UK-Redna-001-1997-06-17.sp73">

               <speaker>JANEZ JANŠA:</speaker>

               <p>No, samo vprašanje je, kako ravnati v primeru, ko se ta koordinacija sporazume - in
               zdaj govorimo o tem primeru - pa se to potem ne upošteva. Jaz ne vem, kako bi se še
               bolj lajšalo delo, kot da se sporazume.</p>
            </sp>
            <sp xml:id="SDT2-UK-Redna-001-1997-06-17.sp74">

               <speaker>PREDSEDNIK JANEZ PODOBNIK:</speaker>

               <p>Še dve repliki, potem pa predlagam, da to vprašanje zapremo. Gospod Lavrinc, pa gospa
               Lavtižar-Bebler.</p>
            </sp>
            <sp xml:id="SDT2-UK-Redna-001-1997-06-17.sp75">

               <speaker>MAKSIMILJAN LAVRINC:</speaker>

               <p>Če bi bilo izvajanje gospoda Janše iskreno, potem bi to storil takrat, ko je bila
               prilika za to. Še enkrat poudarjam - na Državnem zboru. Ravno tako bi dobil očitek,
               da zavlačuje, kot ga bo dobil danes lahko. Torej, osebno ne vidim nobenega razloga,
               da nadaljujemo v to smer.</p>
            </sp>
            <sp xml:id="SDT2-UK-Redna-001-1997-06-17.sp76">

               <speaker>PREDSEDNIK JANEZ PODOBNIK:</speaker>

               <p>Gospa Beblerjeva.</p>
            </sp>
            <sp xml:id="SDT2-UK-Redna-001-1997-06-17.sp77">

               <speaker>DARJA LAVTIŽAR-BEBLER:</speaker>

               <p>Ja, jaz še vedno ne vidim kakšne spremembe ustave v tem smislu, da bi nam ta
               omogočala ali prelagala imperativni mandat. Jaz še vedno verjamem v 82. člen ustave.
               In zaradi tega ne pristajam na taka tolmačenja, da moramo upoštevati. Upoštevati -
               seveda lahko upoštevamo in najbrž bomo upoštevali, ampak nimamo imperativnega
               mandata. To smo že vzeli in kot vemo, se ni najboljše obneslo. Hvala.</p>
            </sp>
            <sp xml:id="SDT2-UK-Redna-001-1997-06-17.sp78">

               <speaker>PREDSEDNIK JANEZ PODOBNIK:</speaker>

               <p>Jaz bi relacijo z koordinacijo predsednikov parlamentarnih strank zaprl, če se
               strinjate. Gospod Pahor, želite o tem govoriti?</p>
            </sp>
            <sp xml:id="SDT2-UK-Redna-001-1997-06-17.sp79">

               <speaker>BORUT PAHOR:</speaker>

               <p>Ker se še nekateri oglašajo, o tem moram še enkrat, četrtič ponoviti naše stališče,
               ki je natančno tako, kot ga eksplicira kolega Lenič, pa zdaj kolegica, gospa
               Beblerjeva - ni drugačnega stališča. Zato predlagam, da v to smer nadaljujemo. Zato
               smo tudi čutili potrebo, da pojasnimo to uvodno stališče kolega Peterleta, ki bi
               lahko bilo napačno razumljeno. In je zdaj pojasnjeno in tukaj med nami ni razlik
               glede tega - to je treba ugotoviti - ni razlik glede funkcije koordinacije v tem
               procesu.</p>
            </sp>
            <sp xml:id="SDT2-UK-Redna-001-1997-06-17.sp80">

               <speaker>PREDSEDNIK JANEZ PODOBNIK:</speaker>

               <p>Hvala lepa. Jaz sprašujem, želi še kdo razpravljati o 1. točki dnevnega reda? Gospod
               Peterle.</p>
            </sp>
            <sp xml:id="SDT2-UK-Redna-001-1997-06-17.sp81">

               <speaker>ALOJZ PETERLE:</speaker>

               <p>Ali je sedaj jasno in akceptirano tisto, kar je opozicija tukaj usklajeno predložila
               oziroma izrazila pričakovanje, kako bodo zadeve tekle? Deloma je že v sklepu izredne
               seje Državnega zbora povedano, kakšno je zaporedje dogodkov. Po predhodni
               predstavitvi zaščitne zakonodaje!</p>
            </sp>
            <sp xml:id="SDT2-UK-Redna-001-1997-06-17.sp82">

               <speaker>PREDSEDNIK JANEZ PODOBNIK:</speaker>

               <p>O čem govorite?</p>
            </sp>
            <sp xml:id="SDT2-UK-Redna-001-1997-06-17.sp83">

               <speaker>ALOJZ PETERLE:</speaker>

               <p>Govorim o tem, kako bo vse skupaj naprej teklo. Ali se torej zgodi KVIAZ oziroma
               zaščitna zakonodaja, KVIAZ, sprememba odloka, in teče vse skupaj naprej.</p>
            </sp>
            <sp xml:id="SDT2-UK-Redna-001-1997-06-17.sp84">

               <speaker>PREDSEDNIK JANEZ PODOBNIK:</speaker>

               <p>Poglejte, v luči prejšnje razprave je treba zelo pomembno - bi seveda postavil sam
               vprašanje - sama tema zaščitne zakonodaje je zelo pomembna, ampak to ni tema Ustavne
               komisije. Je pa seveda razumljivo, da je to eminentno politično vprašanje in jaz
               pričakujem o tem vprašanju iskanje konsenza v krogu predsednikov parlamentarnih
               strank. Tukaj smo povezani, ampak vsak s svojimi pristojnostmi.</p>
            </sp>
            <sp xml:id="SDT2-UK-Redna-001-1997-06-17.sp85">

               <speaker>ALOJZ PETERLE:</speaker>

               <p>... (Ni vključen!)... mi še zdaj nimamo informacije, kaj bo to.</p>
            </sp>
            <sp xml:id="SDT2-UK-Redna-001-1997-06-17.sp86">

               <speaker>PREDSEDNIK JANEZ PODOBNIK:</speaker>

               <p>Glejte, jaz sem vas tako razumel, da danes predlagate, da se delo Ustavne komisije
               nadaljuje. Jaz to vaše stališče pozdravljam, sem pa bil zelo pozoren do vašega
               stališča, čeprav, ko ste rekli "opozicije", da se danes ne sklepa. Moja ambicija je
               bila, da bi pri 2. in 3. točki se seznanili s predlogi za spremembo ustave, in potem
               seveda o teh stvareh odprli razpravo. In jaz sem tako razumel, da v tem smislu
               nadaljujemo z delom. Tako, da bi jaz prešel na 2. točko dnevnega reda.</p>
               <p>Pri 1. točki smo se dogovorili o načinu sklepanja oziroma odločanja Ustavne
               komisije, dogovorili smo se o strokovnjakih, ki <stage type="mag"/> (Nadaljevanje) bodo sodelovali pri delu Ustavne komisije. Nejasno je
               še ostalo, kakšen je, kaj storiti z zapletom glede sestave volilne komisije.</p>
            </sp>
            <sp xml:id="SDT2-UK-Redna-001-1997-06-17.sp87">

               <speaker>DR. CIRIL RIBIČIČ:</speaker>

               <p>Gospod predsednik, pobuda naše komisije, naj se sestane KVIAZ, bi bila mogoče to na
               mestu.</p>
            </sp>
            <sp xml:id="SDT2-UK-Redna-001-1997-06-17.sp88">

               <speaker>PREDSEDNIK JANEZ PODOBNIK:</speaker>

               <p>Namreč, če sem prav razumel, gospod Peterle pravi, da umika svoj predlog, torej
               svoje stališče oziroma odločitev, da odstopa kot podpredsednik, pogojno. Veste, na
               Ustavni komisiji ni prijetno poslušati besedo "pogojno", jaz jo ne slišim rad, tako
               da bi predlagal, da jo pač zelo premišljeno uporabljate, ker če bomo začeli
               postavljati pogoje, potem bomo težko nadaljevali z delom, torej ob pričakovanju, da
               se sestane KVIAZ, preuči situacijo glede sestave Ustavne komisije in da KVIAZ tudi
               odloči v smislu dogovora na koordinaciji predsednikov parlamentarnih strank. Gospod
               Peterle.</p>
            </sp>
            <sp xml:id="SDT2-UK-Redna-001-1997-06-17.sp89">

               <speaker>ALOJZ PETERLE:</speaker>

               <p>Ni treba nič proučevati, je treba samo ravnati v skladu z dogovorom.</p>
            </sp>
            <sp xml:id="SDT2-UK-Redna-001-1997-06-17.sp90">

               <speaker>PREDSEDNIK JANEZ PODOBNIK:</speaker>

               <p>Torej imamo proceduralno možnost, v katerem lahko glasujemo z navadno večino, torej,
               da Ustavna komisija pozove Komisijo za volitve, imenovanja in administrativne zadeve,
               da se sestane, preuči situacijo glede sestave Ustavne komisije, upošteva usmeritve iz
               naše razprave in se pač ponovno odloča o sestavi Ustavne komisije Državnega zbora
               Republike Slovenije. Ta odločitev, torej KVIAZ-a pa ne zavre delo Ustavne komisije.
               Torej ta svoj predlog, torej poziv KVIAZ-u, da se sestane, dajem na glasovanje.</p>
               <p>Kdo je za? (13 članov.) Je kdo proti? (Nihče.)</p>
               <p>Ugotavljam, da je ta predlog proceduralne narave sprejet. Prosim, gospod Bavčar.</p>
            </sp>
            <sp xml:id="SDT2-UK-Redna-001-1997-06-17.sp91">

               <speaker>IGOR BAVČAR:</speaker>

               <p>Jaz samo obveščam člane Ustavne komisije, da bom četrtkovo sejo ob 8.30 uri razširil
               s to točko dnevnega reda.</p>
            </sp>
            <sp xml:id="SDT2-UK-Redna-001-1997-06-17.sp92">

               <speaker>PREDSEDNIK JANEZ PODOBNIK:</speaker>

               <p>Hvala lepa, predsednik KVIAZ-a. S tem bi zaključili 1. točko.</p>
               <p>Prehajamo na <title>2. TOČKO DNEVNEGA REDA - PREDLOG VLADE REPUBLIKE SLOVENIJE ZA
                  ZAČETEK POSTOPKA ZA SPREMEMBO 68. ČLENA USTAVE REPUBLIKE SLOVENIJE.</title> Na to
               sejo smo vabili tudi predstavnika vlade, gospoda Janka. Torej gospod Janko se je
               udeležil seje in mu tudi dajem besedo. Prosim.</p>
            </sp>
            <sp xml:id="SDT2-UK-Redna-001-1997-06-17.sp93">

               <speaker>LOJZE JANKO:</speaker>

               <p>Vlada Republike Slovenije je 5. junija letos sprejela predlogo za začetek postopka
               za spremembo 68. člena ustave. S tem je v bistvu obnovila in aktualizirala predlog iz
               leta 1995, vendar s tem, da ne predlaga več črtanja drugega odstavka 68. člena,
               temveč njegovo ustrezno spremembo, gre za 68. člen v celoti. Za pospešeno
               vključevanje Slovenije za približevanje Evropski zvezi je vsekakor potrebna tudi
               evropskost ustave Republike Slovenije. Razširitev trgov, vključevanje v Evropske
               tokove kapitala, dela in tehnologije je bistvena za bodoči razvoj Republike
               Slovenije. Sporazum o sodelovanju med evropskimi skupnostmi in Slovenijo bo potrebno
               nadomestiti s sporazumom o pridružitvi, da bo omogočen strukturni, politični dialog
               med Evropsko zvezo in Slovenijo. Zamisel o potrebni ustavni spremembi je zorela kar
               nekaj let, izhaja pa tudi iz sklepov Državnega zbora aprila lani in maja letos ter ne
               navsezadnje tudi iz odločbe Ustavnega sodišča. Vlada meni, da so razlogi za začetek
               postopka podani in utemeljeni. Pri svojem predlogu vlada izhaja iz teh izhodišč. Da
               se v celoti ohrani temeljno načelo, postavljeno v 13. členu ustave, da imajo namreč
               tujci v Sloveniji v skladu z mednarodnimi pogodbami vse pravice zagotovljene s to
               ustavo in zakoni, razen tistih, ki jih imajo po ustavi in zakonu samo državljani
               Republike Slovenije. Kot primer navajam specifično ureditev na področju volitev,
               izročitev tujca, pribežališča in drugih zadev, ki so v ustavi urejene v 43., 47., 48.
               in 79. členu. Da na ustavni ravni ne bi več <stage type="mag"/>
               (Nadaljevanje) razlikovali splošnega pojma nepremičnina od pojma zemljišče kot ene od
               njegovih pojavnih oblik. In tretjič, da se zasnova spremenjenega 68. člena postavi v
               afirmativno, torej neprepovedno obliko kot je sedaj v drugem stavku 68. člena in da
               se na ta način Republika Slovenija tudi izenači glede ustavno pravnega pristopa z
               ustavami držav Evropske zveze ter držav kandidatk za širitev Evropske zveze v prvem
               krogu kot so Češka, Poljska, Madžarska, Estonija in Litva na primer. Zato vlada
               predlaga, da bi se zasnova 68. člena spremenila tako, da bi tujci lahko torej
               pridobivali lastninsko pravico na nepremičninah pod pogoji, ki jih določa zakon ali
               če tako določa mednarodna pogodba ob pogoju vzajemnosti. To je sedaj predlog in
               mislimo, da je ta predlog za začetek postopka, torej podan in utemeljen.</p>
               <p>Glede, samo še eno besedo glede prikaza bodoče pravne ureditve sistema varovanja
               državnega interesa, bi jaz le spomnil tiste kolege in kolegice, da ste takrat 10.6.
               dobili gradivo na 12 straneh in da je treba to gradivo obravnavati, ne pa govoriti,
               da tega gradiva ni. S tem bi malo popravil tiste, ki pravijo, da gradiva sploh niso
               dobili. Gradivo so dobili vsi 10. junija, predstavitev pa mislim, da bo jutri in da
               bodo jutri morali in mogli resorni ministri povedati in pokazati, kako si v naprej
               zamišljajo posamezne zakonske projekte, ki bi vsebovali te specifične pravne ureditve
               za posamezna področja. Hvala lepa.</p>
            </sp>
            <sp xml:id="SDT2-UK-Redna-001-1997-06-17.sp94">

               <speaker>PREDSEDNIK JANEZ PODOBNIK:</speaker>

               <p>Hvala lepa. Odpiram razpravo, torej k 2. točki dnevnega reda. Gospod Janko, ja, jaz
               sem sicer mislil dodatno vprašanje postaviti gospodu Janku, če bi vendarle nekoliko
               bolj vsebinsko še predstavili svoj predlog. S tem bi morda tudi lažje izzvali
               razpravo. Gospod Ribičič.</p>
            </sp>
            <sp xml:id="SDT2-UK-Redna-001-1997-06-17.sp95">

               <speaker>DR. CIRIL RIBIČIČ:</speaker>

               <p>Hvala lepa za besedo. Torej neobičajno je, da nimamo pred seboj besedila. Dobili smo
               obrazložitev, tudi ta ustna obrazložitev je šla nekoliko dlje od tega, kar je tukaj
               zapisano, v nekaterih obrazložitvah, kar je v samem predlogu, pa tudi nekoliko
               drugačna je, vsaj to, kar je glede vzajemnosti, glede pogojev vzajemnosti bilo na
               koncu rečeno. Mislim, da bi bilo prav za Ustavno komisijo, da govorimo na podlagi
               besedila spremembe. Jaz ne vem, verjetno je dovolj za to, da se prva faza opravi, da
               sklenemo podobno kot je vlada tukaj predlagala, ampak da bi to lahko sklenili, pa
               mislim, da pred seboj potrebujemo besedilo, da resna razprava pač ni mogoča, če
               nimamo pred seboj besedila, saj ga končno imamo, saj veste v prvi obravnavi vsakega
               navadnega zakona. No, in tukaj prehajam zdaj na to drugo vprašanje, na
               problematičnost formulacij, ki jo imamo v predlogu, ki se glasi: "Mednarodna pogodba
               ali če obstaja vzajemnost". Mi smo posredovali kot Združena lista v teh delovnih
               fazah neke pripombe, bistvo teh pripomb gre ravno v tej smeri, da bi bilo treba
               vzajemnost zagotavljati v vsakem primeru. Če bi izjemoma torej se zgodila ta
               situacija, da bi z mednarodno pogodbo dopustili nakup nepremičnin v Sloveniji tujcem,
               ne da bi bila podana vzajemnost, potem terjamo zato kvalificiran način odločanja o
               takšnem zakonu z dvotretjinsko večino prisotnih poslancev, skratka nam se zdi ta
               razprava o vzajemnosti, ki ima različne vidike, tista, kateri bi morali posvetiti
               največjo pozornost.<stage type="mag"/>(Nadaljevanje) In tretja
               stvar, ki bi jo odprl bolj osebno, v stranki o tem še nismo mogli še nekaj obsežnejše
               razpravljati, gre bolj za strokovno vprašanje, to je vprašanje naslova teh ustavnih
               sprememb, kako se bo imenoval akt ustavnih sprememb. Seveda, ustava govori o aktu o
               spremembi ustave, vendar ne daje konkretnega imena, to je generični pojem, to je pač
               splošna določba. Vsaka sprememba ustave bo v obliki nekega akta. Ampak mi se moramo
               odločiti, kako se ta akt imenuje. In jaz konkretno glede na to, kakšna je vsebina te
               spremembe, predlagam, da se to imenuje ustavni amandma. To se pravi, da bi to bil
               amandma ena k ustavi Republike Slovenije, verjetno amandma, ki bi se nanašal na
               ustavni zakon z določbo, da bi se tudi ta ustavni zakon sprejemal z dvotrejinsko
               večino vseh poslancev, kar se mi zdi, da je to tista tradicija, ki je v Sloveniji
               uveljavljena in ki je smiselna in pomembna. Se pravi, da se soglasje dosega ne samo
               pri spremembi ustave ampak tudi glede rokov in načinov izvedbe spremembe ustave, kar
               ureja ustavni zakon.</p>
            </sp>
            <sp xml:id="SDT2-UK-Redna-001-1997-06-17.sp96">

               <speaker>PREDSEDNIK JANEZ PODOBNIK:</speaker>

               <p>Hvala lepa, doktor Ribičič. Preden bi dal besedo naprej kolegom in kolegicam, bi
               izzval doktor Grada prav zaradi tega vprašanja kako bi se imenoval akt o spremembi
               ustave, če bi lahko na to temo.</p>
            </sp>
            <sp xml:id="SDT2-UK-Redna-001-1997-06-17.sp97">

               <speaker>GOSPOD GRAD:</speaker>

               <p>Hvala lepa, gospod predsednik. Res je, da smo prejšnjo ustavo tudi v tistih
               osamosvojitvenih časih spreminjali vedno z amandmaji. Res je pa tudi, da je strokovna
               analiza pokazala, da so amandmaji, nekako bi človek rekel, neprimerna tehnika pri
               spreminjanju ustave, in sicer iz dveh razlogov.</p>
               <p>Prvi razlog je primerjalno pravni pravzaprav. Amandmaji v Evropi niso običajni ampak
               so prišli iz Amerike in s kakšnimi ... (se ne razume) kot način spreminjanja in bivše
               jugoslovanske ustave in slovenske meni ni znano. Vsekakor je pa drugi razlog morda
               pomembnejši. Ta je pa v tem, da amandmaji pomenijo dopolnjevanje ustavnega besedila
               in povzročajo zelo velike težave v interpretaciji. Če zakon spreminjamo tako, da
               posežemo neposredno v besedilo, črtamo del, spremenimo del, je stvar jasna. Pri
               amandmajih je pa to bistveno težje, zaradi tega se meni osebno zdi, da strokovni
               razlogi govorijo za to, da bi ob novi ustavi, ki jo imamo, opustili prejšnji način
               spreminjanja ustave kakršen je bil v prejšnji ustavni ureditvi v prejšnji ustavi in
               da bi se oprijeli takega načina spreminjanja kot je bolj običaj v Evropi. To se pravi
               poseči neposredno v ustavno besedilo. V kakšni obliki, kakšno ime bomo dali, je drugo
               vprašanje. Najbolj enostavno je to po Evropi, da se mu reče ustavni zakon. Tu pri nas
               nastopi dejansko ena težava, ki je v tem, da se je ustavni zakon razbil v praksi, ne
               da bi bilo tudi v prejšnji ustavi kakorkoli tako določeno, razvil v akt, ki
               pravzaprav vzpostavlja prehodni režim, način izvrševanja ustave. Vendar morda to samo
               po sebi ne bi bilo ovira, da ne bi tudi za spremembo ustave uporabljali izraz ustavni
               zakon, ki je primerjalno pravno najbolj ustrezen, mislim pa da glede na to, da smo
               novo ustavo zavestno koncipirali kot ustavo, ki sodi v krog tipa evropskih ustav, da
               bi bil to razlog, da bi tudi spremembe izvajali na približno enak način, kot jih
               izvajajo druge evropske države. Hvala lepa. <stage type="mag"/>
               </p>
            </sp>
            <sp xml:id="SDT2-UK-Redna-001-1997-06-17.sp98">

               <speaker>PREDSEDNIK JANEZ PODOBNIK:</speaker>

               <p>Hvala lepa dr. Gradu. Gospod Pahor in potem gospod Peterle.</p>
            </sp>
            <sp xml:id="SDT2-UK-Redna-001-1997-06-17.sp99">

               <speaker>BORUT PAHOR:</speaker>

               <p>Temu strokovnemu posegu kolega Ribičiča v razpravo bi dodal še politično pripombo
               stranke. Predsednik vlade rad navrže v javno razpravo, da opozicija zavlačuje v
               razpravi o spremembi ustave, zato je ob tej priložnosti pravo mesto, da potem ko naj
               bi vlada dve leti vedela za to, da je treba spremembo dati, nimamo pred seboj
               predloga teksta. To je treba ugotoviti in je treba upoštevati to dejstvo. To se
               pravi, kljub temu, da smo dve leti vedeli, da bo treba spremeniti ustavo, ta hip
               danes nimamo predloga teksta.</p>
               <p>Kot rečeno Združena lista je predlagala svoje besedilo in mi smo zadovoljni, da je
               gospod Janko to upošteval in zavzel stališče do tega. Razprava vzajemnosti je za nas
               ključnega pomena v tej razpravi.</p>
            </sp>
            <sp xml:id="SDT2-UK-Redna-001-1997-06-17.sp100">

               <speaker>PREDSEDNIK JANEZ PODOBNIK:</speaker>

               <p>Hvala. Preden dam besedo gospodu Peterletu, bi vprašal gospoda Janka glede teksta.
               To je zelo pomembno vprašanje tudi za delo Ustavne komisije. Mislim, da bi morali ta
               problem razrešiti.</p>
            </sp>
            <sp xml:id="SDT2-UK-Redna-001-1997-06-17.sp101">

               <speaker>LOJZE JANKO:</speaker>

               <p>V tistem hipu, ko je bilo sklenjeno, da bo Ustavna komisija tista, ki bo določila
               osnutek teksta predloga, ki bo potem v Državnem zboru sprejet oziroma zavrnjen, vlada
               ni želela že v naprej napisati besedilo tega. To pa ne pomeni, da nimamo tega
               dnevnega besedila in dogovorjeno je bilo in prejšnji teden smo to napovedali in
               pričakujem, da bo jutri tudi na to vprašanje odgovor.</p>
               <p>Če pogledate formalni predlog vlade s 5.6.1997 piše, da naj se začne postopek za
               ustrezno spremembo 68. člena, in sicer tako, da bi tujcem omogočili ... lastninske
               pravice in drugih pravic na nepremičninah, se pravi v skladu s tistimi načeli, ki sem
               jih prej omenjal in piše tudi tako: "Če določa mednarodna pogodba ali če obstaja
               vzajemnost". Ker smo šli študirati pojem vzajemnosti in ker ugotavljamo, da po načinu
               nastanka imamo torej diplomatsko vzajemnost, ki nastane praviloma z mednarodno
               pogodbo, lahko tudi z deklaracijo vlade, da imamo zakonsko vzajemnost, tisto
               vzajemnost, ki se vgradi v zakonu in da imamo faktično oziroma dejansko vzajemnost.
               Zato smo menili, da je potrebno to, tudi glede na različne pomisleke in da različne
               možnosti preširokega tolmačenja, da je potrebno mednarodno pogodbo tu vezati na
               vzajemnost. Zato smo alternativo sedaj spremenili v kumulacijo. To je pač pomembna
               sprememba, vendar menim, da bi jo morali jutri na tem sestanku s predsedniki vseh
               parlamentarnih strank doreči in mislim, da ni nič zamujenega oziroma nasprotno.
               Menim, da je dobro, da vlada ni naredila korektnega in konkretnega predloga, kajti
               potem bi nekateri že lahko trdili, da je že želela prejudicirati rešitev, po kateri
               predlaga spremembo ustave. Zato je v našem prepričanju ta prva faza taka, da vlada
               prepriča oziroma ne prepriča Državni zbor, da se začne postopek za spremembo ustave
               in smer spremembe. Mislim, da to je podano.</p>
               <p>Če je sedaj sklenjeno, da bi bila Ustavna komisija možno celo ta teden, bo v tekom
               jutrišnjega dne na razpolago ta delovna zasnova, ki jo bo vlada po posvetu z vsemi
               predsedniki parlamentarnih strank lahko določila.</p>
            </sp>
            <sp xml:id="SDT2-UK-Redna-001-1997-06-17.sp102">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Peterle.</p>
            </sp>
            <sp xml:id="SDT2-UK-Redna-001-1997-06-17.sp103">

               <speaker>ALOJZ PETERLE:</speaker>

               <p>Spoštovani! Jeseni leta 1994 je vlada najavila spremembo ustave. Maja 1996 je
               predlagala to Državnemu zboru in tam je tudi povedala kako naj se to naredi. Danes
               predstavnik vlade pravi,<stage type="mag"/>(nadaljevanje) da
               tisto umikajo in da bi se naredilo zadevo nekoliko drugače v neki možni smeri, čemur
               bo sledila še delovna zasnova ta teden.</p>
               <p>Junija 1997, torej nimamo pred seboj besedila imamo pa predlagatelja, ki je
               predlagal Državnemu zboru spremembo ustave in to je slovenska vlada, jaz to razumem
               tako, mi smo vam predlagali, da začnite, sedaj pa si izmislite v Državnem zboru kako
               in zakaj.</p>
               <p>Mislim, da to ni pravo zaporedje, mislim, da bi morali imeti že danes tukaj natančno
               določeno besedilo, mislim predlagano, predlog besedila in problem v relaciji med
               vlado in Državnim zborom je ta, da se prelaga odgovornost v strani vlade na to hišo
               in se naknadno išče konsenz za zadeve, ki bi na podlagi katerih bi jih morala vlada
               že iskati, meni bi se zdelo normalno, da vlada pride z besedilom povabi stranke tako
               ali drugače in na podlagi besedila išče konsenz, ne pa da išče konsenz v naprej potem
               pa se bomo o besedilu pogovarjali, narobe svet po mojem.</p>
               <p>Jaz torej menim, da ni prav pričakovati, da bo sedaj komisija sama bi rekel iz
               svojega razmisleka in tehtanja prišla do besedila ampak da bo začela delo na podlagi
               besedila, oziroma predloga besedila vlade, tako bi se mi zdelo normalno in seveda v
               vladi je dovolj pravnikov je tudi posebna služba in upravičeno pričakujemo, da bo
               predlagatelj predlagal tudi ta tekst, kakor koli bo že potem zgledal, res piše tukaj
               v odloku, da pripravi komisija predlog za spremembo ustave, vendar mislim, da bi bilo
               prav, da vlada nekaj ponudi v ta namen.</p>
            </sp>
            <sp xml:id="SDT2-UK-Redna-001-1997-06-17.sp104">

               <speaker>PREDSEDNIK JANEZ PODOBNIK:</speaker>

               <p>Hvala lepa! Preden dam besedo gospodu Battelliu bi povedal naslednje, da je postopek
               vendarle dvo fazen jaz se strinjam, da je potrebno, da imamo člani ustavne komisije
               tudi vsebino, celotno vsebino spremembe tudi v pisni obliki pred seboj, sam razumem,
               da je zelo pomembno za prvo fazo, da pač ustavna komisija predlaga Državnemu zboru
               predlog začetek postopka za spremembo ustave.</p>
               <p>Jaz si predstavljam, da prva faza še ne bo vsebovala detajlne vsebine spremembe,
               ampak bo v obrazložitvi povedala kateri so nameni v katero spremembo bo šla sprememba
               ustave in da bo istočasno Državni zbor tudi sprejel sklep, da bo ustavna komisija
               pripravila delno besedilo predloga sprememb ustave, na podlagi navadnega predloga in
               razprave ali ustavni komisiji ali na plenu in tako naprej, tako da bi opozoril na to
               dvojnost, da je postopek začetek spremembe ustave tisti, ki mora pred vsem vsebovati
               glavne vsebinske poudarke spremembe, celovito dikcijo, ki je zelo pomembna bo pa vse
               kako tudi tema tako sekretarjata in strokovnih služb in tako naprej.</p>
               <p>Gospod Battelli!</p>
            </sp>
            <sp xml:id="SDT2-UK-Redna-001-1997-06-17.sp105">

               <speaker>ROBERTO BATTELLI:</speaker>

               <p>Hvala lepa gospod predsednik! Delno ste že vi načel, oziroma povedal kar sem sam
               nameraval, moram pa poudariti tudi naslednje dejstvo, da je bilo na prav tej isti
               kordinaciji kjer se je vse skupaj začelo pač ne mogoče doseči dogovor o predlogu, ki
               naj bi ga dala vlada.</p>
               <p>Se pravi, najprej je negdo onemogočil vladi, da da svoj predlog ona bi ga sicer dala
               in sedaj pa si očita vladi, da tega ni storila, kar je seveda precej čudno, po tem
               takem bi mi lahko danes sklenili kot ustavna komisija, da zahtevamo od vlade, da da
               svoj predlog, potem ga bomo preučevali v koliko nismo v stanju sami to
                  proizvest.<stage type="mag"/> (Nadaljevanje) Kar pa zadeva
               vzajemnost. Jaz razumem pomisleke, ki jih lahko ima Združena lista okrog tega
               vprašanja, predvsem glede problema kako ugotoviti ali neka ureditev v neki drugi
               državi dejansko omogoča državljanom Republike Slovenije nakup nepremičnin v tej
               državi ali ne. Opozarjam pa na naslednje dejstvo, da ima velika večina držav nekje,
               ali v zakonodaji ali pa v podzakonskih aktih, kot generalne pravilo naslednje, da
               državljani tiste države, kjer državljani dotične države ne morejo kupovati
               nepremičnin pač ne morejo kupovati v tej državi nepremičnin in obratno. V kolikor mi
               vključimo ali v zakon ali v ustavni zakon za izvedbo spremembe ustave ali kje drugje
               tako določilo, potem je stvar rešena in ni treba imenovati nobene države posebej, in
               velja generalno pravilo, da tam, kjer smejo državljani Slovenije kupovati
               nepremičnine, državljani tiste države lahko kupujejo nepremičnine v Republiki
               Sloveniji in stvar je generalno rešena.</p>
            </sp>
            <sp xml:id="SDT2-UK-Redna-001-1997-06-17.sp106">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Bavčar.</p>
            </sp>
            <sp xml:id="SDT2-UK-Redna-001-1997-06-17.sp107">

               <speaker>IGOR BAVČAR:</speaker>

               <p>Gospod predsednik, najprej bi proceduralno predlagal, da poskušamo se delovno
               organizirati tako, da poskušamo reševati nekatera odprta vprašanja. Tukaj je bilo
               odprto vprašanje, ki se mi zdi pomembno, glede tehnike spreminjanja ustave in menim,
               da bi bilo dobro, da se ga danes na nek način doreče, to kar sta sprožila gospod
               Ribičič in gospod Grap pozneje, se mi zdi vprašanje dobro, da ga rešimo na začetku.</p>
               <p>Drugič. Menim, da je to, kar je v parlament poslala vlada, dovolj tehtno gradivo za
               to, da začnemo ta postopek in da opravimo to prvo fazo, ki jo na Ustavni komisiji
               moramo narediti. Opozoril bi na to, da je bilo s strani največje opozicijske stranke,
               v času ko je ta parlament umaknil zakon o ratifikaciji, očitano vladi, da je poslala
               v parlament sploh to, kar je poslala. S strani Janeza Janše, če se ne motim, je
               takrat bilo izrecno osporavano temu dejstvu, češ da naj bi tudi glede tega vprašanja
               obstajal nek dogovor med pravniki parlamentarnih strank. Jaz mislim, da je dobro, da
               je vlada to poslala, mislim, da je tudi dovolj jasno povedala rešitev v katero naj
               gredo te spremembe ustave. Sodim, da bi bilo prav, da glede tega danes oblikujemo kaj
               več kot zgolj informativno seznanitev s tem predlogom, pač pa poskušamo sprejeti vsaj
               sklepa, ki ju vlada predlaga na koncu, da se približamo seji Državnega zbora na
               kateri bomo začeli postopek za spremembo 68. člena ustave. Hvala lepa.</p>
            </sp>
            <sp xml:id="SDT2-UK-Redna-001-1997-06-17.sp108">

               <speaker>PREDSEDNIK JANEZ PODOBNIK:</speaker>

               <p>Hvala. Gospod Jelinčič. Se opravičujem, gospod Janša.</p>
            </sp>
            <sp xml:id="SDT2-UK-Redna-001-1997-06-17.sp109">

               <speaker>JANEZ JANŠA:</speaker>

               <p>V tem, kar je gospod Battelli govoril ne vidim racionalnega argumenta, ker tudi če
               bi kdo v vladi poskušal preprečiti, da pošlje svoj predlog, tega ne bi mogel
               narediti. Jaz ne vem, kako bi nekdo... (Nekdo nekaj pove - ne sliši se.)... Ne. Ni
               bil tak dogovor. Na moj predlog na zadnjem sestanku predsednikov parlamentarnih
               strank, je bilo potem rečeno - jaz sem približno tako opozoril, da je sicer res, da
               Ustavna komisija in Državni zbor v prvi fazi odloča samo o tem, ali začne postopek za
               spremembo ali ne, da pa bo razprava bistveno krajša, če bo hkrati pred člani Ustavne
               komisije tudi že nek tekst, iz katerega bo bolj jasno kot samo okvirno, razvidno,
               kakšna naj bo ta sprememba. Spet moram reči, da je bilo to mnenje sprejeto. Za
               razliko od mnenja, ki ga izrazil gospod Bavčar, češ da je dovolj to, kar je vlada
               poslala. Isto sekundo, ko je gospod Bavčar govoril, smo tudi dobili na mizo delovni
               osnutek teksta za <stage type="mag"/>(Nadaljevanje) spremembo
               ustave in ustavnega zakona. Se pravi, zdaj je bil tisti dogovor na koordinaciji
               predsednikov parlamentarnih strank realiziran ta trenutek, ker smo to dobili na mizo.
           </p>
            </sp>
            <sp xml:id="SDT2-UK-Redna-001-1997-06-17.sp110">

               <speaker>PREDSEDNIK JANEZ PODOBNIK:</speaker>

               <p>Gospod Jelinčič.</p>
            </sp>
            <sp xml:id="SDT2-UK-Redna-001-1997-06-17.sp111">

               <speaker>ZMAGO JELINČIČ:</speaker>

               <p>Hvala lepa. No, jaz bom kar od začetka direktno povedal, da naša stranka je proti
               spremembi 68. člena ustave, iz enega zelo enostavnega razloga: še vedno se v vseh
               aktih, tudi v tem aktu, v tem predlogu za začetek postopka za spremembo ustave
               Republike Slovenije, še vedno govori, da bo Vlada Republike Slovenije pripravila tako
               imenovano zaščitno zakonodajo. In še do danes pravzaprav nismo nobenega od teh
               zaščitnih zakonov dobili na mizo. In jaz se zdaj sprašujem, kaj se gre naša vlada. Če
               pogledamo primer z NATO paktom, smo točno videli. Najprej smo podpisali sporazum za
               IFOR, potem smo podpisali sporazum za SFOR. Oba sporazuma oziroma isti sporazum, ki
               je potem nadaljevan, je v bistvu izredno škodljiv za Republiko Slovenijo. Mi smo se
               priklonili čisto do tal pa še malo bolj, Američani so nas pa potem lepo zbrcali. In
               vlada ni opazila tega, da nas bodo zbrcali tisti trenutek, ko so nam navkljub temu,
               da so nam obljubljali, da bodo umaknili oziroma ukinili vizume za potovanje v
               Združene države, da tega Američani niso naredili. To bi moral biti evidentni znak, da
               način slovenske vlade, na kakršnega je pripravljena pristopiti k tem zadevam in vedno
               se uklanjati in vedno se priklanjati, da to ni pravi. In da v tem primeru pride samo
               do tega, da nas izkoristijo in potem, ko nas ne rabijo več, nas brcnejo tja, kamor
               konec koncev s takimi potezami vlade tudi sodimo, to se pravi v kot.</p>
               <p>Če gledamo in če tolmačimo zadeve benevolentno, kar bi Evropa nedvomno lahko
               naredila, bi se Evropa morala zavedati, da že po zakonu o gospodarskih družbah in po
               zakonu o zavodih, pa tudi po nekaterih drugih zakonih lahko tuje fizične in pravne
               osebe ustanavljajo družbe in pa zavode, in s tem postanejo tudi lastniki ozemlja
               oziroma nepremičnin v Republiki Sloveniji. Zakaj Evropka tega noče priznati in
               enostavno sili Slovenijo, da poklekne čisto do konca, in da odpre vrata popolnoma na
               stežaj, ko dejansko nimamo niti enega zaščitnega mehanizma; imamo nekaj malega pri
               zakonu o kmetijskih zemljiščih in vendar se tisti zakon da lepo izigravati. Nedvomno
               dejstvo je, da Italija, Republika Italija ima pripravljenih 6 milijard nemških mark
               za nakup slovenskega ozemlja. Ne bodo spraševali za ceno, ozemlje bodo kupili zaradi
               tega, ker kupujejo strateško pomembno ozemlje. Hočejo dobiti nazaj Rapalsko mejo. In
               na ta način, kot dela slovenska vlada, jo bodo tudi dobili. Jaz mislim, da
               italijanska politika se pravzaprav nikoli ni spremenila, ne glede na to, ali so na
               vladi komunisti ali so na vladi ekstremni desničarji ali fašisti; intence italijanske
               vlade so vedno iste, samo v malo drugačen celofan <stage type="mag"/>(Nadaljevanje) in z drugačno mašnico so opremljeni.</p>
               <p>Mislim, da tudi če spremenimo ustavo oziroma če bi spremenili ustavo, kdo nam pa
               garantira, da nas bodo sploh sprejeli? Jaz sem mislil, da bo slovensko vlado
               streznilo tole dejanje z NATO paktom, in kolikor vidim, je ni čisto nič. Jaz še vedno
               pričakujem kakšne bolj trezne poglede, ne pa od takih izjav, kot jih je dal recimo
               gospod zunanji minister, ko je rekel, da nič se ni treba bati, da bi Italijani
               kupovali, da bi optanti kupovali, saj so vsi stari že 73 let ali več. In vendar tem
               ljudem, ki so stari 73 let ali več bodo italijanske banke ponudile ugodne kredite -
               zakaj? Ker bodo to hipotekarni krediti in ko bodo ti, stari 73 let ali več pomrli, bo
               to vse prešlo v last italijanskih bank, kar pomeni v last pravzaprav italijanske
               države. Na to noben ni pomislil in kakorkoli že, mi smo proti temu. Poleg tega, če pa
               vzamemo recimo ta delovni osnutek akta o spremembi ustave Republike Slovenije, ko
               pravi, naj se 68. člen spremeni tako, da se glasi - v bistvu da ostane prvi odstavek:
               "Tujci lahko pridobivajo lastinsko pravico na nepremičninah pod pogoji, ki jih določa
               zakon ali če tako določa mednarodna pogodba ob pogoju vzajemnosti." Ta pogoj
               vzajemnosti ni dodelan; kar nekaj pravnih tolmačenj tega pogoja vzajemnosti je. In
               dokler nimamo tukajle jasno in trezno in normalno napisano, tukaj smo mi absolutno
               proti spremembi 68. člena ustave.</p>
            </sp>
            <sp xml:id="SDT2-UK-Redna-001-1997-06-17.sp112">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu Jelinčiču. Jaz bi predlagal, gospod Mozetič, da bi morda razrešili
               to dilemo, torej kako se bo imenoval akt o spremembi ustave - to je pač ta bolj
               tehnični del, potem pa vsebinski del. Sicer je težko, da bi pač razpravo razdelili,
               ampak morda bi bilo dobro, če se strinjate, da bi najprej to dilemo, torej kako bomo
               poimenovali ta akt. In na podlagi razprave dr. Grada smo lahko razumeli, da se on
               zavzema tudi glede na prakso evropskih ustav, da bi se to sprejemalo v obliki
               ustavnega zakona. Je pa pač navedel eno nerodnost, ki je prisotna v naši praksi, da
               tudi obstoja ustavni zakon za izvedbo ustave, ampak kljub temu bi se morda našla
               kakšna rešitev v tem smislu. Bi želel dr. Kavčič v tem smislu še besedo? Prosim,
               potem pa dam besedo gospodu Mozetiču, dr. Ribičiču. Prosim, ja.</p>
            </sp>
            <sp xml:id="SDT2-UK-Redna-001-1997-06-17.sp113">

               <speaker>DR. KAVČIČ:</speaker>

               <p>Hvala. Torej, res je, da je prejšnja amandmajska tehnika bila zelo problematična,
               kajti ne samo da je bila povzeta po ameriški ustavno-revizijski tradiciji, ki je
               neprenosljiva v naše okolje; namreč, kot veste, se ameriška ustava dopolnjuje z
               amandmaji, tako da se k osnovnemu besedilu samo pridodajajo novi amandmaji. Naši so
               nekako priredili v preteklosti tako, da so preprosto z amandmaji posegali v ustavno
               besedilo, torej ne samo dopolnjevali, ampak spreminjali, razčlenjevali, tako da je
               pri kopici ustavnih sprememb dejansko prišlo tudi v stroki do povsem različnega
               mnenja o pomenu ustavnega besedila. Mislim, da bi morali tako tehniko pustiti in
               dejansko uporabiti tisto, ki jo uporablja tudi Evropa, ki ji po domače pravimo
               noveliranje ustave. Gre preprosto za to, da se z aktom - sam osebno se navdušujem za
               ustavni zakon, ker je nekako rezerviran termin za take posege - torej, da se z
               ustavnim zakonom lahko nadomesti ustavna določba, da se dopolni ali pa spremeni
                  <stage type="mag"/>
               </p>
               <p>(Nadaljevaje)Sam ustavni zakon, ki je bil v dosedanji uporabi to je tako imenovani
               izvedbeni ustavni zakon pa se lahko imenuje zakon, torej ni potrebno, da imamo dva
               ustavna zakona, ampak da se imenuje zakon o izvedbi ustavnega zakona, tako kot smo
               imeli sedaj ustavne zakone za izvedbo ustave mi ga imamo celo za izvedbo temeljne
               ustavne listine, kajti samo ime za ta drugi ustavni zakon ni toliko relevanten, kot
               je pa relevanten njegov status torej tudi za ta izvedbeni zakon mora veljati enaka
               procedura, torej zahtevna in ne enaka kot velja za običajni zakon.</p>
               <p>Sam mislim, da če bi z to prakso začeli tako kot jo tudi sicer v Evropi uporabljajo,
               ne bi prihajalo do dvomov o tem kako se na kakšen način se ustava spreminja.</p>
               <p>In drugi razlog, ki me prepričuje v smiselnost takega ravnanja je tudi to, da seveda
               nihče od nas ne razmišlja, da bi na tej ustavi uporabljali tako dinamične spremembe
               kot so bile v preteklosti, recimo sto ustavnih amandmajev in podobno, če jih Amerika
               sprejela nekaj čez dvajset, čez 200 letih sicer ne upam, da bomo mi tako vzdržni,
               ampak vendarle ustavni zakon naj bi praviloma urejal samo eno določbo in ne skupino
               določb in ne poglavij in podobno v tem primeru se seveda strinjam z kolegom
               Ribičičem, da je amandma primeren ko gre za spremembo, zakaj, zato ker bi amandma
               preprosto nadomestil besedilo, če bi in če ga bo 68. člena, lahko pa seveda pride do
               zapletov v bodoče, če bodo te zadeve drugačne, zlasti, če se bo ustava dopolnjevala
               ali spreminjala in se bo ta sprememba nanašala na vrsto drugih določb, potem se
               zastavlja vprašanje, koliko ta amandma in v čem spreminja druge določbe.</p>
               <p>Včasih so to v amandma napisali, ampak ni bilo jasno ali to pomeni tudi, da smiselno
               spreminja druge določbe ali izključno samo tiste, ki so v amandmaju navedene, glede
               naziva akta, tisto pa kar je danes že bilo omenjeno, pa mislim, da tudi lahko rodi
               nekatere zaplete je več kot nerodna ustavna določba našega ustavodajalca, ki pravi,
               predlog za začetek postopka za spremembo ustave lahko da, namreč ta določba je
               edinstvena v svetu, kajti nobena ustava ne pravi, kdo ima pravico, da predlaga
               začetek postopka, ampak se ustave določajo kdo predlaga spremembo ustave, torej gre
               za v naši ureditvi po enem razumevanju samo za to, da predlagatelji lahko predlagajo,
               da se začne postopek, niti ni pomembno, da ob tem priložijo akt, oziroma predlog akta
               k spremembi.</p>
               <p>Drugje je pa povsem jasno, da tisti ki predlaga mora predlagati spremembo ustave,
               zakaj je do tega prišlo, po mojem vedenju čisto enostavno zato, ker je ustavo dajalec
               prepisal prejšnjo ustavo, če je bila kot vemo edinstvena in sedaj smo dobili vsaj v
               teoriji dvom o tem, prav za prav kaj lahko 20 poslancev kot pravi ustava, vlada ali
               30 tisoč volivcev predlagajo, ali v prvi fazi samo predlagajo začetek postopka, pri
               čemer je seveda razumljivo, da samo predlog začetka postopka brez.<stage type="mag"/> (nadaljevanje) obrazloženega predloga, predloga kot v
               zakonodajnem postopku ne gre, ali pa smo s tem dobili nevede še kakšno tretjo fazo?
               Najprej odločamo o tem ali bomo spreminjali, ali bomo začeli ustavo? Drugič, kako jo
               bomo spreminjali? Tretje, kot vidimo v nadaljevanju, to kar pravi ustava. Kajti če
               pogledamo zakonodajni postopek, tudi tam ne poznamo predloga, da se začne zakonodajni
               postopek, ampak imamo samo predlog zakona o katerem potem Državni zbor odloča.</p>
               <p>Mislim, da bi bilo potrebno smiselno razlagati to določbo tako, da bi morala Ustavna
               komisija predlagati Državnemu zboru, da se oziroma ne začne postopek za spremembo
               postopka za spremembo ustave, da pa ta odločitev kot je nekdo že omenil, je nemogoča,
               če poslanci oziroma člani Ustavne komisije ne vedo tudi kakšna je vsebina teh
               sprememb. Sicer ne mislim, da bi morala biti povsem natančna dikcija bodoče
               spremembe, vsekakor pa v obrazložitvi bi moglo biti jasno prikazano v čem in kako naj
               se ustava spremeni.</p>
               <p>Strinjam se s tem, da je Ustavna komisija tista, ki pa se mora formalno, če ne
               drugače, pa oblikovati predlog delovnega besedila, ki ga obravnava in odloča o njem
               Državni zbor. Hvala.</p>
            </sp>
            <sp xml:id="SDT2-UK-Redna-001-1997-06-17.sp114">

               <speaker>PREDSEDNIK JANEZ PODOBNIK:</speaker>

               <p>Hvala lepa dr. Kavčiču. Gospod Mozetič in dr. Ribičič.</p>
            </sp>
            <sp xml:id="SDT2-UK-Redna-001-1997-06-17.sp115">

               <speaker>MIROSLAV MOZETIČ:</speaker>

               <p>Hvala lepa. Če se tudi jaz, kar zadeva, najprej povem svoje mnenje, kar zadeva
               imena. Mislim, da je bilo tudi to, kar predlagajo strokovnjaki najbolj prav. Da je
               pač sprememba ustave z ustavnim zakonom. Če je problem samo prakse, da imamo ustavni
               zakon za izvedbo ustave, mislim, da lahko in če ni to nikjer napisano, mislim pa, da
               ni, pomeni, da se to prakso lahko spremeni in se prilagodi in se pač reče zakon za
               izvedbo ustave. Drugo vprašanje je s kakšno večino se pač tudi tisti zakon
               sprejema.</p>
               <p>Kar zadeva predloga. Ne glede na vse te nerodnosti s katerimi se strinjam, da so
               notri, vendar si ne predstavljam, da bi dobili samo predlog, da se začne postopek za
               spremembo ustave, kar tako naj se nekaj spremeni, kar pomeni, da mora biti nujno
               zraven tudi to, kaj naj se spremeni, tako kot je bilo to sedaj rečeno in s tega
               vidika je pač že ta prva faza, ki se sprejema po nekoliko drugačni večini, je samo
               to, da je nekoliko lažji postopek sprejemanja, da se dejansko začne postopek za
               spremembo ustave, vendar mislim, da mora biti že dosti natančno opredeljeno kaj naj
               bi se spremenilo.</p>
               <p>In s tega vidika, če grem na vsebino, mislim, da smo spet v nekem proceduralnem
               problemu, ker predlagatelj - vlada - je dala nek predlog, v katerem je napisala
               določeno vsebino v kakšni smeri naj bi se stvar spremenila. Danes, čeprav tukaj ne
               piše kdo je ta papir naredil, ampak predpostavljam, da je vladni papir, interno
               delovna zasnova 16.6., delovni osnutek je nekoliko drugačen. To pomeni, da imamo
               sedaj praktično dva predloga. Vlada kot predlagatelj, da se začne postopek za<stage type="mag"/> (Nadaljevanje) spremembo ustave, mislim, da se
               kljub vsemu mora odločiti s kakšno verzijo bo prišla in s tisto verzijo moramo iti
               naprej, ne pa, da bi se tukaj na Ustavni komisiji odločali o različnih verzijah.</p>
               <p>Sedaj pa še določene pomisleke ali mnenje, ki ga imam okrog te formulacije. Mislim,
               da je ta formulacija v delovnem osnutku tega - datum 16.6., ki smo ga danes dobili na
               klop, bistveno boljša, predvsem zato, ker postavlja kumulativni pogoj. Torej,
               mednarodna pogodba in zakon in vzajemnost.</p>
               <p>Tukaj se meni postavlja še eno vprašanje, jaz sem šel malo prebirat okrog te
               vzajemnosti, ali ne bi bilo kljub vsemu nujno postaviti, da gre tukaj za dejansko
               vzajemnost, predvsem iz razloga, ker mednarodne pogodbe se različno, tudi ko so že
               ratificirane oziroma sprejete, podpisane, se različno vnašajo v interno zakonodajo.
               Pri nas je po ustavi, ko je podpisana, ratificirana in objavljena, potem velja
               neposredno, tako kot naš domači zakon. Za Evropo v celoti ne poznam, vendar razlike
               so. Ponekod mora biti taka tudi že sprejeta mednarodna pogodba, bodisi sprejeta čisto
               kot zakon ali pa vnešena v domačo zakonodajo in dokler to ni storjeno, to ne drži, ne
               velja. Kar pomeni, s tega vidika lahko nastane vprašanje, da mi sicer imamo t.i.
               diplomatsko vzajemnost dogovorjeno, vendar v resnici ta vzajemnost ne velja, če
               pravilno tolmačim tisto, kar sem prebral. Tudi, če, recimo, ena država ima v svojem
               zakonu in v svojih predpisih napisano, ob pogoju vzajemnosti in da priznava drugim, v
               resnici pa ne priznava. Mislim, da je v vseh teh primerih najbolj pomembna dejanska
               vzajemnost. To pomeni, da se tudi v tisto, kar je dogovorjeno in kar je določeno, v
               resnici tudi izvaja. Kako se ugotavlja vprašanje ali je dejanska vzajemnost ali ne,
               to so tudi diplomatske poti, po katerih se ugotavlja. Te stvari bi morale biti dovolj
               razčiščene.</p>
               <p>Še ena stvar, ki mislim, da bi morala biti tudi že v predlogu vsaj nakazana, da je
               potrebno, in po mojem mnenju bo nujno, glede na vse kar se v zadnjih mesecih dogaja v
               tej državi, v vladi, v parlamentu, tudi nakazati, da je tako za mednarodne pogodbe,
               ki bi določale pravico državljanom določenih držav, da imajo pravico nakupa
               nepremičnin v Sloveniji, in tudi tisti zakon, ki bi urejal pravico tujcev, ki niso
               pokriti z mednarodnimi pogodbami, da se sprejema z določeno kvalificirano večino. Ne
               bom govoril kakšno, ampak skratka, kvalificirano večino. Torej, večina, ki ni to, kar
               je sedaj navadna večina navzočih. Ali je to dve tretjini vseh ali je večina vseh,
               kakorkoli. Skratka, večina, ki bi morala biti drugačna od te, ki je sedaj določena.
               Razlog je pa, ne bom veliko razlagal, stvari, ki se dogajajo v zadnjih dveh mesecih,
               kažejo na to, da se vladajoči koaliciji ne more zaupati toliko daleč, da bi lahko
               sama sprejemala tako pomembne zadeve, ki bi potem po spremembi ustave nastale, tako
               mednarodno pogodbo ali pa zakon, ki bi urejal pravice tujcev, ki niso pokriti z
               mednarodno pogodbo.</p>
            </sp>
            <sp xml:id="SDT2-UK-Redna-001-1997-06-17.sp116">

               <speaker>PREDSEDNIK JANEZ PODOBNIK:</speaker>

               <p>Hvala gospodu Mozetiču. Doktor Ribičič.</p>
            </sp>
            <sp xml:id="SDT2-UK-Redna-001-1997-06-17.sp117">

               <speaker>DR. CIRIL RIBIČIČ:</speaker>

               <p>O dveh vprašanjih bi rad govoril. Prvo je to vprašanje poimenovanja akta. Rad bi
               poudaril na to, da moja prva intenca mojega predloga je bila ravno v tem, da dobi ta
               akt ime, da ne bi govorili o aktu o spremembi. Pravzaprav je podrejeno vprašanje ali
               bi se to imenoval ustavni zakon ali ustavni amandma. Kar se ustavnega zakona, je bilo
               tukaj že povedano, da smo ga velikokrat uporabljali v preteklosti za izvedbeni akt,
               za tisti akt, ki govori o izvedbi ustave, čeprav smo imeli leta 1953, v neki daljni
               zgodovini, tudi ga uporabljeno v drugi funkciji, da je praktično spremenil polovico
               ustave.</p>
               <p>Kar se tiče ustavnih amandmajev, pa smo jih na nek način - to ameriško idejo in
               obliko spreminjanja ustave na nek način <stage type="mag"/>
               (Nadaljevanje) poslovenili. Četrtina stoletja je bila pri nas v uporabi. In tukaj bi
               rad rekel, čeprav mislim, da so upravičene pripombe s strogo strokovnega vidika, da
               so ti amandmaji v Sloveniji odigrali izredno pomembno pozitivno vlogo. Če gre za
               amandmaje k ustavi iz leta 1974 in to tistih, ki so se začeli septembra 1989 pa do
               leta 1991, in teh je bilo 91 približno, preko 90, zadnji je bil o grbu in zastavi,
               mogoče ni najboljši in najbolj posrečen primer, ampak to so bili tisti amandmaji, ki
               so spremenili celotno ustavno ureditev ekonomsko in politično. Začelo se je pa s
               tistim devetim amandmajem o samoodločbi kot trajni neodtujljivi pravici. Ne da bi o
               tem obsežno govoril, ampak se mi zdi, da se je amandma pri nas udomačil v Sloveniji
               tudi kot nekaj pozitivnega in ne samo kot nekaj, kar je nepotrebno, kar komplicira in
               tako naprej, ampak kot nekaj, kar je nam omogočilo v pomembnem zgodovinskem obdobju
               zelo resne spremembe. Moj predlog je, da ne bi o tem na hitro danes odločali, ampak
               da bi strokovna skupina pripravila predlog tega poimenovanja, da bi na podlagi takšne
               argumentacije, ki ne bi bila tako na hitro iz rokava stresena kot smo danes to
               poskušali, da bi se potem ta odločitev sprejela. Ker bistvo stroke najbrž ni v tem,
               da na vprašanje predsednika takoj v eni minuti da odgovor, ampak da damo tudi možnost
               da dela tako kot se spodobi, da se strokovna skupina sestane, da pogleda, še
               konsultira kaj, najde še kakšno rešitev. Najbrž rešitev z ustavnim zakonom je ena
               izmed resnih možnosti, najbrž mogoče tudi najboljša s tem, da bi res potem ne mogli
               imenovati ustavnega zakona za izvedbo ustavnega zakona, ampak bi morali potem iskati
               potem iskati novo imenovanje za ta izvedbeni ustavni zakon, ampak mislim, da to ni
               neka nepremostljiva rešitev.</p>
               <p>Drugo vprašanje, o katerem bi rad govoril, se pa nanaša na to besedilo, ki smo ga
               zdaj dobili kot interno besedilo s strani vlade in bi rekel na našo zahtevo, ker zdaj
               karkoli naredi vlada je narobe. Najprej nam ne da teksta, ga zahtevamo, potem nam ga
               da pa pravimo, da ni v redu in tako naprej. Seveda, stvari so lahko zapletene.</p>
               <p>Jaz bi rekel z vidika tega, kar je Združena lista socialdemokratov imela pripombo,
               je ta tekst bistven napredek. Vzajemnost daje večjo težo, večji pomen, seveda samo ob
               pogoju, da ga je mogoče tolmačiti tako, da se nanaša tako na mednarodne pogodbe kot
               na zakon. Jaz ga seveda na ta način berem, da ob pogojih, ki jih določa zakon ob
               pogoju vzajemnosti, ali če tako določa mednarodna pogodba o pogoju vzajemnosti. Če bi
               so to dalo še bolj natančno napisati, da se ta pogoje vzajemnosti nanaša na eno in
               drugo, zdaj ali je to res samo z vejico mogoče ali je to možno s ponavljanjem tega
               načela vzajemnosti ali na kakšen tretji način, bi bilo nam glede na to, kar mislimo o
               tej stvari, še bolj pogodu. Se pravi, da bi še jasneje bilo povedano, da brez
               vzajemnosti niti zakon niti mednarodna pogodba ne more dati tujcem možnosti
               pridobivanja lastninske pravice na nepremičninah v Sloveniji.</p>
               <p>Mi smo sicer predvideli v našem predlogu še eno izjemno možnost, da tam, kjer ne bi
               bila predpisana vzajemnost, da bi to lahko v zakonu določali, vendar s kvalificirano
               dvotretjinsko večino. Če ta izjema ni potrebna, toliko bolje, je stvar trdnejša, je
               jasnejša v ustavi. Se pa strinjam s tistimi, ki so opozarjali tukaj na različna
                  pojmovanja<stage type="mag"/> (Nadaljevanje) vzajemnosti na
               različne vidike vzajemnosti in mislim, da je to tudi eno od strokovnih vprašanj, kjer
               bi nam lahko strokovnjaki, tako ustavno pravni kot meddržavnega prava lahko nalili
               čistejšega vina na eni naslednjih sej Ustavne komisije. Ali je formulacija, ki ji
               rečejo pogoj vzajemnosti, pokriva vse različne vidike vzajemnosti. Hvala lepa.</p>
            </sp>
            <sp xml:id="SDT2-UK-Redna-001-1997-06-17.sp118">

               <speaker>PREDSEDNIK JANEZ PODOBNIK:</speaker>

               <p>Hvala, doktor Ribičič. Imam vprašanje za člane Ustavne komisije, ali ocenjujejo, da
               so danes izpolnjeni pogoji, da bi lahko Ustavna komisija se odločila glede temeljnega
               vprašanja in predlagala Državnemu zboru, da se začne postopek za spremembo 68. člena
               ustave glede na dejstvo, da imamo predlog s strani vlade, vsebino in ob dejstvu, da
               smo ugotavljali, da gre za dvofazni postopek in zdaj so bila podana nekatera tudi, po
               moji oceni tehtni vsebinski pomisleki, ki naj bi najverjetneje dobili dokončen
               odgovor pač med obema fazama, jaz si tako predstavljam. Ali ocenjujete, da je preden
               Ustavna komisija z dvotretjinsko večino navzočih članov Ustavne komisije odloči, da
               se prične postopek, da je potrebno najti odgovor še na kakšna odprta vprašanja.
               Mislim, da vprašanje, torej da Ustavna komisija pripravi delovno besedilo predloga
               sprememb ustave, da ne bo sporno in da je to razumljivo, tudi odlok, ki to nalaga,
               torej gre samo za vprašanje, ali lahko že danes izglasujemo, da se pač, da predlagamo
               Državnemu zboru predlog za začetek postopka za spremembo ustave. Po nadaljevanju
               prekinitve seje je gospod Peterle, če sem si pravilno zabeležil, izrazil
               pričakovanje, da se danes o tem ne bo odločalo. Gospod Mozetič.</p>
            </sp>
            <sp xml:id="SDT2-UK-Redna-001-1997-06-17.sp119">

               <speaker>MIROSLAV MOZETIČ:</speaker>

               <p>Ja, poglejte, jaz sem že prej opozoril na to, mi imamo pred seboj samo predlog, ki
               je napisan, ki je objavljen v Poročevalcu, kar smo vsi ugotovili in tudi vlada je
               očitno ugotovila, da ne drži, da ni v redu, ker je že pripravila delovni osnutek
               drugačen. Tam piše, začne se postopek spremembe 68. člena, bom celo prebral: "Začne
               se postopek za spremembo 68. člena ustave Republike Slovenije, s katero bi se
               omogočilo tujcem pridobivanje lastninske pravice in drugih stvarnih pravic na
               nepremičninah pod enaki pogoji kot državljani Republike Slovenije, če tako določa
               mednarodna pogodba ali če obstaja vzajemnost." To ni v redu, to smo vsi ugotavljali,
               da ni v redu, da je preveč sporno in je tudi sama vlada to tudi, bom rekel v tem
               svojem že popravila, je napisala "in kumulacija". S takim predlogom mislim, da ne
               moremo mi reči, da lahko začnemo postopek. Mislim, da je potrebno to zadevo vsaj tako
               popraviti, v to smer in skladno s proceduro, da bo šlo v to smer, kar se tudi zdaj
               pogovarjamo, ker to je nekaj drugega, to je bistveno drugo.</p>
            </sp>
            <sp xml:id="SDT2-UK-Redna-001-1997-06-17.sp120">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospa Beblerjeva.</p>
            </sp>
            <sp xml:id="SDT2-UK-Redna-001-1997-06-17.sp121">

               <speaker>DARJA LAVTIŽAR-BEBLER:</speaker>

               <p>Ja, glede na to, da je ravno ustava, kar zadevo ustavno revizijski postopek, zelo
               skopa, je po drugi strani pa seveda tudi zelo odprta, ker ne postavlja nikakršnih
               eksplicintih pogojev za ta postopek in govori samo o tem, govori samo o predlogu za
               začetek spremembe ustave. Jaz ne bi pritrdila tistim, ki pravijo, da je vlada
               predložila premalo ali pa ne dovolj obrazložen predlog za začetek postopka za
               spremembo ustave, kajti v vsebini je zajela vse tisto, kar je pomembno<stage type="mag"/> (Nadaljevanje) za našo odločitev tukaj na Ustavni
               komisiji in je eksplicitno zapisala, da naj bi ta sprememba vsebovala določilo
               oziroma spremembo 68. člena v tem smislu, da bi tujci lahko pridobivali lastninsko
               pravico in druge stvarne pravice na nepremičninah pod enakimi pogoji kot državljani
               Republike Slovenije, če tako določa mednarodna pogodba ali če obstaja vzajemnost. Mi
               se danes tukaj zdaj zapletamo, kaj pomeni v mednarodnem pravu pojem vzajemnost in
               dejansko nimamo nekega eksplicitnega pravnega stališča ali pa stališča mednarodno
               pravnih strokovnjakov, kaj vse ta vzajemnost vsebuje. Ampak nam je vendarle jasno,
               kaj bi mi radi s tem pojmom vzajemnost dosegli. Za danes se mi zdi, da je dovolj tega
               gradiva in da je obrazložitev dovolj utemeljena, da mi lahko sprejmemo sklep, da
               Ustavna komisija predlaga Državnemu zboru, da sprejme akt o začetku postopka za
               spremembo ustave v tem 68. členu. Zdaj smo dobili tudi na klop konkreten predlog
               vlade. Jaz zdaj ne vem točno, kakšna je formalna narava tega predloga, ki vsebuje že
               konkretno besedilo, namreč tujci lahko pridobivajo lastninsko pravico na
               nepremičninah pod pogoji, ki jih določa zakon ali če tako določa mednarodna pogodba
               ob pogoju vzajemnosti. Meni osebno se zdi takšna dikcija zadostna za to prvo fazo.
               Jasno pa je, da bomo potem v drugi fazi, ko bo Državni zbor sprejel odločitev, da se
               začne postopek za spremembo ustave, imeli dovolj časa, da se tudi ob posvetovanju s
               pravnimi strokovnjaki precizira dejansko, kaj vsebuje v vsebinskem pogledu pojem
               vzajemnost. Tako da jaz bi vendarle predlagala, da mi danes tak sklep sprejmemo in da
               predlagamo Državnemu zboru, da začne postopek za spremembo ustave.</p>
               <p>Sama bi pa, kar se tiče naziva tega akta, se tudi na neki način zavzemala, da bi
               bilo prav, da bi tudi terminološko ločili tisti akt, ki govori o spremembi ustave in
               ki se vsebinsko nanaša na to spremembo in od tistega akta, ki mu pravimo ustavni
               zakon za izvedbo spremembe ustave, tako da mene recimo tudi ne bi motilo, če bi se
               temu reklo amandma, kajti veliko izbire, kot veste, nimamo, tudi sama ustava govori
               zgolj o zakonih, ki jih sprejema Državni zbor, niti besedila ustavnega zakona ni v
               sami ustavi, tako da z ničemer nismo obvezani, da sprejmemo, v tem smislu bi lahko
               rekli, da je tudi sporen ustavni zakon za izvedbo spremembe ustave. Smisel bi imelo
               seveda poiskati terminološko dva različna naziva, tudi za dve različni situaciji in
               za dve različni potrebi, ki se nanašata v zvezi s tem. Hvala lepa.</p>
            </sp>
            <sp xml:id="SDT2-UK-Redna-001-1997-06-17.sp122">

               <speaker>PREDSEDNIK JANEZ PODOBNIK:</speaker>

               <p>Hvala lepa. Mozetič, gospod Ribičič in gospod Janša.</p>
            </sp>
            <sp xml:id="SDT2-UK-Redna-001-1997-06-17.sp123">

               <speaker>MIROSLAV MOZETIČ:</speaker>

               <p>Hvala lepa. Torej upam, da je glede na to, da je ustava res skopa pri proceduri
               oziroma teh vprašanjih, ko se spreminja, da to ne pomeni za nekatere, da se potem
               lahko spreminja kakorkoli, na kakršenkoli način, zato postavljam zdaj, bom rekel še
               bolj konkretno vprašanje. S katerim predlogom za začetek postopek bomo šli, če bomo
               šli pač na Državni zbor. Ali s tem, kar je tukaj pisano in je objavljeno v
               Poročevalcu, ker če gremo s tem predlogom, ker to ni noben papir, to je pač papir za
               informacije, če gremo s tem predlogom, bi jasno povedal, da bom jaz temu nasprotoval
               in zakaj. Poglejte, tukaj jasno piše: "če tako določa mednarodna pogodba ali obstaja
               vzajemnost". Torej eno ali drugo. Mednarodna pogodba, v kateri niti ni potrebno, da
               je določena vzajemnost, kot prvič in drugič, ni potrebno, da je mednarodna pogodba,
               samo da obstaja vzajemnost in to bilo kakršnakoli vzajemnost, kar pomeni z državo, ki
               bo pač trdila ali pa lahko<stage type="mag"/>(nadaljevanje)
               naredila pri svojih državljanih dovolila in celo našla nekoga, ki je slovenski
               državljan in mu bo prodala nepremičnino, ne bom omenjal držav, lahko se to dogaja na
               bližnjem področju in potem bodo trdili, da obstaja vzajemnost, da pri njih lahko
               slovenski državljani kupujejo zemljišča in bodo pač prišli v svojo ustavno določbo,
               da če obstaja vzajemnost potem se tudi v Sloveniji državljani tiste države lahko
               kupujejo. To je bistveno drugače. Ponavljam, bistveno drugače že od tega, kar je
               sedaj v tem papirju, ki ga lahko imenujemo none papir, ker ne vem čigav je. Na žalost
               se tako dogaja. Vlada kaže, da tako funkcionira. Ampak to je drug problem.</p>
               <p>Zato ponavljam še enkrat. Če se želi spremeniti ta predlog in vsebino v katero smer
               naj se spreminja, ker brez tega ne moremo spreminjati. Kdorkoli si predstavlja, da je
               predlog za spremembo in potem se bomo začeli pogovarjati o čem se bo ustava
               spreminjala. To ne gre, pa naj piše tako ali drugače. Zato še enkrat postavljam
               vprašanje ,točno s katerim tekstom v tem smislu, ki se strinja, da ni treba do pike
               in vejice že določiti, vendar s katerim tekstom bo spremljano stališče in sklep te
               Ustavne komisije kot predlog Državnemu zboru, da sklepa o tem predlogu za začetek
               postopka za spremembo ustave.</p>
               <p>Ponavljam, če gre s tem tekstom, ki je v Poročevalcu, brez teh sprememb, vključno
               tudi s vprašanjem kako se bodo te mednarodne pogodbe in ta zakon, ki bo urejal
               pravice tujcev sprejemal, potem je to za mene nesprejemljivo, ker gremo preprosto
               čisto tako, ker se pač mudi, ker je tudi veleposlanik iz Bruslja napisal, da bi
               morali že ne vem do katerega datuma poslati neko pismo o postopku in ne vem kdaj bomo
               spremenili ustavo. Na tak način se ne da delati. Kljub očitkom, da se hoče
               zavlačevati ali karkoli. To ni to, ampak govorimo o resnih stvareh.</p>
            </sp>
            <sp xml:id="SDT2-UK-Redna-001-1997-06-17.sp124">

               <speaker>PREDSEDNIK JANEZ PODOBNIK:</speaker>

               <p>Hvala, gospod Mozetič. Na to vaše vprašanje bo poskušal odgovoriti mag. Cerar.</p>
            </sp>
            <sp xml:id="SDT2-UK-Redna-001-1997-06-17.sp125">

               <speaker>MAG. MIRO CERAR:</speaker>

               <p>Glede na to, da je ustava tukaj res nedorečena bi imel nek predlog, ki je po mojem
               mnenju v duhu tega 168. člena. Torej, tisti, ki mora pripraviti sedaj predlog
               Državnemu zboru je nedvomno Ustavna komisija. Se pravi vladni predlog je samo nek
               delovni pripomoček tukaj, zelo pomemben, toda v narekovaj, da ne bo narobe razumljeno
               in zato bi predlagal, da se ta predlog razbije na posamezne elemente v razpravi in
               pač v tej prvi fazi, ko se da Državnemu zboru predlog, recimo, da do tega pride, da
               se odloča o začetku postopka, da se v tem predlogu navedejo elementi, ki so
               sprejemljivi v tem hipu za Ustavno komisijo. Tako ali tako je tu še Državni zbor, ki
               bo z dvotretjinsko večino o tem odločal. Lahko dajo tudi neka stališča k temu in jo
               zavezal naprej, v katero smer bo ta komisija delala.Verjetno res ni mogoče zadeve
               obravnavati tako kot celote že kar v členu in tudi ustava ne zahteva, da se predloži
               nek člen. Vsekakor pa je po mojem mnenju v nekem duhu te določbe, da se predloži neka
               usmeritev in zato po mojem, če bi razbili na te elemente zakon, mednarodna pogodba,
               vzajemnost, ime akta, bi se potem hitreje tudi v Ustavni komisiji prišlo do enega
               potrebnega konsenza. Hvala lepa.</p>
            </sp>
            <sp xml:id="SDT2-UK-Redna-001-1997-06-17.sp126">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Ribičič.</p>
            </sp>
            <sp xml:id="SDT2-UK-Redna-001-1997-06-17.sp127">

               <speaker>DR. CIRIL RIBIČIČ:</speaker>

               <p>V bistvu se čudim temu vprašanju, predsednik, če lahko danes o tem sklepamo, ker
               mislim, da stvar ni zrela. Vsaj mi v Združeni listi smo se opredelili za to, da
               priznavamo, da se mudi, da je treba pohiteti, ampak da se vendarle dela tako, da bo
               dostojanstveno in v skladu s pomenom tega akta.</p>
               <p>Kar se tiče politične odločitve, da spremenimo ustavo, je ta že bila sprejeta.
               Mislim, da ni sporna. V naši stranki sploh ni sporna in mislimo, da je ta odločitev
               sprejeta. Skratka mi moramo sedaj zelo jasno določiti<stage type="mag"/>(Nadaljevanje) smer spremembe; to je smisel te prve faze. Ne samo,
               da rečemo, da se spremeni, ampak da se zelo jasno določi smer, kako se spremeni. Jaz
               se z gospodom Cerarjem strinjam, da ni potrebno, da bi mi v prvi fazi sprejemali
               besedilo. Je pa jasno, da moramo mi besedilo pogledati in se do njega opredeliti
               tako, da bodo vsi elementi jasni in da bomo to smer zelo natančno določili.</p>
               <p>Poleg tega nas pa čaka še nekaj nalog, če sem vsaj jaz dobro razumel. Vsaj jaz bi
               sugeriral, da se jih lotimo, da dobimo eno strokovno gradivo, ki se nanaša na
               poimenovanje akta, in da dobimo drugo strokovno gradivo, ki se nanaša na vprašanje
               različnih tolmačenj vzajemnosti.</p>
               <p>Tretja stvar bo ponovna seja KVIAZ-a in četrta stvar bo nadaljevanje sporazumevanja
               strank, ki je povezano s temi vprašanji. In mislim, da bi se Ustavna komisija morala
               v čimprejšnjem času ponovno sestati in na podlagi takih gradiv potem predlagati
               Državnemu zboru, takrat, ko bomo vsi prepričani, da je smer zelo jasno določena in da
               so vsa temeljna strokovna vprašanja razčiščena, in da je med nami dosežen širok
               politični konsenz za takšne spremembe, predlaga, da Državni zbor to odločitev v prvi
               fazi tudi sprejme. Hvala.</p>
            </sp>
            <sp xml:id="SDT2-UK-Redna-001-1997-06-17.sp128">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Janša, potem pa gospod Baškovič.</p>
            </sp>
            <sp xml:id="SDT2-UK-Redna-001-1997-06-17.sp129">

               <speaker>JANEZ JANŠA:</speaker>

               <p>No, tudi jaz mislim, da z odločanji o vprašanju, ki ste ga postavili danes, ni
               pogojev vsaj iz treh razlogov. Prvi razlog je povsem procuduralen. Če smo se prej
               dogovorili, da se sestava Ustavne komisije uskladi z dogovorom, potem bi bilo fair,
               da pred odločanjem izpolni...</p>
            </sp>
            <sp xml:id="SDT2-UK-Redna-001-1997-06-17.sp130">

               <speaker>PREDSEDNIK JANEZ PODOBNIK:</speaker>

               <p>Tega dogovora ni bilo, prosim! Tega dogovora pa ni bilo! Tega dogovora ni bilo!</p>
            </sp>
            <sp xml:id="SDT2-UK-Redna-001-1997-06-17.sp131">

               <speaker>JANEZ JANŠA:</speaker>

               <p>Ja, ali nismo predlagali KVIAZ-u, da o tem razpravlja?</p>
            </sp>
            <sp xml:id="SDT2-UK-Redna-001-1997-06-17.sp132">

               <speaker>IGOR BAVČAR:</speaker>

               <p>Predlagali smo, ja.</p>
            </sp>
            <sp xml:id="SDT2-UK-Redna-001-1997-06-17.sp133">

               <speaker>JANEZ JANŠA:</speaker>

               <p>Najbrž nismo predlagali zato, da razpravlja in nič ne sklene, ampak zato, da najbrž
               kaj sklene, verjetno.</p>
            </sp>
            <sp xml:id="SDT2-UK-Redna-001-1997-06-17.sp134">

               <speaker>PREDSEDNIK JANEZ PODOBNIK:</speaker>

               <p>Jaz tega dogovora nisem slišal in ga nisem doživel na Ustavni komisiji. Bodimo
               korektni!</p>
            </sp>
            <sp xml:id="SDT2-UK-Redna-001-1997-06-17.sp135">

               <speaker>JANEZ JANŠA:</speaker>

               <p>Ja, kakšen pa je bil sklep, ki smo ga sprejeli?</p>
            </sp>
            <sp xml:id="SDT2-UK-Redna-001-1997-06-17.sp136">

               <speaker>PREDSEDNIK JANEZ PODOBNIK:</speaker>

               <p>Ja, vprašam vas, kakšen je bil. Tega dogovora, sem že povedal, da ni bilo na Ustavni
               komisiji.</p>
            </sp>
            <sp xml:id="SDT2-UK-Redna-001-1997-06-17.sp137">

               <speaker>JANEZ JANŠA:</speaker>

               <p>Ustavna komisija je prej z veliko večino glasov glasovala za predlog, da se predlaga
               KVIAZ-u, da pač ponovno razpravlja o sestavi Ustavne komisije. In predsednik KVIAZ-a
               je tudi rekel, da bo to dal na dnevni red.</p>
            </sp>
            <sp xml:id="SDT2-UK-Redna-001-1997-06-17.sp138">

               <speaker>PREDSEDNIK JANEZ PODOBNIK:</speaker>

               <p>Tu smo rekli, da ta odločitev nikakor ne zaustavi dela Ustavne komisije, to je
               sestavni del tega dogovora.</p>
            </sp>
            <sp xml:id="SDT2-UK-Redna-001-1997-06-17.sp139">

               <speaker>JANEZ JANŠA:</speaker>

               <p>Jaz nisem rekel, da kaj ustavlja, jaz sem samo rekel, da bi bilo fair, da se to stvar
               razčisti, preden komisija odloča o važnih stvareh. Se pravi, po mojem mnenju je to
               proceduralni zadržek pred odločanjem, ki pa ni ključen.</p>
               <p>Drugi razlog, da ni pogojev, je vsebinski. Jaz mislim, da je gospod Mozetič povsem
               jasno razložil razliko med tekstom, ki je v Poročevalcu, in med tekstom, ki smo ga
               dobili na mizi. Ne glede na to, da ima en predlog formalni status, drugi pa tega
               očitno nima, je razlika taka, in gre za važne stvari, da je treba to razčistiti. In
               tudi gospod Ribičič je potem zadeve v zvezi z vzajemnostjo dodatno argumentiral.</p>
               <p>No, in tretji razlog je pa načelni in ta se mi zdi pa bistven, še posebej v luči teh
               besed na začetku, kako je treba vse doseči za to, da bodo odločitve čim bolj
               soglasne.</p>
               <p>Gospod predsednik, 10.6. ste bili zraven na sestanku, kjer so bila sprejeta
               naslednja stališča (jaz sem si jih zapisal in zdaj vam jih prebral):</p>
               <p>1. Ustanovi se, predlaga se pač, da steče postopek, in da se ustanovi Ustavno
               komisijo. To je bilo opravljeno.</p>
               <p>2. V torek, 16.6.1997 se širšemu sestavu iz parlamentarnih strank pojasni ukrepe za
               zaščito javnega interesa, ki smo jih dobili takrat pismeno na dvanajstih straneh, kot
               je prej rekel gospod Lojze Janko. To je bilo prestavljeno z današnjega dne na baje
               jutri - vabila še ni.</p>
               <p>3. Čez en teden, se pravi v torek, 16.6., se skuša dokončno <stage type="mag"/>(Nadaljevanje) uskladiti in podpisati sporazum parlamentarnih
               strank, vključno s poslovnikom, ki ga je predlagal kolega Pahor. Tudi to še ni bilo
               narejeno, ker je pač sestanek prestavljen.</p>
               <p>4. Vlada pripravi tekst sprememb ustave in ustavnega zakona in jih doda predlogu za
               začetek spremembe ustave. To je bilo realizirano.</p>
               <p>5. Potem teče delo naprej na usklajevanju vsebinskih vprašanj.</p>
               <p>Taki sklepi so bili sprejeti, vi ste bili zraven. Zdaj pa je pred današnjo sejo
               včeraj nenadoma, ne da bi se kdo s kom posvetoval, ne da bi bilo karkoli usklajevano,
               razen verjetno v vladnih strankah, prišlo do zamenjave, ki je zelo pomembna.
               Sestanek, ki bi moral biti danes, in kjer bi se pojasnili ti ukrepi, je bil nenadoma
               odpovedan in prestavljen na jutri. In na vrat na nos je bila čez noč sklicana Ustavna
               komisija. Na vabilu piše 16.6., se pravi včeraj. Jaz mislim, da do te zamenjave ni
               prišlo slučajno. In ta zadeva postavlja pod vprašaj vse te dogovore, ki so bili že
               doseženi, ker za normalno odločanje je najbrž povsem jasno, da najprej potekajo
               dogovori, potem pa se odloča na formalnih telesih. V tem smislu koordinacija
               predsednikov parlamentarnih strank, čeprav je ustanovljena na podlagi sklepa izredne
               seje Državnega zbora, jasno da ne more nadomestiti formalnih organov. Tudi v
               sporazumu piše, da se bo skušalo dosegati - v osnutku sporazuma piše, da se bo
               skušalo dosegati konsenz, da pa se bo to seveda - da pa bodo to podpisniki
               uveljavljali preko oblastnih organov v Državnem zboru in v vladi. Se pravi, logično
               je bilo za pričakovati, da se bodo stvari tako dogajale, kot je bilo dogovorjeno. S
               sklicem Ustavne komisije, ki naj bi celo, kot smo slišali, odločala o tem, da se
               Državnemu zboru že predlaga formalen začetek postopka za spremembo ustave, je bom
               rekel na bistveno bolj pomembni točki, kot je ta v zvezi s sestavo komisije, ta
               dogovor prekršen. In se postavlja vprašanje, zakaj je prišlo do te zamenjave. Za
               odpoved oziroma za prestavitev tega sestanka z danes na jutri, ni bilo nobene
               obrazložitve, vsaj jaz je nisem slišal, pa tudi vabila za jutri še ni. Eden od
               osnovnih pogojev, ki smo ga vsi postavljali, ne samo opozicijske, tudi vsaj ena od
               vladnih strank za to, da se začne ta postopek, je bil pogoj, da se prej razčisti in
               da se tudi sporazumno napiše nek terminski plan v zvezi s sprejemanjem ukrepov za
               zaščito javnega interesa. To je bilo dogovorjeno. S tem, bom rekel posiljevanjem, da
               se danes odloča, se vse to postavlja na glavo. Če kdo misli, da bo na ta način lažje
               prišel do končnega cilja, lahko misli. Mislim pa, da si bomo vsi skupaj naredili
               slabo uslugo.</p>
               <p>Tako, da jaz predlagam, da pač ta razprava, ki kljub temu, da ne predlagam
               odločanja, je bila koristna, ker smo vsaj razčistili, kje so nekatere glavne dileme,
               kje moramo dobiti še dodatne odgovore, da pač na tem ostane. In da tako, kot so tudi
               že nekateri drugi predlagali, stvari tečejo po nekem logičnem vrstnem redu. Da se
               najprej skuša usklajevati in da se potem odloča. Če se ne bo dalo uskladiti, potem se
               bo itak glasovalo. Ampak predlagam, da vendarle ravnamo po nekem logičnem zaporedju,
               ne pa po načelu šerifa na divjem zahodu, ki najprej strelja, potem pa sprašuje.
                  <stage type="mag"/>
               </p>
            </sp>
            <sp xml:id="SDT2-UK-Redna-001-1997-06-17.sp140">

               <speaker>PREDSEDNIK JANEZ PODOBNIK:</speaker>

               <p>Hvala gospodu Janši. Rad bi povedal naslednje, da sem celo postavil vprašanje ali je
               na podlagi vseh gradiv in ostalih pogojev, ali obstajajo pogoji, da se lahko danes
               Ustavne komisija o tem odloči. Jaz nikakor nisem želel s tem nikakršnega pritiska
               vršiti. Zame so zelo pomembne ocene nekaterih članov Ustavne komisije, da obstajajo
               tudi vsebinski zadržki. Imam v bistvu neko vprašanje. Jaz sem seveda razumel dvo
               fazni postopek drugače, da odločitev, da se prične postopek za spremembo ustave, ne
               vsebuje še rešitve povsem vseh možnih odprtih vprašanj pri tem, jaz sem tako razumel.
               Ker je pa zelo pomembno, da resnično tukaj gradimo na konsenzu in če pač člani
               Ustavne komisije želite, da se vendarle vse te dileme razrešijo, potem je razumljivo,
               da danes ni pogojev, da se o tej stvari odloča. Magister Cerar je pravzaprav dal neko
               možno usmeritev, če je Ustavna komisija tista, ki bo predlagala tudi začetek
               postopka. Eno od gradiv je gradivo vlade in da tudi to vsebino sprememb nekako
               delovno razdelimo v posamezne elemente, točno opredelimo, jaz sem mislil predvsem
               vprašati ali obstaja konsenz glede jasno določene smeri sprememb ustave. To je zame
               ključno vprašanje. Jaz bi na podlagi te razprave tvegal oceno, da tukaj ni razlike,
               da imamo tukaj enotno usmeritev, da pa se je odprlo nekaj strokovnih vprašanj glede
               vprašanja vzajemnosti, bilo je odprto vprašanje ali ta velja tudi za zakon ali samo
               za mednarodno pogodbo. Mislim, da tehničnemu vprašanju kakšno bo ime samega akta ne
               bi dal enake teže in predlagam, da ga do naslednje seje v krogu strokovnjakov nekako
               razrešimo. Bila sta dana dva predloga ali ustavni zakon ali pa neka oblika ustavnega
               amandmaja. Zato sem pač predlagal. Seveda pa jaz svoj predlog, da danes dokončno
               odločimo glede prve faze, torej, nikakor na njem ne vztrajam, da ne bo nesporazuma.
               Gospod Baškovič.</p>
            </sp>
            <sp xml:id="SDT2-UK-Redna-001-1997-06-17.sp141">

               <speaker>MILAN BAŠKOVIČ:</speaker>

               <p>Jaz bi samo dve besedici zaradi pravne korektnosti predpostavk. Na nekaj bi rad
               opozoril. 168. člen ustave tukaj postavlja tukaj kot predlagatelje začetka postopka o
               spremembi ustave 20 poslancev Državnega zbora, vlado ali najmanj 30 tisoč volivcev.
               To se pravi, da so vsi trije v enakem položaju kot predlagatelji. Bi pa opozoril ob
               tem na zakon o referendumu, ta nesrečni zakon, ki nam dela dosti preglavic, ampak on
               je tukaj izpeljal neko normo, ki pa pove, kaj naj bi ta predlog za začetek postopka
               za spremembo ustave vseboval. In tukaj pravi tako, ko govori o teh 30 tisoč volivcev,
               se pravi ljudski iniciativi, to smo že v praksi preizkusili, imamo že en primer od
               prej, enega imamo zdaj ravno na mizi in tukaj točno piše takole, da v predlogu mora
               biti navedeno v čem in kako naj se ustava spremeni ter razloge za spremembo. To se
               pravi, da v tem zakonu smo vendarle enega od teh predlagateljev, se pravi 30 tisoč
               volivcev postavili, tako da mora ta pravila v celoti izpolnjevati. Najbrž morajo biti
               vsi v enakem položaju in vsaj smiselno bi bila tudi za druge predlagatelje tako za
               poslance in za vlado. To mislim, da je po moje pomembna stvar, ki jo moramo vzeti v
               obzir.</p>
               <p>Drugo, čisto na kratko. Ko razdelujemo ta akt o spremembi, bi pa tudi opozoril na
               intenco ustave. Člen 174 jasno govori kaj je funkcija ustavnega zakona, se pravi, za
               izvedbo te ustave in zagotovitev prehoda pri uporabi določb ustave se sprejme ustavni
               zakon. To je edino-krat omenjen v ustavi, to je ta končni člen, celo potem za
               uveljavitvijo. To se pravi, da je imel poseben tip ustavnega zakona v vidu
               ustavodajalec in je to res izvedbeni prehodni zakon, ki ima ustavni značaj, zato so
               amandmaji bili zmeraj kot posebna kategorija. To je samo en tak dodatek, da bi potem
               morali res ločevati ustavni zakon, če bi šli ustavni zakon za spremembo, ustavni
               zakon za izvedbo, kar je kombinacija, ki bi šla, ampak je treba to dobro premisliti,
               če je tudi sicer okusna. Če pa imamo take akte kot je ustava, kot so statuti,
               poglejte, mi če zakon sprejemamo, govorimo o zakonu, zakon za spremembo zakona o tem
               in tem, odlok o spremembi odloka, ustava o spremembi ustave ne gre, ravno tako statut
               o spremembi statuta ne gre. To so te težave in potem moramo iskati nek akt, ki to
               reši, če bi rekli sprememba ustave,<stage type="mag"/>
               (nadaljevanje) bi to tudi šlo, ampak amandma je pa res en tak izhod, ki smo ga ves
               čas razumeli. Samo toliko mimogrede. Hvala lepa.</p>
            </sp>
            <sp xml:id="SDT2-UK-Redna-001-1997-06-17.sp142">

               <speaker>PREDSEDNIK JANEZ PODOBNIK:</speaker>

               <p>Hvala gospodu Baškoviču. Gospod Peterle.</p>
            </sp>
            <sp xml:id="SDT2-UK-Redna-001-1997-06-17.sp143">

               <speaker>ALOJZ PETERLE:</speaker>

               <p>Spoštovani! Ne mi zameriti, če bom mogoče nekoliko piker pri tej zadevi. Mislim, da
               to kar mi počnemo je neke vrste knajpanje? Mislim to, kar dela vlada z nami kot
               predlagatelj spremembe ustave. Najprej bi rekel, da ni po mojem mnenju pogojev za
               odločanje glede na vaše vprašanje, gospod predsednik in bi se ga ne želel
               udeležiti.</p>
               <p>Tisto, kar je povedal prej poslanec Janša, iz zadnjega sestanka predsednikov
               parlamentarnih strank drži. V takem zaporedju so bile zadeve dogovorjene. V tem
               smislu tudi sam menim, da gre za ta bolj informativni del in moram povedati, da me
               vztrajno čudi način reagiranja vlade. Najprej nam pove predstavnik, da bo v nekaj
               dnevih zadeva narejena. Potem dobimo na vrat na nos, ker smo pač zahtevali dopis, iz
               katerega je razvidno, da je bil delovni osnutek včeraj narejen. Zakaj nismo dobili
               tega osnutka z vašim vabilom, recimo, medtem, ko je spremni dopis 17.6. Datumi so
               včasih pomembni.</p>
               <p>Tukaj moram reči, da na tem papirju ne piše, na seji vlade te in te smo sklenili to
               in to in vas obveščamo ..., tako bi se moral glasiti en resni vladni papir, ker to ne
               more iti mimo seje vlade, bi rekel. Ne podpiše tega ne šef vlade, ne generalni
               sekretar, ampak zanj nekdo, ki ga ne morem prebrati in ne vem ali je Arsen Lupen? bi
               lahko bral ali pa je nek Andrej in ne vem kako mu je priimek. Lahko se vprašamo ali
               je to res papir te vlade, da nam ni nekdo poslal zadeve tako po domače. Mi si vedno v
               poslanski skupini to pogledamo. Primerjamo tisto, kar smo dobili prejšnjič in kar smo
               dobili danes in da kakšen naš strokovnjak to stvar tudi pogleda. Zato, ker je bilo že
               opozorjeno na dostojanstvo, ki je potrebno pri spreminjanju ustave, ki je vendar prvi
               zakon, vrhovni zakon in ker se nam mudi. Ravno zato svetujem, da vlada ne išče
               nedogovorjenih bližnjic, ampak da koordinirano določimo kateri so koraki, da pridemo
               hitro do cilja. Ta pot kakršno sedaj doživljamo gotovo k temu ne vodi, ker postavlja
               preveč vprašanj in vrača zadeve v proceduri nazaj.</p>
               <p>Želel bi si, da so ti koraki jasno postavljeni in vprašam gospoda Janšo zakaj se jih
               ne držimo, če so bili zapostavljeni in da tako napredujemo. Če želi vlada soglasje,
               ga lahko pridobiva samo na podlagi tega, da se drži tega, kar je bilo dogovorjeno. Mi
               je žal, da to še enkrat ponavljam, ampak te volje na njeni strani ne vidim.</p>
            </sp>
            <sp xml:id="SDT2-UK-Redna-001-1997-06-17.sp144">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu Peterletu. Samo to bi rad dodal oziroma povedal, da ko sem
               sklical 1. sejo Ustavne komisije nisem vedel ne kdaj bo naslednja seja predsednikov
               parlamentarnih strank, še manj pa to, da bo predstavljena. Resnično tega nisem vedel.
               Odločil sem se, ker sem iskal ustrezni termin in sem ga našel v torek dopoldne. Mene
               ni bilo na tistem delu seje več, ampak to ni problem.</p>
               <p>Predlagal bi, da za 2. točko vendarle sklenemo. Mislim, da se je potrebno potem
               dogovoriti naslednje: Kdo pripravi delovno gradivo teksta spremembe ustave? če lahko
               povzamem. Smer spremembe je vendarle dobila podporo. Gospod Baškovič je rekel, o čem
               in kako. Kako, mislim, da je to vprašanje, kot smo rekli, ali ustavni amandma ali
               ustavni zakon. Mislim, da bo ta dilema lahko relativno rešena in ni tako pomembna. V
               čem je pa pomembneje. Povem en konkreten predlog. Prosim, lahko ga dopolnite, lahko
               ga spremenite. Moj predlog bi bil, da delovno gradivo teksta pripravi sekretariat v
               sodelovanju s strokovnjaki. Pride potem na sejo Ustavne komisije, ga obravnava in če
               najdemo ob njem konsenz, da potem tudi predlagamo Državnemu zboru, ki je nekako
               spreminjevalno gradivo oziroma spreminjevalni tekst predlog pač <stage type="mag"/> (Nadaljevanje) tega akta za začetek postopka za spremembo
               ustave. Ali bi bila taka rešitev sprejemljiva? Gospod Bavčar.</p>
            </sp>
            <sp xml:id="SDT2-UK-Redna-001-1997-06-17.sp145">

               <speaker>IGOR BAVČAR:</speaker>

               <p>Gospod predsednik, jaz mislim, da bi lahko še vedno danes prišli do odločitve glede
               začetka postopka za spremembo 68. člena, vendar glede na to, da je bilo izrecno
               poudarjeno s strani nekaterih predstavnikov poslanskih skupin, da sami menijo, da to
               ni mogoče, seveda LDS ne želi izsiljevati take odločitve in v tem smislu ne bomo
               proceduralno predlagali v glasovanje nobenih sklepov, ki bi že na tej seji formalno
               sprožili možnost, da Državni zbor vendarle začne postopek za spremembo 68. člena. Bi
               pa predlagal in prosim, da se tudi iz zapisnika temu primerno povzamejo ti predlogi
               za kogarkoli, ki bo pisno, ki bo pripravljal gradivo za naslednjo sejo in zato, da bi
               se izognili očitku, da obstaja neki "non paper", Liberalna demokracija predlaga
               sklep, ki ga želi predlagati v odločanje na naslednji seji, da se začne postopek za
               spremembo 68. člena ustave Republike Slovenije, s katero bi določili, da tujci lahko
               pridobivajo lastninsko pravico na nepremičnino pod pogoji, ki jih določa zakona ali
               če tako določa mednarodna pogodba ob pogoju vzajemnosti, kar pomeni, da povzemamo
               predlog gradiva, ki je bil danes razdeljen na klop.</p>
               <p>Drugič, da izvedbo tega akta, za izvedbo te spremembe ustave sprejmemo akt, s
               katerim določimo rok in način njene izvedbe, da ta akt sprejme Državni zbor Republike
               Slovenije z dvotretjinsko večino glasov.</p>
               <p>Tretjič, da glede poimenovanja tega akta komisija pridobi mnenje strokovne komisije
               in to že na naslednji seji.</p>
               <p>In četrtič, da prav tako Ustavna komisija že na naslednji seji pridobi mnenje
               strokovne komisije o vseh vidikih tolmačenja pojma vzajemnosti, kar je bilo tukaj
               predlagano s strani gospoda Ribičiča. Jaz bi delavno predlagal, da s temi štirimi
               sklepi ob vaši uvodni ugotovitvi, da glede osnovne smeri spremembe vendarle ne vidite
               velikih razlik, sklenemo to 2. točko dnevnega reda in na ta način omogočimo vsaj
               nekaj pogojev za to, da bi lahko na prihodnji seji prišli dlje kot smo prišli
               danes.</p>
            </sp>
            <sp xml:id="SDT2-UK-Redna-001-1997-06-17.sp146">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Bavčar. Gospod Janša, gospod Mozetič.</p>
            </sp>
            <sp xml:id="SDT2-UK-Redna-001-1997-06-17.sp147">

               <speaker>JANEZ JANŠA:</speaker>

               <p>No, medtem, kar je gospod Bavčar na začetku govoril in medtem, kar je predlagal, je
               velika razlika, vsaj kdor je poslušal, je pač to ugotovil. Najprej je rekel, da pač
               ne predlaga odločanje, potem pa je predlagal sklepe, ki pomenijo odločitev, tako da
               jaz nisem za to, da stvari... No, ampak so oblikovani. Ampak ne oglašam se zato,
               oglašam se v zvezi z osnovnim predlogom predsednika. Jaz mislim, da stvar ni tako
               jasna, da bi lahko danes rekli, da se vsi strinjamo glede osnovne smeri spremembe
               ustave, ne zato, ker je ena stranka ozirom en član Ustavne komisije temu nasprotoval,
               ampak zato, ker je stališče naše stranke, odkar je ta debata na mizi, tudi povsem
               jasna. Mi smo za to, da se ustava spremeni in da se 68. člen ustave dopolni, vendar
               bomo glasovali za spremembo takrat, kadar bomo imeli trdne garancije, da bo ta država
               na drug način interese, ki jih zdaj ščiti 68. člen ustave, vsaj večinsko zavarovala
               in zaenkrat nobenih teh garancij še nimamo. Zaradi tega sem poudarjal prej pomembnost
               tega vrstnega reda in izrazil obžalovanje, da je prišlo do terminskih sprememb pri
               posamičnih sestankih. Se pravi danes bi moral biti sestanek, na katerem bi dobili
               nekatera zagotovila vlade in razlago teh ukrepov za zaščito javnega interesa in šele
               potem bi bil izpolnjen eden od zelo pomembnih pogojev za odločanje o začetku
               spremembe ustave. Se pravi, dokler teh garancij ne bo in to v obliki nekega
               sporazuma, potem nas ne morete šteti med tiste, ki se strinjajo z začetkom
               spremembe.</p>
            </sp>
            <sp xml:id="SDT2-UK-Redna-001-1997-06-17.sp148">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Mozetič. Replika?</p>
            </sp>
            <sp xml:id="SDT2-UK-Redna-001-1997-06-17.sp149">

               <speaker>IGOR BAVČAR:</speaker>

               <p>Samo eno repliko imam. Jaz se s tem strinjam. Rad bi pa opozoril tudi to, kar je
               bilo rečeno s strani predstavnika vlade, da je vlada posredovala spisek ukrepov, prav
               tistih, ki jih omenja Janez Janša.<stage type="mag"/>
               (Nadaljevanje) Rad bi v tem trenutku, glede na to, da sem razumel to vprašanje v
               veliki meri politično intonirano, rekel naslednje, da je v tej kratki zgodovini od
               kar imamo to svojo lastno državo in v tej kratki zgodovini, ko smo ustvarjali to
               samostojnost, je bilo kar nekaj odločitev, ki so jim botrovali veliki pomisleki
               argumentirani velikokrat z zelo težkimi besedami, glede hitrosti sprejemanja in tako
               naprej. Moram tudi reči, da ob teh težkih odločitvah na koncu se je izkazalo, da je
               slovenska politika bila na ravni teh odločitev in da je znala v odločilnih trenutkih
               presekati mnoge diskusije. Nenazadnje je pri tem pomembno vlogo odigral tudi inštitut
               sestajanja predstavnikov parlamentarnih strank, v tem smislu je za razumeti tudi
               danes. Na koncu je vedno parlament odločal o ključnih odločitvah. Vedno! Vedno, pa so
               se mnoga nasprotovanja takim odločitvam postavljala v smislu vprašanj, kot so bila
               danes tu postavljena - kaj bo to, v kakšno smer gre? In na koncu smo vedno ugotovili,
               da je bilo potrebno v določeni točki presekati to diskusijo in se odločiti. Mnoge
               analize na katere so nas neprestano pozivali prav leta 1991, niso pomagale pri tem,
               ko je bilo vendarle treba sprejeti nase zelo pomembno odločitev. Jaz ne bi rad, da bi
               se ta ustavna diskusija, na način kako se je danes začela, sprevrgla v to, da bi
               nekdo želel vtikati palce v ta kolesa, kolesa teh odločitev in kolesa teh sprememb.
           </p>
            </sp>
            <sp xml:id="SDT2-UK-Redna-001-1997-06-17.sp150">

               <speaker>PREDSEDNIK JANEZ PODOBNIK:</speaker>

               <p>Replika, gospod Janša.</p>
            </sp>
            <sp xml:id="SDT2-UK-Redna-001-1997-06-17.sp151">

               <speaker>JANEZ JANŠA:</speaker>

               <p>Kar se tega tiče ima vlada v rokah škarje in platno. Vlada je tista, ki mora
               zagotoviti izpolnitev teh pogojev. Če na tem dokumentu, ki ga je za 12 strani, ne
               bilo oznake "interno", bi šli lahko sedaj vsaj okvirno v neko globljo diskusijo in
               ugotavljanje zakaj mnoge stvari, ki bi že zdavnaj bile lahko narejene iz tega
               naslova, enostavno niso narejene, osnovnih evidenc nima ta država na podlagi katerih
               bi lahko sprejemala določene zaščitne ukrepe. Ne sedaj tistim, ki teh možnosti niso
               imeli, očitati, da kaj zavlačujemo.</p>
            </sp>
            <sp xml:id="SDT2-UK-Redna-001-1997-06-17.sp152">

               <speaker>PREDSEDNIK JANEZ PODOBNIK:</speaker>

               <p>Gospod Peterle, replika.</p>
            </sp>
            <sp xml:id="SDT2-UK-Redna-001-1997-06-17.sp153">

               <speaker>ALOJZ PETERLE:</speaker>

               <p>Na palico v kolesu, poglejte, mislim, da je osnovno soglasje kam zadeva gre, ni ga
               pa, kako se do tja pride. To je bilo vprašanje danes od začetka, ker se je šlo iz
               smeri, ki je bila že določena.</p>
            </sp>
            <sp xml:id="SDT2-UK-Redna-001-1997-06-17.sp154">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Mozetič.</p>
            </sp>
            <sp xml:id="SDT2-UK-Redna-001-1997-06-17.sp155">

               <speaker>MIROSLAV MOZETIČ:</speaker>

               <p>Moje stališče je, mislim, da ni danes pogojev, sem povedal. Lahko tudi ponovim, gre
               za tista vprašanja, ki so bila - mednarodna pogodba, zakon in... Jaz sem govoril
               dejansko o vzajemnosti, o tem je treba pač zelo strokovno razčistiti - o
               kvalificirani večini sprejemanja najpomembnejših teh dveh dokumentov. O ustavnem
               zakonu za izvedbo se še nismo pogovarjali. Tam so še stvari, ki jih je treba
               dogovoriti, kako bodo stvari tekle, ker tam mislim, da bo glavna stvar, ki bo
               dogovorjena.</p>
               <p>Hočem že danes, čeprav naj bi ti sklepi, če sem prav razumel, bili na drugi seji.
               Prvi sklep, mislim, da ni stvar te ustavne komisije. Če LDS želi predlagati
               spremembo, potem mora verjetno dobiti 20 svojih poslancev, ki jih ima, mora to
               podpisati, narediti predlog. Gospod Baškovič je povedal, zakon o referendumu, ki naj
               bi se uporabil tudi.... predlog, v čem in kako naj se spremeni. Drugače ne vem, kako
               si ta sklep razlagati. Da se ne bi na drugi seji pogovarjali o tem, ali je tisto v
               redu ali ne. Mislim, da to mora imeti predlog, smer spremembe - v čem in kako naj se
               spremeni, ker drugače se sploh ne moremo odločati. Že takrat ko se je komisija
               postavljala, ki naj bi to določala, sem imel pomisleke, ker komisija ni predlagatelj.
               Potem pa v tisti končni fazi, ko je predlog v tem prvem postopku sprejet, potem
               komisija pripravlja tekst naprej, vendar mora za smer in zakaj pa mora vedeti že
                  prej.<stage type="mag"/>
               </p>
            </sp>
            <sp xml:id="SDT2-UK-Redna-001-1997-06-17.sp156">

               <speaker>PREDSEDNIK JANEZ PODOBNIK:</speaker>

               <p>Gospod Pahor.</p>
            </sp>
            <sp xml:id="SDT2-UK-Redna-001-1997-06-17.sp157">

               <speaker>BORUT PAHOR:</speaker>

               <p>Drugi del nastopa kolege Bavčarja bi lahko tudi razumeli tako, da saj nam je
               pravzaprav vsem jasno, da je treba spremeniti ustavo in vsako cincanje, vsaka
               diskusija zdaj pomeni samo zavlačevanje. Tak pomislek bi bil upravičen, če bi šlo
               tukaj za dilemo, ali spremeniti ali ne. Ker pa razumem, da je takorekoč več kot
               dvotretjinska večina strank in poslancev naklonjena spremembe, pa tega pomisleka ne
               morem sprejeti. Pogovarjamo se o nekaterih zelo pomembnih vprašanjih. Ni namreč
               vseeno, kako in na kakšen način bomo zapisali to spremembo v ustavno besedilo. In ko
               bodo ti pomisleki odpravljeni in bomo verjeli, da smo opravili dobro delo, bomo
               podprli to spremembo. In to si velja še enkrat zapomniti, zato sem jaz uvodoma rekel,
               da ti pomisleki o tem, da se pravzaprav z vsakim vprašanjem ali pa pomislekom
               zavlačuje, niso na mestu in nam otežujejo delo.</p>
               <p>Še enkrat, Združena lista bo ustavno spremembo podprla, ji pa ni vseeno, kako je
               zapisana in ob katerih pogojih bomo to sprejeli.</p>
            </sp>
            <sp xml:id="SDT2-UK-Redna-001-1997-06-17.sp158">

               <speaker>PREDSEDNIK JANEZ PODOBNIK:</speaker>

               <p>Jaz bi zdaj povzel razpravo in predlagal, da do naslednje seje Ustavne komisije pač
               skupina strokovnjakov poda stališče glede možnih dilem glede vzajemnosti, prav tako
               tudi vprašanja glede naziva akta. Edina stvar, ki še ni razrešena, sta bili dve
               rešitvi; eno je predlagal član Ustavne komisije, gospod Bavčar. Ta bi lahko bila
               predmet različnih interpretacij. Nihče pa ni komentiral mojega predloga, da bi
               vendarle delovno gradivo, kaj in kako oziroma o čem in kako, pripravil sekretariat v
               sodelovanju s strokovnjaki. Ali nasprotujete taki rešitvi? Prosim? Prosim, gospod
               Cerar.</p>
            </sp>
            <sp xml:id="SDT2-UK-Redna-001-1997-06-17.sp159">

               <speaker>MAG. MIRO CERAR:</speaker>

               <p>Če samo dovolite, predlagatelj je že predložil Državnemu zboru predlog, kajne, in
               zdaj pravzaprav je pa tako, no, bom uporabil podoben izraz - zdaj je pravzaprav
               Ustavna komisija nek interni predlagatelj zboru. Ker zboru je bilo že predloženo, se
               pravi, če bi bilo to zdaj tako mogoče, kot je zdajle predsednik formuliral, da se pač
               vse to upošteva in neko delovno gradivo predloži na mizo in se potem ob posameznih
               segmentih teh sprememb v komisiji razpravlja, ne bo to nič narobe. In se potem
               sporoči to Državnemu zboru, tako kot je bilo rečeno. Hvala.</p>
            </sp>
            <sp xml:id="SDT2-UK-Redna-001-1997-06-17.sp160">

               <speaker>PREDSEDNIK JANEZ PODOBNIK:</speaker>

               <p>Kdo nasprotuje temu? Gospod Janša.</p>
            </sp>
            <sp xml:id="SDT2-UK-Redna-001-1997-06-17.sp161">

               <speaker>JANEZ JANŠA:</speaker>

               <p>Ne, da nasprotujem, samo ni še vse jasno glede na to, da je prej sekretar
               Sekretariata za zakonodajo jasno povedal, da bi se morala analogno upoštevati ta
               rešitev zakona o referendumu, ki nalaga predlagatelju, da pripravi ne samo splošen
               predlog, da se ustava spremeni, ampak tudi kako naj se spremeni. Se pravi, zelo
               decidirano je, mislim, da zdaj treba dokončno ugotoviti, kakšen je status tega
               gradiva, ki smo ga dobili na mizo; ali je to dopolnitev, uradna dopolnitev tega, kar
               je objavljeno v Poročevalcu, ali je pa samo nek pripomoček za to današnjo diskusijo.
               Če je to uradni predlog vlade, potem so pogoji izpolnjeni za tak sklep, potem lahko
               pač Sekretariat za zakonodajo skupaj s pravnimi strokovnjaki pripravi materiale za
               odločanje za naslednjo fazo. Če pa to ni, potem pa to še manjka, mora vlada o tem še
               odločiti.</p>
            </sp>
            <sp xml:id="SDT2-UK-Redna-001-1997-06-17.sp162">

               <speaker>PREDSEDNIK JANEZ PODOBNIK:</speaker>

               <p>Hvala lepa. Lahko vprašam gospoda Janka glede tega?</p>
            </sp>
            <sp xml:id="SDT2-UK-Redna-001-1997-06-17.sp163">

               <speaker>LOJZE JANKO:</speaker>

               <p>Takrat, ko je vlada določala 5. junija osnovno besedilo, je vendarle povedala, v čem
               in tudi kako. Zmenjeno pa je bilo, da do same razprave proučimo in zavzamemo stališče
               ravno glede ključnega vprašanja, ki se nanaša na vzajemnost. In potem, ko smo to
               naredili, je v bistvu vladin predlog dopolnjen. To se pravi, jaz menim, da je pogoj
               izpolnjen, da je torej vlada, ko je tudi obljubila na tistem sestanku s predsedniki
               držav znotraj tega pooblastila, da tu se izostri vprašanje tako imenovane
               vzajemnosti. In zdaj smo napisali tako imenovano kumulativno vzajemnost; to se pravi
               vzajemnost, ki se nanaša tako na zakon kot tudi na mednarodno pogodbo - in to je
               eksplicitno na drugi strani <stage type="mag"/>(Nadaljevanje)
               tudi pojasnjeno. Se pravi, v vsakem primeru je ta vzajemnost zdaj podana, mora biti
               podana tako ob sprejemanju oziroma mednarodni pogodbi, kakor tudi, če tako določa
               zakon. Torej mislim, da je zdaj vlada izostrila svoj predlog, še zdaleč pa ni res, da
               tudi v prvem ni povedala, v čem in kako. Zdaj je samo to alternativnost, ko je bilo
               rečeno, ali mednarodna pogodba ali pogoj vzajemnosti, jo je strnila in je napisala,
               da je to ob kumulativnem pogoju. In zato je tudi izrecno zapisala in to je bilo tudi
               povedano ravno na tistem sestanku, na katerega se sklicujemo, 10.6. Tako, da mislim,
               da...</p>
            </sp>
            <sp xml:id="SDT2-UK-Redna-001-1997-06-17.sp164">

               <speaker>PREDSEDNIK JANEZ PODOBNIK:</speaker>

               <p>Lahko povzamem, gospod Janko, da je to dopolnitev vladnega predloga?</p>
            </sp>
            <sp xml:id="SDT2-UK-Redna-001-1997-06-17.sp165">

               <speaker>LOJZE JANKO:</speaker>

               <p>Lahko.</p>
            </sp>
            <sp xml:id="SDT2-UK-Redna-001-1997-06-17.sp166">

               <speaker>PREDSEDNIK JANEZ PODOBNIK:</speaker>

               <p>Tako.</p>
            </sp>
            <sp xml:id="SDT2-UK-Redna-001-1997-06-17.sp167">

               <speaker>LOJZE JANKO:</speaker>

               <p>Samo zato, da ne bi nastalo kakršnokoli nesoglasje, da zdaj vlada želi napisati ne
               samo usmeritev, ampak tudi že kako naj bi se ta ustavni akt glasil. Zato je bilo
               interno, drugače pa lahko od zdajle se to črta in to ni več interni in nejavni
               dokument.</p>
            </sp>
            <sp xml:id="SDT2-UK-Redna-001-1997-06-17.sp168">

               <speaker>PREDSEDNIK JANEZ PODOBNIK:</speaker>

               <p>Mislim, da smo s tem tudi zaokrožili potem, namreč, ker to je pomemben vsebinski in
               proceduralni - kako bi rekel? - pomembno za 1. točko. Zdaj je praktično stališče
               vlade v tem smislu celovito, govori tudi o čem in kako, oboje govori. Mislim, da je
               interpretacija, ki jo je tukaj tudi podal mag. Cerar, glede statusa ali pa vloge
               Ustavne komisije kot nekakšnega mediatorja sedaj, zlasti do Državnega zbora, je tudi
               logična, in da to do naslednje seje pripravimo. In takrat bodo ob drugih pogojih, ki
               morajo biti izpolnjeni na nekih drugih srečanjih, o katerih se zdaj ne bi spuščali,
               smo praktično to 1. točko dokončali oziroma 2. točko dokončali. Jaz bi ponovno
               povedal, da imam v načrtu, ob tudi - upam, da ne bom zopet kritiziran - še v tem
               tednu sklicati Ustavno komisijo na 2. seji. Seveda, glejte, odločitev, kdaj bo
               sklicana, je zelo pomembna tudi - lahko se danes dogovorimo na koncu razprave, po
               koncu 3. točke. Ampak mislim, da v smislu iskanja konsenza, je zelo pomembno tudi
               sporočilo srečanja predsednikov parlamentarnih strank. Upam, da sem pravilno razumel
               razprave. Tako, da lahko se pa delovno dogovorimo, kdaj bi sejo komisije sklical,
               ampak po zaključku seje, pred zaključkom seje. Ob tej točki? (Da.)</p>
               <p>Torej sprašujem, ali bi bilo sprejemljivo, da bi bila naslednja seja Ustavne
               komisije čez dva dni, to je v četrtek? Ali je to prezgodaj? ...(Medsebojni
               pogovor!)... Prosim, gospod Bavčar.</p>
            </sp>
            <sp xml:id="SDT2-UK-Redna-001-1997-06-17.sp169">

               <speaker>IGOR BAVČAR:</speaker>

               <p>Predsednik, mi moramo svoje delo kot parlamentarci, ker je bilo uvodoma v začetku
               rečeno, opraviti, ne glede na to, kako se bodo drugi sestanki končali. Jaz predlagam,
               da se fiksno dogovorimo.</p>
            </sp>
            <sp xml:id="SDT2-UK-Redna-001-1997-06-17.sp170">

               <speaker>PREDSEDNIK JANEZ PODOBNIK:</speaker>

               <p>Kdaj? KVIAZ je ob... Torej, vsekakor ta predlog, da bo to po seji KVIAZ-a, bo
               vsekakor izpolnjen. Torej, seja bo v četrtek.</p>
               <p>Prehajamo na <title>3. TOČKO DNEVNEGA REDA - PREDLOG VEČ KOT 40.000 VOLILCEV ZA
                  ZAČETEK POSTOPKA ZA SPREMEMBO PRVEGA ODSTAVKA 82. ČLENA USTAVE REPUBLIKE SLOVENIJE
                  ZA ODPOKLIC POSLANCA. </title>
               </p>
               <p>K tej točki je bil povabljen tudi predstavnik pobudnikov, ki je tudi član Ustavne
               komisije, gospod Janez Janša, in mu tudi predajam besedo. Prosim.<stage type="mag"/>
               </p>
            </sp>
            <sp xml:id="SDT2-UK-Redna-001-1997-06-17.sp171">

               <speaker>JANEZ JANŠA:</speaker>

               <p>Hvala za besedo. Prvo kar predlagam je to, da se pač tudi temu predlogu da
               enakopraven status in da se predlog objavi v Poročevalcu. Opravičujem se, če je bilo
               to morda že kdaj narejeno in smo spregledali, ampak mislim, da nismo, ker drugače bi
               bilo to priloženo.</p>
               <p>Drugo kar je, pa utemeljujemo ta predlog s povsem jasno, ne samo formalno v obliki
               teh podpisov, ampak tudi preko drugih oblik ugotavljanja volje ljudi. Zahtevo
               velikega dela slovenskega volilnega telesa, da se odgovornost poslanca bolj jasno
               uredi.</p>
               <p>Glede na to, da so bili pomisleki v zvezi s tem ali je možno v sami volilni
               zakonodaji to odgovornost bolj jasno vezati na volivca, smo se potem odločili, da s
               tem testiranjem te volje in zbiranjem podpisov predlagamo začetek postopka za
               spremembo ustave, tako da bi se izognili vsem možnim očitkom, da kakšna stvar s tem v
               zvezi ni v skladu z slovensko ustavo. Ustava določa, da je za začetek postopka dovolj
               30.000 podpisov. V rekordnem času jih je bilo zbranih več kot 40.000. Ljudje so
               izražali veliko podporo temu. V času te akcije je bilo organiziranih tudi več
               strokovnih razprav in tudi pomisleki, ki so bili izraženi v zvezi z dejstvom, da pač
               nekoga, ki je bil izvoljen, med mandatom ni možno odpoklicati. Ti pomisleki so bili
               potem ustrezno preučeni in vključeni v tekst spremembe ustave 82. člena, tako da bi
               se ta odstavek preoblikoval v tem smislu, da lahko poslanca v volilnem okraju, kjer
               je bil izvoljen predčasno, se pravi teku trajanja mandata na zahtevo najmanj ene
               tretjine volivcev tistega volilnega okraja na predčasnih volitvah pač zamenjali
               večino, kar pomeni, da to v bistvu ni odpoklic, ampak da je to institucionalizacija
               možnosti predčasnih volitev v nekem volilnem okraju. Odpoklic se pač uporablja kot
               tehnični termin.</p>
               <p>Taka sprememba ustave, če bi bila sprejeta bi zahtevala tudi spremembo volilne
               zakonodaje. To je prvo, kar je treba povedati. Tudi v tekstu to jasno piše. Zakon, ki
               ureja volilni sistem bi moral to urediti. Vsaj dve stvari bi bilo treba v zakonu
               popraviti. Eno je temeljna sprememba načina volitev. Se pravi uvedba neposrednega iz
               volilnega in iz volilnega okraja, ker samo v tem primeru so možne predčasne volitve
               samo v enem okraju in drugo, treba bi bilo natančno določiti v zakonu tehnologijo
               zbiranja teh podpisov, ki bi predstavljali iniciativo oziroma začetek postopka za te
               predčasne volitve.</p>
               <p>Moram reči še to, da kljub temu, da smo kot predstavniki podpisnikov v Državni zbor
               že zelo zgodaj vložili predlog za uradno tolmačenje postopka v zvezi z začetkom
               postopka za spremembo ustave, jasnega odgovora še vedno ni. Mislim, da je to
               vprašanje, ki je bilo formalno in uradno vloženo že spomladi lani še vedno brez
               jasnega odgovora. V tem vprašanju pa sprašujemo zakonodajalca na kakšen način se tak
               postopek sprejme ali pa zavrne, ker je to zelo bistveno. Se pravi ali Državni zbor z
               dvema tretjinama prisotnih poslancev. Ali je potrebno v Državnem zboru dve tretjini
               prisotnih poslancev zato, da reče, da ta predlog ne gre naprej, ali da reče, da ta
               predlog gre naprej. Stvar je bistvena. Ker če bi moral tak predlog, ki je podprt z
               najmanj 30.000 podpisi potem zbrati še dve tretjini glasov prisotnih poslancev,
                  zato<stage type="mag"/>(nadaljevanje) da se postopek sploh
               začne, potem to pomeni, da je praktično zbiranje the podpisov povsem brez predmetno,
               povsem brez predmetno ker ustava v isto raven postavlja tudi 20 poslancev in je
               jasno, da je lažje zbrati 20 poslancev kot pa dve tretjini poslancev prisotnih ljudi
               in je ta možnost, ki jo dopušča ustava povsem izničena v praksi to je bom rekel
               pravna dilema, ki je resna zato tudi verjamem, da je sekretarjat za zakonodajo rabil
               nekaj časa, da bi na to odgovoril, ampak vendarle mislim, da eno leto je pa dovolj
               časa, da bi nekega odgovora le prišli.</p>
               <p>Jaz predlagam, da preden kakor koli odločamo o tem ali predno kar koli predlagamo
               Državnemu zboru razjasnimo to vprašanje ali je potreno dve tretjini glasov prisotnih
               poslancev za to da se potpre ali zato, da se zavrne ta predlog, ker v tem je bistvena
               razlika.</p>
            </sp>
            <sp xml:id="SDT2-UK-Redna-001-1997-06-17.sp172">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Janša! Torej to je vaš drugi del uvodne predstavitve v katerem
               predlagate, da predno ustavna komisija dokončno zavzame stališče in predlaga sklep
               Državnemu zboru, da odgovorimo na to vrašanje, sam imam še dodaten pomislek, oziroma
               stališče, ta predlog pomeni kompleksen poseg v področje o državni ureditvi v sami
               ustavi, ko ste že sami omenjali gre za vprašanje volilnega sistema in status
               poslanca, po moji oceni bi bilo tudi za delo ustavne komisije zelo priporočljivo, da
               bi pred končno odločitvijo ustavne komisije pridobili potrebne strokovne ekspertize
               tudi mednarodno pravno primerljive, da bi lahko potem sploh ugotovili katere
               spremembe ustave so se potrebne bi se zgodile, če bi seveda bil tak predlog osvojen,
               torej da gre za zapleteno tudi strokovno materijo in bom sam tudi predlagam vam
               članom in članicam ustavne komisije, da bi pred dokončno odločitvijo poleg tega
               vprašanja, ki ga je sedaj že postavil gospod Janša, pridobili tudi to strokovno
               mnenje, so se prijavili trije gospod Battelli, dr. Ribičič, gospod Jelinčič ali lahko
               Baškovič odgovori na vprašanje, ki ga je gospod Janša postavil.</p>
            </sp>
            <sp xml:id="SDT2-UK-Redna-001-1997-06-17.sp173">

               <speaker>MILAN BAŠKOVIČ:</speaker>

               <p>Jaz bi rad samo spomnil na ta problem je bil že obravnavan pred kakšnim letom ali
               nekaj takega in smo bili mi uradno zaprošeni za tolmačenje, oziroma je bilo tako,
               skupina poslancev je predlagala postopek za obvezno razlago, z obvezno razlago, ki
               naj bi šla v to smer, da je mišljeno v tem členu ustave, da bi moral zavrniti z dvo
               tretinsko večino no mi smo to takrat analiziral smo tudi dali mnenje pisno, ne vem
               kje se je ta stvar ustavila, vem da do konca ni prišla in smo izhajali iz tega v
               ustavi imamo na več mestih določeno večino ali dvo tretinsko ali nad polovično ali
               dvo tretino navzočih ali vse in zmeraj in vse povsod je edin racijo in edino tako je
               možno razumeti, da se o zadevi odloča za dvo tretinsko ali pa z nad polovično večino
               se pravi o zadevi za o tem ko se odloča ali je sprejeto je sprejeto in tako naprej,
               samo če ima tako večino ne pa v negativnem izzidu.</p>
               <p>Negativno je tisti plus ob tem, če ne dobi dveh tretin v tem primeru potem je seveda
               predlog padel, če dobi dve tretine je stvar sprejeta, po vsej ustavi imamo tako in
               tudi po zakonodaji, kvorum je za sprejetje no to je bilo čisto na kratko, ampak smo
               bolj na dolgo napisali. Hvala.</p>
            </sp>
            <sp xml:id="SDT2-UK-Redna-001-1997-06-17.sp174">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Cerar.</p>
            </sp>
            <sp xml:id="SDT2-UK-Redna-001-1997-06-17.sp175">

               <speaker>MAG. MIRO CERAR:</speaker>

               <p>Če dovolite samo še en stavek, če pa je izjema mora biti pa izrecno določena, to ker
               imamo tudi takšne primer, ampak to je potem je vedno izrecno določeno. Hvala
                  lepa.<stage type="mag"/>
               </p>
            </sp>
            <sp xml:id="SDT2-UK-Redna-001-1997-06-17.sp176">

               <speaker>PREDSEDNIK JANEZ PODOBNIK:</speaker>

               <p>Battelli.</p>
            </sp>
            <sp xml:id="SDT2-UK-Redna-001-1997-06-17.sp177">

               <speaker>ROBERTO BATTELLI:</speaker>

               <p>Hvala lepa, predsednik. Ustave se pri nas očitno ne da kar tako spremeniti na vrat na
               nos tudi če se zbere 40.000 podpisov. 168. člen ustave je popolnoma jasen. Predlog
               lahko da najmanj 30 tisoč volivcev, o predlogu odloči Državni zbor z dvotretjinsko
               večino poslancev. Enako velja, če predlog da 20 poslancev ali pa vlada; kakorkoli,
               mora zadeva biti sprejeta z dvotrejinsko večino, ali pa ne z dvotretjinsko večino
               navzočih poslancev. Sama sprememba pa vemo, da se zgodi lahko samo ob podpori
               dvotretjinske večine poslancev. 168. člen je tu nedvoumen. Ampak jaz sem hotel
               vprašati naslednje. Koliko in katere parlamentarne demokracije poznajo tak
               institut?</p>
            </sp>
            <sp xml:id="SDT2-UK-Redna-001-1997-06-17.sp178">

               <speaker>PREDSEDNIK JANEZ PODOBNIK:</speaker>

               <p>Gospod Ribičič.</p>
            </sp>
            <sp xml:id="SDT2-UK-Redna-001-1997-06-17.sp179">

               <speaker>DR. CIRIL RIBIČIČ:</speaker>

               <p> Uvodoma bi to rekel, da je bistvo korektnega odnosa v neki demokratični ureditvi,
               da ne glede na to kdo in ne glede na to kaj predlaga, uporabljamo isti postopek. To
               je tudi pripomba na to, kar je gospod Podobnik uvodoma rekel. Jaz bi bil zelo vesel,
               če bi na isti način rekel pri prejšnji točki. Mislim, da je res bistvo našega dela,
               če hočemo delati demokratično in do vseh enako v tem, da se ne vprašamo kdo je kaj in
               se vprašamo ali se strinjamo s spremembo, z vsebino, ampak da je isti postopek. Mi ne
               moremo reči pri eni zadevi, tukaj se pa mudi, bomo pa hitro delali, pri drugi pa
               rečemo, da je treba resno strokovno preučiti. Postopek mora biti, kar se tega tiče,
               enak. Mislim, da moramo biti še posebej pozorni do tistih predlogov, ki jih podpiše
               veliko število ljudi in ki v anketah javnega mnenja izražajo večinsko prepričanje in
               tukaj je oboje nedvomno. Imamo preko 40 tisoč podpisov. Sicer moram reči, da tisto,
               kar je rekel gospod Janša kot rekord, to je bil nacionalni rekord v tistem trenutku,
               pozneje je bil pač porušen z neko drugo zadeve. Ne ne, v zelo kratkem rekordnem času.
               Trenutni nacionalni rekord imamo mi, lahko pa da bo kdo še boljši. Pri tem bi se rad
               razmejil do tistih, ki so poskušali diskvalificirati ta predlog z raznimi
               primerjavami iz preteklosti in tako naprej, da so bile pretirane in da se ne bi smelo
               na takšen način dajati, da se poskuša stvar diskvalificirati. Ali pa da bi bil
               odpoklic zdaj tema, ki bi bila prepovedana, ki bi bila tabu tema v Sloveniji. Mislim,
               da tu ni nobenih razlogov. Res pa je, da primerjalno pravno gledano, tega na
               nacionalni ravni v parlamentih ne poznajo, vsaj jaz ne poznam nobenega primera
               nacionalnega parlamenta, parlamenta na državni ravni oziroma zvezni ravni, ki bi
               takšen odpoklic poznal, čeprav ga poznajo na ravni federalnih članic, ki seveda, kot
               veste, imajo elemente državnosti in iz tega vidika je ta primerjava tudi pomembna in
               imajo ga, vsaj kar zadeva nekatere ameriške države na zelo podoben način, kot je
               tukaj predlagano in to je odlika tega predloga. Da povem v čem je odlika po mojem
               mnenju. Je v tem, da ne gre za odpoklic pa potem ponovno izvolitev tistega, ko bi
               izpraznil neko mesto, ampak se z enim dejanjem opravi odpoklic ali je pa ponovno
               potrjeni tisti, ki je itak že na tem mesti. To je veliko bolj racionalno kot pa
               takšen odpoklic, ki smo ga poznali v prejšnji ureditvi, ko je odpoklicu sledila
               ponovna izvolitev in je to bilo treba delati dvakrat s tem, da ni upoštevano tisto,
               ampak to vi se najbrž v izvedbi dalo narediti, kar zadeva stroške. Namreč, če
               predlagatelj ni uspešen, tisti, ki bi zbiral eno tretjino podpisov in tako naprej,
               mora nositi stroške takšnega postopka, kar se meni zdi zelo racionalen in smiselni
               predlog.</p>
               <p>Zdaj pa moji osebni pomisleki. Jaz osebno menim, da v okviru veljavne ureditve, pri
               čemer ne štejem samo ustavo, ampak tudi zakon o volitvah v Državni zbor, ki je bil
               sprejet, kot veste, z dvotretjinsko absolutno večino po postopku, ki je celo strožji
               in bolj dolgotrajen kot je postopek za spremembo ustave<stage type="mag"/> (Nadaljevanje) imamo uveljavljen pač pretežno proporcionalni volilni
               sistem. Če s tem računamo, kot z dejstvom in če se zavedamo, da tega ni mogoče
               spremeniti čez noč in brez širokega konsenza v Sloveniji, potem v tem primeru se mi
               zdi, da povezovati sedanji proporcionalni volilni sistem in odpoklic, da to ne gre.
               Se pravi, jaz ne mislim, da bi bil usoden poseg v ustavo to, če bi se uvedel samo
               odpoklic, ampak usoden poseg je zaradi tega, ker zadeva cel kup drugih vprašanj in
               jaz osebno menim, da bi bila stvar možna in da bi jo bilo možno realizirati in bi jaz
               osebno tudi podprl to idejo, vsaj, da se prouči, moram pa reči, da je nekaj podobnega
               bilo najdeno tudi v nekaterih predvolilnih papirjih Liberalne demokracije Slovenije,
               da bi razmišljali o vprašanju odpoklica za drugi dom slovenskega parlamenta. Tukaj
               gre za idejo, ali da je to zbor pokrajin ali da se na drugi način spremeni Državni
               svet v, da tako rekoč, pravi drugi dom slovenskega parlamenta, da se za ta del
               parlamenta predpiše večinski volilni sistem in da se v tem primeru prouči tudi
               možnost odpoklica poslancev. Brez tega, brez tovrstnih sprememb, se pravi poslanca,
               ki je po naši ustavi opredeljen kot predstavnik vsega ljudstva, odpoklicati, ne da bi
               v temeljih spremenili ta sistem, jaz mislim, da je vprašljivo, niti jaz tega osebno
               ne bi mogel podpreti. Bi pa odprl, in večinski sistem, tudi, če je treba dvokrožen
               večinski sistem z možnostjo odpoklica za predstavnike pokrajin, za poslance, ki bi
               predstavljali posamezne pokrajine v tem Državnem zboru oziroma v slovenskem
               parlamentu. To je pa seveda stvar, ki jo ni enostavno doseči in čeprav sem jaz osebno
               prepričan, da je stvar dozorela tudi za to razpravo in da je škoda, da to ni bilo
               doseženo že leta 1990, se zavedam, da gre za tako globalno spremembe, glede katere je
               treba dosegati visoko stopnjo konsenza, tako da v tisti skupini, ki se ukvarja s tem
               regionalizmom in te stvari, se do zdaj nismo upali začeti formalno tega postopka,
               ampak smo začeli zelo s takimi širokimi razpravami na to temo in v njihovem okviru
               tudi z razpravo o vprašanju odpoklica. Hvala.</p>
            </sp>
            <sp xml:id="SDT2-UK-Redna-001-1997-06-17.sp180">

               <speaker>PREDSEDNIK JANEZ PODOBNIK:</speaker>

               <p>Hvala lepa. Torej vsekakor ni tabu o tem, ne v Sloveniji, ne na Ustavni komisiji,
               vsa vprašanja so lahko odprta. Moja pobuda glede predhodne pridobitve mnenj ekspertov
               je pa predvsem v tem, kar ste sami na koncu ugotovili, doktor Ribičič, da to zadeva
               cel kup drugih vprašanj, eminentnih vprašanj celih področij v ustavi, drugače pa sem
               z vso spoštljivostjo tega predloga to predlagal. Namreč, kot vemo, prvi predlog je
               vendarle se dotikal enega člena ustave, zelo zelo pomembnega, ampak je bil nekako
               jasen prezenten. Ta sprememba bi pa pomenila nekatere spremembe različnih področij
               ustave, kot ste sami že povedali, zato sem to predlagal, ne kakršnegakoli
               nespoštovanja ali da bi imel različne postopke do teh predlogov. Ja, prosim.</p>
            </sp>
            <sp xml:id="SDT2-UK-Redna-001-1997-06-17.sp181">

               <speaker>DR. CIRIL RIBIČIČ:</speaker>

               <p>Tisti del, ki sem ga omenil okrog podcenjevanja te pobude, ni bil mišljen na
               današnjo razpravo. V javnosti je bilo nekaj zelo grobih diskvalifikacij in primerjav
               med predlagatelji in nekaterimi teoretiki iz preteklosti. Ta drugi del sem pa rekel,
               da se strinjam z njim, samo da mi je žal, da na isti način se niso strokovne stvari
               terjale že pri 1. točki oziroma smo to morali posebej terjati, pa se je šele potem
               sklenilo, ampak podpiram to, da se stvar strokovno resno prouči. Hvala.</p>
            </sp>
            <sp xml:id="SDT2-UK-Redna-001-1997-06-17.sp182">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Jelinčič, gospa Beblerjeva.</p>
            </sp>
            <sp xml:id="SDT2-UK-Redna-001-1997-06-17.sp183">

               <speaker>ZMAGO JELINČIČ:</speaker>

               <p>Hvala lepa. Jaz v principu v sami osnovi podpiram ta predlog Socialdemokratske
               stranke, vendar z nekimi razmisleki. Predvsem to, da stranka lahko odpokliče samo
               svojega poslanca, ne pa kateregakoli poslanca. Drugo, da ga lahko odpokliče recimo,
               kaj jaz vem, s 75% glasov te stranke od vseh oddanih glasov na volitvah. V tem
               primeru je pa potrebno nekaj izvesti, namreč, da bi se volivci potem na te, kaj jaz
               vem, na teh mestih, na teh glasovalnih mestih, kjer bi se odločali o zamenjavi tega
               poslanca, pač izkazali<stage type="mag"/> (Nadaljevanje) s kopijo
               volilnega lističa zato, da bi dokazal, katero stranko je volil. To se da izpeljati,
               to ni taka posebna zadeva in jaz mislim, da to bi bila edina možna varianta, da bi se
               ta zadeva o odpoklicu poslanca izpeljala, kajti konec koncev mislim, da ideja niti ni
               zanemarljiva za zamet in da pravzaprav s temi dodatki bi bila zelo dobra.</p>
            </sp>
            <sp xml:id="SDT2-UK-Redna-001-1997-06-17.sp184">

               <speaker>PREDSEDNIK JANEZ PODOBNIK:</speaker>

               <p>Hvala, gospod Jelinčič. Gospa Beblerjeva.</p>
            </sp>
            <sp xml:id="SDT2-UK-Redna-001-1997-06-17.sp185">

               <speaker>DARJA LAVTIŽAR-BEBLER:</speaker>

               <p>Torej jaz se tudi pridružujem mnogim, zlasti gospodu Ribičiču, ki je rekel, da je ta
               pobuda zelo zanimiva in da ima več odlik, se strinjam tudi s temi odlikami, ki jih je
               on naštel. Jaz bi dodala še eno, namreč glavna odlika te pobude je ta, da se pač
               znebiš poslanca, ki ti ne ustreza, ki ni glasoval tako kot mu je bilo naročeno in ki
               pač ni izpolnil pričakovanj, recimo predsednika stranke, ko danes že veliko govorimo
               o vlogi predsednikov parlamentarnih strank. Ta predlog dejansko posega globoko v
               ustavno pravno materijo in se ne nanaša zgolj na 82. člen ustave. Namreč v mnogih
               drugih členih ustave se recimo v pogledu imunitete sodnikov Ustavnega sodišča, recimo
               ustava sklicuje na enako imuniteto kakor poslanci Državnega zbora. Mi posegamo s tem
               pravzaprav tudi v ravnovesje med posameznimi vejami oblasti, ker, tukaj govorimo
               sicer samo o zakonodajni oblasti, o poslancih, ampak lahko bi se spraševali tudi, ali
               ne bi bilo pametno neko tako določbo vnesti v našo ustavo, ki bi omogočala tudi
               odpoklic ustavnega sodnika ali pa odpoklic rednega sodnika ali pa odpoklic, kaj jaz
               vem, ministra, kar tako, s podpisi volivcev ne glede na interpelacijo in moram reči,
               da je seveda tudi tukaj vprašanje volilne zakonodaje, ki jo pri nas imamo, bilo je
               omenjeno, da imamo kombinacijo proporcionalnega in večinskega sistema. Kako bomo
               tukaj zdaj ravnali, kajti, če nekdo preneha biti poslanec po sedanjem sistemu velja,
               da na njegovo mesto vstopi tisti, ki je bil na listi, naslednji, ki je dobil največ
               glasov volivcev. Tukaj se gre mimo tega reda. Kaj pa, če bi kar odpoklicali celo
               stranko recimo, lahko bi tudi tako rekli, da zbiramo podpise za odpoklic ene stranke
               iz parlamenta. Obrazložitev se tukaj sklicuje na vrsto škandalov, v katere so bili
               vpleteni poslanci. Namreč, ne dojemam, da je to lahko argument v obrazložitvi.
               Pridobila sem si knjigo, eno od najnovejših o primerjavah sedanjih ustavnih ureditev
               in nikjer nisem prebrala česa podobnega, tako da, prebrala pa sem, da je menda imel
               tako rešitev tudi Stalin, pa gospod Ribičič tudi seveda ve, da smo imeli institut
               tako imenovanega zamenljivega delegata, še do pred kratkim veljavni ustavni ureditvi
               te dežele, tako da jaz bi tudi se zavzela se za to, da bi oblikovali eno, takrat je
               bila še dežela, bi se zavzela za to, da bi res to pobudo preusmerili na neko
               strokovno skupino in naj se to celovito preuči. Ne bi pa rada bila državljanka neke
               države, ki ima edina v Evropi takšno rešitev, to pa res ne. Hvala lepa.</p>
            </sp>
            <sp xml:id="SDT2-UK-Redna-001-1997-06-17.sp186">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Janša.</p>
            </sp>
            <sp xml:id="SDT2-UK-Redna-001-1997-06-17.sp187">

               <speaker>JANEZ JANŠA:</speaker>

               <p>No, kar se tiče te pripombe predsednika, češ, da to pomeni tudi spreminjanje ustave
               v nekih drugih delih, to seveda ne drži. Predlagana je sprememba tega 82. člena in to
               ne zadeva drugih členov ustave. Zadeva pa volilno zakonodajo, to sem povedal na samem
               začetku in tudi povedal sem, v katerih dveh delih bi bilo potrebno volilno zakonodajo
                  spremeniti.<stage type="mag"/> (Nadaljevanje) Ne potrebujemo
               kakšnih dolgih ekspertiz, da bi se to tudi napisalo, ker je to bilo več ali manj,
               lani, ob teh razpravah, že po desetkrat napisano. Natančno se ve kaj je večinski
               volilni sistem.</p>
               <p>Gospod Battelli pravi, katera država ima še kaj takega v ustavi. Najbrž ni nobene,
               saj mi je nismo našli, ampak jaz tudi ne poznam nobene države, kjer bi imelo nekaj
               tisoč predstavnikov manjšine direktnega poslanca v državnem zboru ali v parlamentu.
               Če jo gospod Battelli pozna, naj mi jo pove. Pa kljub temu tega ne naštevamo kot neko
               slabševalno okoliščino za državo. Še mnogo drugih dikcij je v naši ustavi, ki jih ne
               boste našli v nobeni drugi, pa to ne pomeni, da so slabe.</p>
               <p>Moram reči tudi to, da v nekaterih državah z dolgo demokratično tradicijo, tak
               inštitut tudi ni potreben. Ko se zgodi nekaj takega, kar poslanca postavi na drug
               breg, glede na volivce, ki so ga izvolili, v veliko primerih poslanci sami odstopijo,
               pa ministri tudi. Pri nas se to še ni zgodilo in se najbrž tudi ne bo. Zato je tudi
               90% javnosti v Sloveniji, po javnomnenjskih anketah za to, da se ta inštitut uvede.
               Ko bo pa pri nas politična kultura na enaki stopnji kot v nekaterih drugih državah z
               dolgo demokratično tradicijo, bo tudi pri nas drugače. Dejstvo je, da so mnoge
               države, ki so uvajale demokracijo, v specifičnih razmerah iskale specifične rešitve.
               Tako so nekatere države, recimo, Južne Amerike, ki so se skušale znebiti vplivov
               določenih lobijev, ali slojev iz katerih se je ponavadi potem rojevala diktatura,
               uvedle obvezne volitve. Tako, da gremo res ljudje na volitve in da vsi izberejo
               poslance, ne pa samo tisti, ki gredo. To dve evropski državi imajo obvezne volitve v
               svoji zakonodaji. Če bi to pri nas predlagali, bi se zdelo čudno in večina bi bila
               proti, ampak taka država pač išče določene rešitve glede na situacijo v kateri je.</p>
               <p>Za gospoda Jelinčiča in gospo Beblerjevo, mislim, da nista prav razumela, ali pa
               sprejela argumentacije, ki je navedena v obrazložitvi in ki je bila podana takrat, ko
               je ta akcija tekla. Intenca predlagateljev gre namreč v povsem nasprotno smer. Mi
               želimo s tem predlogom poslance narediti bolj odvisne od volivcev in manj od stranke.
               Zaradi tega, po tem predlogu, stranka nima nobenih formalnih možnosti, ne da
               odpokliče, niti da začne ta postopek. Volivci so tisti, ki pač o tem odločajo. Za
               iniciativo potrebujete eno tretjino podpisov, kar pomeni, da se tega inštituta tudi
               ne da zlorabiti. Mora biti zelo resna stvar, da nekdo lahko zbere toliko overjenih
               podpisov.</p>
               <p>Mi si ne predstavljamo, da bi ta institut, tudi če bi ga dali v ustavo, omogočal
               predčasne volitve, kar ene za drugim, in da bi se to stalno dogajalo. Vemo pa, da bi
               že možnost, da bi ta institut obstajal, uveljavila bistveno večjo odgovornost
               poslancev do volivcev, kar je tudi temeljni namen.</p>
               <p>Kar se imuniteta tiče, imuniteta nima nobene zveze s tem. Ne gre za odpoklic, ne gre
               za kazensko odgovornost, gre za možnost predčasnih volitev poslanca. Volivci so
               tisti, ki po našem predlogu o tem odločajo.</p>
               <p>Če povzamem. Jaz se ne strinjam s tem predlogom, da sedaj naročimo 200 ekspertiz in
               da se o tem še dve leti pogovarjamo, ker postopek že eno leto stoji, ne po naši
               krivdi. Drugič pa se strinjam s tem, kar je rekel predgovornik - imejmo enak odnos do
               obeh predlogov. Če se z enim tako zelo mudi, ne vem zakaj bi tukaj delali še dodatne
               ekspertize, ker se je o tem v javnosti, takrat, ko je akcija potekala, vršila
               bistveno večja razprava kot pa o spremembi 68. člena ustave. Se pa strinjam s tem, da
               se dokončno razčisti<stage type="mag"/> (nadaljevanje) v zvezi
               z samim postopkom to, kar je gospod Baškovič prej navajal, je mnenje sekretariata.
               Ali je sekretariat dokončno pristojen za obvezno razlago, ne vem. Mislim, da bi moral
               Državni zbor po proceduri, ki je predpisana s poslovnikom sprejeti to obvezno
               razlago. Stvar se je ustavila nekje na poti med sekretariatom in Državnim zborom. Bo
               že treba pač to pot nadaljevati.</p>
               <p>Kar se tiče pa teh strokovnih dilem, ki bi morda nastopile, če bi to prišlo v
               ustavo. V volilni zakonodaji pa je dovolj teden dni, da pač nekdo napiše kakšne
               spremembe v volilni zakonodaji bi se potrebovalo, čeprav mislim, da je vsem jasno
               kakšne so.</p>
            </sp>
            <sp xml:id="SDT2-UK-Redna-001-1997-06-17.sp188">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Janša. Ugovor, gospod Battelli.</p>
            </sp>
            <sp xml:id="SDT2-UK-Redna-001-1997-06-17.sp189">

               <speaker>ROBERTO BATTELLI:</speaker>

               <p>Ne vem zakaj ste tako zlonamerno to vzel. Sam sem samo vprašal zato, da bi
               vedel.</p>
               <p>Nisem omenil nobene ustave. Obstaja pa kar nekaj ustav, ki ima tak institut na ta
               ali drugačen način. Ponekod pa se te stvari preprosto izvajajo neposredno, ne glede
               na to ali to ustava predpisuje ali pa ne.</p>
               <p>Kar zadeva to številko 3.000, verjemite, gospod Janša, da če bi nas ostalo 30.000 na
               teritoriju Slovenije, tega instituta ne bi bilo. To je ravno zaradi tega, ker nas je
               samo 3.000.</p>
               <p>Drugače vas pa želim opozoriti na to, da naša volilna zakonodaja omogoča, da
               zasedejo poslansko mesto ljudje, ki imajo ne samo 3.000 glasov ali pa 2.500, ampak
               tudi 30 glasov, če teoretično gledamo. Dejansko smo imeli primere, ko so bili ljudje
               izvoljeni s 300 glasovi.</p>
            </sp>
            <sp xml:id="SDT2-UK-Redna-001-1997-06-17.sp190">

               <speaker>PREDSEDNIK JANEZ PODOBNIK:</speaker>

               <p>Ugovor, gospod Janša.</p>
            </sp>
            <sp xml:id="SDT2-UK-Redna-001-1997-06-17.sp191">

               <speaker>JANEZ JANŠA:</speaker>

               <p>Nisem problematiziral te ureditve, kar se tiče mandata manjšin. To sem tudi jasno
               povedal. Mi temu nismo nasprotovali in to podpiramo. Mislim, da pa v Evropi ni
               države, ki bi za takšno manjšino uveljavljala neposreden manjšinski mandat v
               parlamentu. Mislim, da je ni. Če poznate kakšno državo, mi jo naštejte. Ni pa to
               razlog, da bi mi predlagali, da se to ukine. Nasprotno. Mi menimo, da je prav, da je
               to v ustavi. To sem izpostavil zaradi tega, ker ta argument, češ nihče tega nima,
               zakaj bi mi ravno to uveljavljali. Včasih to drži, včasih pa ne drži.</p>
            </sp>
            <sp xml:id="SDT2-UK-Redna-001-1997-06-17.sp192">

               <speaker>PREDSEDNIK JANEZ PODOBNIK:</speaker>

               <p>Predlagal bi, da ne bi vpletali te mandate manjšin. Preden dam besedo gospodu
               Jerovšku, bi predlagal naslednje; da bi to točko zaključili s tem, da bi dobili
               odgovor na kakšen način se postopek sprejme ali zavrne. Pridobili bomo stališče
               sekretariata, ki je bilo zapisano in se potem nekje izgubilo. Tega stališča ne poznam
               kot dokumenta.</p>
               <p>Druga tema, ki je zelo pomembna. Po moji oceni, ne bi polemiziral z gospodom Janšo,
               ampak najverjetneje njegova ugotovitev, da ta predlog pomeni spremembo samo enega
               člena ustave, ne vem, če je to točna ocena. Posvetoval sem se z nekaterimi ustavnimi
               strokovnjaki in ti trdijo, da temu ni tako. Da taka sprememba eksplicitno pomeni
               nekatere večje posege v samo ustavo. Mislim, da bi morali vendarle na to vprašanje
               morali dobiti odgovor. Prav tako pa<stage type="mag"/>(Nadaljevanje) ocenjujem in seveda na tem ne vztrajam, da bi bilo pa logično,
               da bi pač skupina strokovnjakov vendarle nekoliko širše pripravila sploh torej
               gradivo za Ustavno komisijo na to temo. Ni ključno vprašanje mednarodna pravna
               primerjava z drugimi parlamenti in ustavami, ampak predvsem, kaj taka sprememba
               pomeni tako za samo ustavo kot nekatere nujne posege v drugih zelo pomembnih zakonih.
               Mislim, da to bi morali imeti na mizi, preden bi se dokončno odločili. Jaz ne bi
               povzemal, kakšno je večinsko razpoloženje članov Ustavne komsije o tem predlogu, ker
               ga pač sami tudi lahko iz teh razprav čutite. Gospod Ribičič.</p>
            </sp>
            <sp xml:id="SDT2-UK-Redna-001-1997-06-17.sp193">

               <speaker>DR. CIRIL RIBIČIČ:</speaker>

               <p>Čisto kratko. Jaz mislim, da bi morali upoštevati - čisto kratka replika - tukaj
               predvsem stališče predlagateljev. Jaz osebno menim, da je v njihovem interesu, da se
               gre v te širše proučitve in da se vidi, ali in na kakšen način je to možno
               realizirati. Če pa je njihovo stališče, da želijo relativno hitro in učinkovito
               odločitev o tej zadevi, je pa seveda to druga stvar. Seveda, meni je s strokovnega
               vidika povsem jasno, da se tukaj odloča z dvotretjinsko večino o pozitivnem predlogu,
               da se predlaga sprememba ustave. Jaz seveda vem, da je boloče za tistega, ki zbere
               veliko število podpisov, ampak dejansko po naši ureditvi je pač tako zapisano, da 20
               podpisov poslancev ali 30.000 volilcev ima pač isto težo, to je formalni predlog, da
               se začne. Naša dolžnost je, da damo to na dnevni red in da se o tem sprejme
               odločitev. Skratka, če predlagatelji menijo, da je boljše s tem pohiteti, je seveda
               to ena možnost. Drugo pa, da se gre v resne proučitve in da se potem o tem sklepa.
               Jaz se zavzemam za to drugo rešitev in mislim, da je tudi v interesu predlagateljev,
               ker ne vidim pravih možnosti, da bi se stvar realizirala kot taka parcialna reforma.
           </p>
            </sp>
            <sp xml:id="SDT2-UK-Redna-001-1997-06-17.sp194">

               <speaker>PREDSEDNIK JANEZ PODOBNIK:</speaker>

               <p>Gospod Jerovšek, potem pa gospod Janša.</p>
            </sp>
            <sp xml:id="SDT2-UK-Redna-001-1997-06-17.sp195">

               <speaker>JOŽE JEROVŠEK:</speaker>

               <p>Ja, jaz sem imel pravzaprav na gospoda Battellija, samo mi niste dali besede. Ker je
               gospod Battelli rekel, da ravno zaradi tega, ker jih je ostalo manjšine samo 3.000,
               ne več 30.000, je bilo 30.000 - sem ga hotel samo vprašati, ali je potem enako se
               zgodilo s slovensko manjšino v Italiji in razmerje 3.000 proti 2 milijonoma, ali je
               tam v Italiji tudi - sedaj se verjetno temu približujejo - ali bo tudi potem
               Republika Italija v tem trenutku dala dva mandata slovenski manjšini?</p>
            </sp>
            <sp xml:id="SDT2-UK-Redna-001-1997-06-17.sp196">

               <speaker>PREDSEDNIK JANEZ PODOBNIK:</speaker>

               <p>Replika, gospod Battelli. Sem pa že prej predlagal, da te teme ne bi nadaljevali.
           </p>
            </sp>
            <sp xml:id="SDT2-UK-Redna-001-1997-06-17.sp197">

               <speaker>ROBERTO BATTELLI:</speaker>

               <p>Jaz bi se z vami strinjal, v kolikor bi vendarle nehali s tem, ampak ker se zadeva
               pač razpleta dalje potem in ker so prisotni mediji, je treba na te stvari pač na
               žalost odgovoriti.</p>
               <p>Zdaj jaz ne vem, ali je poslancem Državnega zbora jasno, da smo v Republiki
               Sloveniji in da imamo ureditev, ki jo predpisujejo ustava in zakoni v Republiki
               Sloveniji, in ki so bili sprejeti po pravilih, ki si jih je ta država dajala, in s
               kvalificiranimi večinami, ki so jih take odločitve zahtevale. Ker po naši ureditvi so
               pripadniki narodnih skupnosti po ustavi sestavni del funkcioniranja te države in ta
               država je interkulturna; ta država ni v lasti narodne večine. Naša družba je
               interkulturna; ta država je sestavljena po tej ustavi, je sestavljena iz večinskega
               naroda in je sestavljena iz italijanske in madžarske narodne skupnosti, in je v lasti
               vseh njenih državljanov. To je eno. Torej, jaz nisem predstavnik države Italije. Ne
               vem, ali je <stage type="mag"/>(Nadaljevanje) ta zadeva jasna
               - jaz nisem predstavnik države Italije, jaz sem predstavnik italijanske narodne
               skupnosti v Republiki Sloveniji. Če pa vi menite, da se 3.000 ljudi lahko
               reproducira, ker pač obstaja ne vem po kakšni logiki in kdo jo je vzpostavil - tega
               jaz nisem počenjal in tudi ne bom nikoli opogumljal, da bi se kaj takega sploh
               počelo. Ampak če vi menite, da se 3.000 ljudi lahko enakopravno počuti tudi v svojem
               okolju kot pa 100.000, ne glede na to, ali je država sestavljena iz 20 milijonov ali
               pa 300 milijonov - če vi menite, da je to isto in da tu gre zdaj za vzpostaviti
               umetno, tako kot se je delalo včasih, neka ravnotežja v tem smislu, in govorim o
               izgonih, ki so se dogajali pod eno diktaturo in pod drugo diktaturo, govorim o
               izgonih ljudi. Če vi menite, da moramo funkcionirati, funkcionirati kot civilizirane
               države v sodobni Evropi ob koncu 20. stoletja, po taki logiki potem seveda jaz iz
               tega vlaka rade volje izstopim, ker me to ne zanima.</p>
            </sp>
            <sp xml:id="SDT2-UK-Redna-001-1997-06-17.sp198">

               <speaker>PREDSEDNIK JANEZ PODOBNIK:</speaker>

               <p>No, predlagam, da res ne bi nadaljevali o tej temi. Gospod Janša.</p>
            </sp>
            <sp xml:id="SDT2-UK-Redna-001-1997-06-17.sp199">

               <speaker>JANEZ JANŠA:</speaker>

               <p>Ja, tudi jaz to predlagam, pač manjšina ima posebno zaščito zato, ker je pač
               manjšina; če ne bi bila, je tudi ne bi potrebovala, to je jasno. Ampak, gospod
               Battelli, če začnete sami s primerjavami, potem ne smete biti užaljeni, če pade tudi
               kakšna, ki zadeva vaš status, ki ga pa ne problematiziram.</p>
               <p>Kar se pa tiče nadaljnjega postopka, pa se jaz strinjam, da nič ne škodi, da se
               zadeva tudi s strokovnega vidika dobro osvetli. Čeprav gre v tem primeru za ustavni
               poseg, ki se nanaša eksplicitno na en sam zakon, na volilni zakon, ki je zelo
               pomemben, sprejema se ga z dvotretjinsko večino, ampak z enim zakonom je vse te
               stvari možno urediti. Na drugi strani imamo spremembo 68. člena, za katerega je
               potrebno posledično prej in potem spremeniti za 12 strani spiska različnih zakonov in
               aktov. Tega se je treba tudi zavedati, ko se ta dva postopka primerja.</p>
               <p>Zato jaz predlagam, da ne pride do tega, da se pač ta predlog 40.000 podpisnikov
               odloži še za nadaljnje leto, ampak naj se pridobivajo ta strokovna mnenja. Mi bomo
               sami predlagali, da se na razpravo na naslednjo sejo Ustavne komisije, ko bo ta tema
               na dnevnem redu, vabi tudi enega od avtorjev te ustave, dr. Franceta Bučarja, ki je
               bil v javnosti eden od največjih nasprotnikov tega našega predloga, ker bi želeli
               soočiti argumente z njegovimi. Mi bomo predlagali, kot poslanska skupina, da se ga
               vabi k obema točkama, k obema predlogoma, pa tudi nekatere druge, tako da se ta stvar
               argumentirano razčisti, da se ne pogovarjamo samo pač preko medijev.</p>
               <p>Kar se pa časovne dimenzije tiče, pa predlagam, da oboje poteka, bom rekel, nekako
               vzporedno. Ni nobenega razloga, da bi se zdaj dajala prioriteta enemu predlogu. Če pa
               se bo že dajala prioriteta enemu predlogu, naj se daje tistemu, ki je bil najprej
               vložen. <stage type="mag"/>
               </p>
            </sp>
            <sp xml:id="SDT2-UK-Redna-001-1997-06-17.sp200">

               <speaker>PREDSEDNIK JANEZ PODOBNIK:</speaker>

               <p>Jaz bi na podlagi stališča tudi kot predstavnika predlagateljev, gospoda Janše, ki
               je tudi predstavnik Ustavne komisije, da nič ne škodi, kot ste rekli, da se zadeva
               strokovno osvetli, v tem smislu bi predlagal, da razpravo zaključimo na tej točki.
               Povedati pa moram naslednje. Do naslednje seje Ustavne komisije, ki naj bi bila v
               četrtek, bo prav gotovo zelo težko pripraviti neko gradivo na to temo. Nikakor pa
               nisem imel v mislih, da bi to pomenilo mesece in mesece odlašanja, ampak v zelo
               razumnem roku bi to točko uvrstili na dnevni red seje Ustavne komisije. Nanjo bomo
               tudi povabili strokovnjake, ki jih boste predlagali in seveda tudi potrebna strokovna
               gradiva, kot so bila predlagana, tako da bi takrat bila lahko razprava zelo efektivna
               in konkretna.</p>
               <p>S tem bi tudi 3. točko dnevnega reda zaključil in se vam zahvalil za udeležbo.</p>
               <p>(Seja je bila končana 17. junija 1997 ob 13.52 uri.)</p>
            </sp>
         </div>
      </body>
   </text>
</TEI>

<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT2-KZNLPIP-Izredna-025-1999-02-23">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor lastninskega preoblikovanja in privatizacije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">5F1E60C2D3A3227CC125671C0044C716</idno>
               <idno type="custom" subtype="day">79907CF383333315C1256721004A93FC</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=79907CF383333315C1256721004A93FC</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-KZNLPIP-Izredna-025-1999-02-23.KZNLPIP" n="025">
               <name>Izredna</name>
               <date when="1999-02-23"/>
            </setting>
         </settingDesc>
         <particDesc>
            <listOrg>
               <org xml:id="SDT2-KZNLPIP-Izredna-025-1999-02-23.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-KZNLPIP-Izredna-025-1999-02-23.KZNLPIP">
                        <orgName key="KZNLPIP">Komisija za nadzor lastninskega preoblikovanja in privatizacije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA NADZOR LASTNINSKEGA PREOBLIKOVANJA IN PRIVATIZACIJE</stage>
            <stage type="session">25. IZREDNA SEJA</stage>
            <stage type="date">(23. februar 1999)</stage>
            <stage type="chairman">Sejo je vodil Izidor Rejc, predsednik komisije.</stage>
            <stage type="time">Seja se je pričela ob 13.05 uri.</stage>


            <sp xml:id="SDT2-KZNLPIP-Izredna-025-1999-02-23.sp1">

               <speaker>PREDSEDNIK IZIDOR REJC:</speaker>

               <p>Pričenjam 25. izredno sejo komisije za nadzor lastninskega preoblikovanja in
               privatizacije. Lep pozdrav tudi vsem, ki ste se odzvali povabilu, dr. Edo
               Pirkmajerju, ki je ta hip prišel, predstavniku vlade, sekretarju, potem gospodu
               Dušanu Semoliču, ki predstavlja državni svet, potem gospodu Stanetu Valantu,
               predsedniku družbe za upravljanje in generalni sekretarki Rejčevi. Potem lep pozdrav
               tudi Ogrinčevi, predstavnici sekretariata za zakonodajo in pravne zadeve. Lep pozdrav
               tudi predstavnikom javne besede. Dnevni red ste prejeli. V okviru te izredne seje bi
               obravnavali potrditev osnutka zapisnika 25. redne seje, ki je računalniškem sistemu
               in boste lahko dali pripombe oziroma 2. točka je obravnavanje zahteve državnega sveta
               Republike Slovenije, da državni zbor ponovno opravi odločanje o zakonu o spremembah
               in dopolnitvah zakona o zaključku lastninjenja in privatizacije pravnih oseb v lasti
               Slovenske razvojne družbe ter razno.</p>
               <p>Prehajamo na <title>1. TOČKO DNEVNEGA REDA - POTRDITEV OSNUTKA ZAPISNIKA 25. REDNE
                  SEJE.</title> Ali ima kdo kakšno pripombo? Je v računalniški mreži.</p>
               <p>Kdo je za osnutek zapisnika? <stage>(9 članov.)</stage> Je kdo proti? <stage>(Nihče.)</stage></p>
               <p>Prehajamo na <title>2. TOČKO DNEVNEGA REDA - ZAHTEVA DRŽAVNEGA SVETA ZA PONOVNO
                  ODLOČANJE O ZAKONU O SPREMEMBAH IN DOPOLNITVAH ZAKONA O ZAKLJUČKU LASTNINJENJA
                  OZIROMA SPREMEMBE IN DOPOLNITVE TEGA ZAKONA.</title> Gradivo ste prejeli danes na
               klop, prvič zahtevo državnega sveta, da se ponovno odloča ali kakor temu rečemo veto
               državnega sveta, ki ga bo pojasnil tudi gospod državni svetnik, gospod Dušan Semolič.
               Dalje smo prejeli tudi informacijo vlade in seveda odziv na sklep državnega zbora, ki
               smo mi oblikovali, se pravi, da se do 20. tega meseca pripravi načrt pokrivanja
               certifikatskega primanjkljaja. To pravkar dobivate na mizo oziroma ste dobili in bi
               kar začeli s točko. Najprej bi pozval predlagatelja odložilnega veta, kot temu
               rečemo, gospoda Dušana Semoliča. Imaš besedo.</p>
            </sp>
            <sp xml:id="SDT2-KZNLPIP-Izredna-025-1999-02-23.sp2">

               <speaker>MAG. DUŠAN SEMOLIČ:</speaker>

               <p>Hvala. Spoštovani poslanci, spoštovane poslanke, gospe in gospodje! Jaz bom zelo v
               kratkem predstavil vsebino veta, zavedajoč se, da govorim v sredini, v komisiji, ki
               se izjemno dobro spozna na problematiko in poznam tudi sicer razpravo, ki je potekala
               med vami, zaradi tega naj mi bo oproščeno, da nekatere znane stvari bi pač povedal.
               Bom pa najprej spregovoril o nekih splošnih znanih dejstvih, ki jih seveda tudi vi
               poznate, ampak naj mi bo to oproščeno, ker nek uvod mora biti. Republika Slovenija je
               leta 1993 izdala za preko 650 milijard tolarjev lastniških certifikatov, od tega so
               jih pooblaščene investicijske družbe zbrale preko 320 milijard oziroma skoraj 58%
               vseh izdanih lastniških certifikatov. PID-i<stage type="mag"/><stage>(nadaljevanje)</stage> so lahko do današnjega dne zamenjali za delnice oziroma
               deleže podjetij le za približno 169 do 170 milijard oziroma 52% zbranih lastniških
               certifikatov. Torej jim manjka skoraj polovica potrebnih sredstev. Govorim o vsem
               znanih privatizacijski luknji. Tisto kar je za nas v državnem svetu pomembno, še
               zlasti poudariti ob tem problemu je naslednje.</p>
               <p>Vemo, da je približno 1 milijon 200 tisoč ljudi vložilo svoj certifikate v
               pooblaščene investicijske družbe. Ljudje so preprosto verjeli v sistem, ki ga je
               postavila država z ustrezno zakonodajo. Ljudje tudi niso imeli neke druge realne
               alternative, kajti splošno znano je, da v mnoga podjetja in sama podjetja so se vrata
               hitro zaprla in za večino ljudi je bila edina realna alternativa in tudi upanje, da
               bo sistem funkcioniral, vložiti in zaupati svoje certifikate v pooblaščene
               investicijske družbe. Država je večkrat sprejemala predpise, ustrezno zakonodajo, ki
               je zavedajoč se tega problema tudi postavljala roke za rešitev nastalega problema.
               Zadnji rok je kot vsi vemo potekel z 1.2.1999 leta, oziroma letošnjim letom, ko bi
               naj bila ta privatizacijska luknja zapolnjena, da bi dobili pidi na razpolago
               premoženje, ki bi ga lahko zamenjali za certifikate. Seveda je treba se zavedati, da
               je ta problem star skoraj 6 let, od leta 1992, ko je bil sprejet zakona o
               lastninjenju.</p>
               <p>Državni svet preprosto ugotavlja, da država ni izpolnila svojih zakonskih
               obveznosti, država je kršila zakon vsaj v tistem delu, ko je zakon postavila v neke
               roke in posledica tega stanja je, da so mnogi ljudje se čutili izigrane oziroma se
               čutijo izigrane, prikrajšane, oškodovane. Ker so preprosto verjeli sistemu, ki je bil
               postavljen. Oškodovani so zato, ker sistem ne funkcionira po krivdi države. Odpovedal
               je sistem. Na eni strani to oškodovanje čas, ki dela nesporno v škodo ljudem, ki so
               zaupali v to, na drugi strani pa relativno poceni nakupi in špekulativni nakupi
               posameznikov, ki na račun tega bogatijo in so preprosto prišli do velikega premoženja
               v nekaj letih.</p>
               <p>Državni svet je prepričan, da sprememba zakona, ki je predmet tudi tega predloga, ne
               rešuje tega problema. Sprememba zakona ne daje tistih garancij, zakonskih garancij,
               ki bi nas prepričal, da bo ta zakon rešil problem, ki je predmet današnje razprave.
               Na podlagi navedenega državni svet predlaga, zahtevo državnega zbora, da ponovno
               obravnava zakon o spremembah in dopolnitvah zakona o zaključku lastninjenja<stage type="mag"/><stage>(Nadaljevanje)</stage> in privatizacije pravnih oseb v
               lasti slovenske razvojne družbe ter ga spremeni tako, da ne bo več posegal v že
               pridobljene pravice delničarjev pidov in da bodo vanj vključena zagotovila, da bo
               država do izteka roka predala državno premoženje v zameno za lastniške certifikate.</p>
               <p>To je bistvo vsebinskega sporočila, ki je bilo sprejeto ob razpravi o tem zakonu in
               posredovanje tega predloga državnemu zboru, da ta zakon ponovno obravnava. Hvala
               lepa.</p>
            </sp>
            <sp xml:id="SDT2-KZNLPIP-Izredna-025-1999-02-23.sp3">

               <speaker>PREDSEDNIK IZIDOR REJC:</speaker>

               <p>Hvala lepa, gospod Dušan Semolič za poročanje. Predstavnik vlade, gospod dr.
               Pikmajer, bi povedali</p>
            </sp>
            <sp xml:id="SDT2-KZNLPIP-Izredna-025-1999-02-23.sp4">

               <speaker>DR. EDO PIRKMAJER:</speaker>

               <p>Hvala lepa za besedo. Jaz se ne bom spuščal v trditve o tem, kaj se je v preteklosti
               dogajalo. Mislim, da je to povsem nepotrebno in neproduktivno, tembolj ker je gospod
               Semolič se uprl na dejstva, ki jih tudi ni mogoče izpodbiti.</p>
               <p>Dejstvo je, da se stvari vlečejo od leta 1992, dejstvo je, da je bil rok večkrat
               podaljšan, dejstvo je, da danes država še ni zagotovila premoženja. Do sem je vse v
               redu, mislim, je z argumenti, ki jih je gospod Semolič povedal v imenu državnega
               sveta, ki so nesporni. Sporne so nekatere druge trditve, ki so v gradivu, ki ga je
               državni svet predložil, in o tem bom govoril. Predvsem je pa, po mojem mnenju, sporna
               razlaga posledic, če se zakon sprejme ali pa če se ne sprejme. In to se mi zdi, da je
               danes ključno vprašanje.</p>
               <p>Prvo vprašanje, ki se nanaša na gradivo, ki je predloženo, pravi, "pidom do danes še
               ni bila ponujena niti ena enota premoženja Republike Slovenije na podlagi ZZLPP". To
               preprosto ni res, ker je država ponudila to premoženje. Res je, da je lahko sporno
               vprašanje, če je bilo vrednoteno na ekonomsko ustrezen način, nesporno pa je, da je
               bilo ponujeno na osnovi zakona in tudi vrednoteno tako, kot je to zakon predpisal;
               gre namreč za znan primer slovenskih železarn. Torej to, da ni bilo nič ponujeno, ni
               res.</p>
               <p>Tudi ni res, da predstavniki države v tujini zatrjujejo, da je v Sloveniji
               privatizacija končana. Lahko postrežem z vrsto dokumentov, na katerih je povedano, da
               privatizacija ni končana. Res pa je, da je zaključeno lastninjenje ali, če hočete,
               povedano nekoliko drugače, privatizacija v področju trgovine in industrije - tega
               realnega sektorja. Nihče pa ni nikoli trdil, da je končana privatizacija bank, nihče
               ni nikoli trdil, gospod Semolič, da je končana privatizacija elektrogospodarstva,
               pošte, železnice in podobnih stvari. Torej, tega ni nihče trdil in ta trditev je
               povsem neustrezna. Res pa je, da iz te trditve ne državni svet ne državni svetnik,
               gospod Semolič, ne izvajajo nikakršnega nasledka.</p>
               <p>Prav gotovo je res, da ni mogoče prevzeti dejstva, da je potekel že vsak razumen
               rok. No, beseda "razumen" je seveda odvisna od tega, kako stvari razumemo. Gre za
               vprašanje privatizacije državnega premoženja. Tu pa, kot je ta komisija s tem že
               večkrat bila seznanjena, nastajajo<stage type="mag"/>
               <stage>(Nadaljevanje)</stage> določena vprašanje, ki jih zaenkrat ni bilo mogoče rešiti. Vprašanja,
               ki jih običajno odpira predstavnica sekretariata za zakonodajo, vprašanje
               zagotavljanja javnega interesa pri izvajanju nekaterih javnih funkcij, vprašanje
               razmejitve med javnim dobrom in med tistim, ki se lahko privatizira, vprašanjem
               skladnega delovanja posameznih področij, iz katerega naj bi se določene premoženje
               namenilo privatizaciji, to so vprašanja, ki so ostala odprta in o tem smo tudi v tem
               matičnem odboru za to vprašanje že večkrat govorili. Res je seveda tudi to, kar je
               gospod Semolič rekel, da so ljudje verjeli v sistem, vprašal bi se, kako, kdo je
               kriv, da se je to, da je to zaupanje v sistem bilo omajano, vsekakor je omajano
               zaupanje tistih, ki so pričakovali, da bodo za podarjene, pa prosto pridobljene
               certifikate, razdeljene certifikate, da bom bolj korekten, se opravičujem, ker ne gre
               za darilo, razdeljene certifikate dobili premoženje v obliki denarja, da ga bodo
               lahko vnovčili. Ti brez dvoma so razočarani. Tisti, ki so to razumeli tako, kot je
               bilo mišljeno, da omogočimo prebivalstvu, da pridobi del lastniških upravičenj na
               premoženju, tisti niso razočarani, dobili so polovico tistega, kar so pričakovali,
               druga polovica jim je ostala zagotovljena in če bodo svoje lastniške certifikate
               oziroma delnice v pooblaščenih investicijskih družbah prodali, potem se bodo seveda s
               tem odpovedali tudi koristi oziroma možnosti, da bi od tega premoženja kaj imeli.
               Sistem dela v škodo ljudem, to je zopet vprašanje presoje. Res pa je, da zakon takšen
               ali drugačen problema sam po sebi ne rešuje. Tu gre ne ugovarjati gospodu Semoliču,
               ne državnem svetu, dejstvo je, da s tem zakonom, s katerim se podaljšajo roki, se
               problem sam po sebi ne rešuje, omogoči pa se, da se problem reči, kako, bom povedal
               kasneje.</p>
               <p>Še en argument je bil danes povedan, da naj bi z zakonom ne posegali v pridobljene
               pravice. To načelo drži in ta zakon v ničemer ne posega v pridobljene pravice.
               Pooblaščene investicijske družbe so na osnovi zakona vložile tožbo zoper Republiko
               Slovenijo za pridobitev tega premoženja in tudi ta zakon, če bo začel veljati, jim te
               pravice ne odreka in jim tudi ne more. Če bi jim odrekel, da bi bila ta stvar
               verjetno tudi sporna iz ustavnega stališča glede retroaktivnosti posameznikov. Tega
               ne odreka. Določa samo nove roke, v katerem naj bi država zagotovila premoženje za
               lastniške certifikate. Če jih bodo pooblaščene investicijske družbe želele zamenjati
               za to premoženje, je seveda stvar njihove odločitve in njihove odgovornosti do
               delničarjev, nikakor pa ne stvar poseganja v pridobljene pravice. Torej to se meni
               zdi, da je zelo bistveno danes tudi povedati. O njihovi<stage type="mag"/><stage>(Nadaljevanje)</stage> zahtevi bo presojalo pravosodje in to bo ugotovilo,
               kaj je s temi stvarmi. Nikakor se ne zahteva ne umik tožbe in ne, da se država odpove
               ali pa razveljavi svoje obveznosti, ki jih je do PID-ov brez dvoma sprejela in ki
               tudi slede iz sprejetih zakonov, ki jih je ta državni zbor sprejel.</p>
               <p>Zakaj se pa kaže potreba, da ta zakon uveljavite? Zaradi tega, ker postavlja okvir
               za nov program, kako naj se primanjkljaj razreši. Alternativa temu je, da se pač novi
               roki ne postavijo in da se celotna stvar prepusti v odločanje izključno in samo po
               sodni poti, preko katere bo sodišče naložilo državi, da določeno premoženje ponudi
               oziroma preda pooblaščenim investicijskim družbam. To je situacija, če ta zakon ne bo
               sprejet. Če pa ta zakon bo sprejet, je s tem podprta možnost, da poleg tiste osnovne
               rešitve, ki jo žele doseči pooblaščene investicijske družbe po sodni poti, da se
               odpre tudi možnost, da se Pidom ponudi nadomestno premoženje.</p>
               <p>Rekli boste, in mislim, da boste upravičeno postavili vprašanje zakaj to ni bilo
               storjeno doslej. Povedal sem, da obstajajo vsebinski razlogi zaradi katerih tega
               premoženja v obliki delnic in deležev ni bilo mogoče zagotoviti, čeprav kakšna
               posebna informacija s tem v zvezi ni bila dana, bilo je večkrat povedano za kaj gre.</p>
               <p>Je pa vlada v zadnjih mesecih sprejela stališče, po katerem naj bi se kot nadomestno
               premoženje, dali tudi vrednostni papirji, ki bi imetnikom dali jasna zagotovila v
               obliki vrednostnega papirja, da bo konkretno državno premoženje predano imetnikom teh
               vrednostnih papirjev. Kako to namerava vlada napraviti sledi tudi iz informacije, ki
               je bila danes razdeljena in ki jo lahko podrobneje obrazložim, če se bo ta stvar
               pokazala za potrebno. Lahko vam edino zagotovim, da za sedaj stvari potekajo točno po
               predvidenem programu in bo vsaj kar se našega ministrstva tiče, vlada, to se pravi
               svet ministrov, da tako rečem oziroma ministri dobili v odločanje predlog
               predvidenega zakona prej, kot je v tej informaciji navedeno, verjetno že v prvih dneh
               meseca marca. Toliko. Hvala lepa.</p>
               <p>Ponovno predlagam, da državni zbor na priporočilo delovnega telesa odložilni veto
               zavrne, zakon potrdi in ga uveljavi, čeprav je seveda res, da se s tem samo odpirajo
               možnosti za reševanje problema. Problem sam po sebi se pa resnično, tako kot je bilo
               že povedano, ne reši. Hvala.</p>
            </sp>
            <sp xml:id="SDT2-KZNLPIP-Izredna-025-1999-02-23.sp5">

               <speaker>PREDSEDNIK IZIDOR REJC:</speaker>

               <p>Hvala lepa. Bi morda gospa Ogrinčeva? Ni potrebno. Potem razprava in gospod Miran
               Potrč ima besedo.</p>
            </sp>
            <sp xml:id="SDT2-KZNLPIP-Izredna-025-1999-02-23.sp6">

               <speaker>MIRAN POTRČ:</speaker>

               <p>Hvala lepa. Jaz bom krajši, ker sem doslej o tem problemu veliko govoril. Torej jaz
               ne bom glasoval za to, da se zakon podpre in bi predlagal, da tega tudi ne stori naš
               matični odbor in predlagam, da predlaga državnemu zboru, da ne glasuje za potrditev
               zakona ampak podpre veto. Vsebinski razlogi za to so bili v razpravah v državnem
               zboru povedani, pa tudi v argumentaciji, ki jih daje državni svet. Bi pa kljub temu
               želel nekaj drugega vprašati. Namreč, ali je sploh mogoče, da se zakon potrdi? Trdim,
               da ne. Zakaj? Ker v zakonu se predlaga, da se pravica pooblaščenim investicijskim
               družbam, da vložijo tožbe iz 1.februarja po 25 ali 24 dneh prenese na 1. julija. To
               piše v zakonu. In to ni mogoče narediti. Ta rok je potekel. Poleg tega smo
               informirani iz javnosti, tudi gospod Pirkmajer je povedal, tudi gospod Valant je tu
               pa lahko pove, če so informacije bile točne ali napačne, da so tožbe vložene. In mi
               ne moremo reči, s spremembami zakona imajo Pidi pravico tožbe vložiti po 1.7. To je
               pa vsebina tega zakona. Jaz mislim, da ga sprejet ne moremo. Če ga bomo sprejeli,
               sprejmemo nekaj, kar je nemogoče. To, kar govori pa gospod Pirkmajer, da <stage type="mag"/> <stage>(nadaljevanje)</stage> da bi naj smisel sprejema zakona
               bil, da se dajejo vladi novi roki in da se pripravljajo podlage za nov program. To bi
               bilo krasno, če bi bilo res in mene nič ne moti, če bi kaj takega storili. Samo ta
               državni zbor na predlog vlade ni bil pripravljen sprejeti, ker smo mi takšne predloge
               dajali. Potem bi v tem primeru pač morali vpisati, da se tisti sporen 57. člen
               spremeni, tako da bi bilo napisano tako, "ne, če do 31.7. pooblaščeni investicijskim
               družbam ni ponujeno premoženje, ki zadošča za izpolnitev obveznosti, pridobijo
               pooblaščene investicijske družbe pravice iz 5. člena." Se pravi tožbo vložiti,
               "pridobijo". So že pridobile in so tudi že realizirale. Potem bi moral ta člen
               napisati: "Vladi se nalaga, da v nadaljnjem roku do 31.7.1999 predloži državnemu
               zboru program reševanja privatizacijske vrzeli." To bi bilo pa možno narediti. Samo
               to vemo, da v četrti obravnavi, skratka po sucenzivnem vetu več preprosto ne moremo.</p>
               <p>Zato bi prosil, da tudi sekretariat pove ali so te ugotovitve točne ali ne. Kaj
               sprejem takega zakona 24., 25. februarja pomeni na novo dati pravico vlade? Kaj naj
               sedaj? Te so vložili, po 1.7. še enkrat vlado tožiti za isto premoženje. Tega
               preprosto ne razumem.</p>
               <p>V nadaljnjem bi pa predlagal, da se dogovorimo, da ne danes, da pa čimprej imamo
               razgovor na seji matičnega delovnega telesa o gradivu, ki smo ga danes dobili, ki smo
               ga prelistali, ki je vredno absolutno resne pozornosti teh ... in tu ni mogoče reči,
               da mi pripravljenosti ali pa poskusa vlade, da pristopi k reševanju teh vprašanj,
               vendar da to v miru naredimo, da ne govorimo danes tako mimogrede, ker ni koristno.
               Čeprav je tako, da preden sem dobil ta program vlade, sem bil tako hudoben ali pa
               natančen, da sem šel pregledovati tudi program vlade, ki smo ga dobili pred nekaj
               dnevi in nosi datum 11. april. V programu vlade, niti v MEOR-ju, niti v financah,
               niti v ministrstvu za gospodarstvo ni niti sledu o tem, da bi se takšne konkretne
               aktivnosti v tej smeri delale. Edino MEOR ima v prvem kvartalu napisano, da bo
               usklajeval prizadevanja drugih ministrstev, da bi se zapolnila certifikatska vrzel.
               In o tistem, kar druga ministrstva imajo v svojem programu, je razvidno, da bo
               usklajeval nič. Ker druga ministrstva ničesar v svojem programu nimajo, kar pač kaže
               na to koliko je program vreden, da ga vlada piše po kakšni enerkciji, ali pa da se
               resno tudi k temu, kar je predloženo kot gradivo ne misli v drugih ministrstvih.
               Nisem rekel za MEOR.</p>
               <p>Prosim za to pojasnilo in da se iz tega ugotovi, da je potrditev tega zakona
               nesmiselna. Potem pa gre za dogovor, gospod predsednik, da bi čimprej obravnavali to
               informacijo, ki nam jo je vlada dala in videli kako naprej pri reševanju
               certifikatske vrzeli. Hvala lepa.</p>
            </sp>
            <sp xml:id="SDT2-KZNLPIP-Izredna-025-1999-02-23.sp7">

               <speaker>PREDSEDNIK IZIDOR REJC:</speaker>

               <p>Hvala lepa. Gospa Ogrinc.</p>
            </sp>
            <sp xml:id="SDT2-KZNLPIP-Izredna-025-1999-02-23.sp8">

               <speaker>HELENA OGRINC:</speaker>

               <p>Hvala lepa. Moram pritrditi iznesenemu stališču poslanca gospoda Potrča, namreč da
               je v tem trenutku težko govoriti še o podaljšanju nekega <stage type="mag"/><stage>(nadaljevanje)</stage> roka, ki je potekel z 31.1. Torej, moram se vrniti na
               situacijo, ko je to delovno telo prvič obravnavalo predlog zakona. To je konec
               januarja in tisti situaciji sekretariat ni opozarjal na ta problem v pričakovanju, da
               se bodo določeni problemi razrešili v teku obravnave predloga zakona in tudi
               eventuelno tako, kot je bilo in povsem utemeljeno pričakovati, da tudi z dograditvijo
               predlaganega prvotnega besedila, da se bodo ta vprašanja razrešila in se predlog
               zakona ne bo omejil zgolj na neko podaljševanje roka, katerega pa seveda s pravno
               formalnega vidika in vidika pravne korektnosti moramo opredeliti kot nov dodatni rok.
               Ne pa podaljšanje roka, ker vemo, kot sem rekla. Rok je potekel z dnem zadnjega
               januarja.</p>
               <p>Celotno dogajanje ob sprejemanju zakona je vsem poznano. Kot pravim, pričakovalo se
               je, da se bo predlog zakona dopolnjeval, da pa se ne bo dopolnil bo znano šele tako
               rekoč tik ob glasovanju o predlogu, ob ponudenem predlogu vlade. Zgolj pravnega
               vidika moram pritrditi, kot sem rekla predlogu gospoda Potrča oziroma stališču. Da pa
               je sedaj besedilo tako kot je zapisano in če ga sedaj v današnjem trenutku
               ocenjujemo, to ni več pravno korektno, ker govori o tem. Lahko bi rekli, da se da
               tudi 31.7. šteje kot nov dodatni rok. Vendar se nadaljnje besedilo, ki govori o tem
               oziroma praktično povzema dosedanje besedilo, da pidi pridobijo pravico to pa ni več
               pravno korektno. Ker pravice so imeli, torej so jo pridobili že 1. februarjem in
               zgolj iz tega vidika stališču ne moremo ugovarjati oziroma je treba pritrditi pravni
               korektnosti mnenja gospoda Potrča. Hvala lepa.</p>
            </sp>
            <sp xml:id="SDT2-KZNLPIP-Izredna-025-1999-02-23.sp9">

               <speaker>PREDSEDNIK IZIDOR REJC:</speaker>

               <p>Hvala. Želi še kdo? Gospod državni sekretar dr. Pirkmajer.</p>
            </sp>
            <sp xml:id="SDT2-KZNLPIP-Izredna-025-1999-02-23.sp10">

               <speaker>DR. EDO PIRKMAJER:</speaker>

               <p>Ki ga je podal gospod Potrč. Da bi<stage type="mag"/><stage>(Nadaljevanje)</stage> to informacijo posebej pregledali, in mislim, da je tudi za
               vlado in za vse nas, ki se na strani vlade trudimo, da se te stvari kar se da dobro
               uredijo, dobrodošel. Sem za to, gospod predsednik, da to sejo, ki bo to obravnavala
               oziroma da daste to točko kar se da kmalu na eno izmed prihodnjih sej tega delovnega
               telesa.</p>
               <p>Kar pa zadeva to osnovno dilemo, ki jo je gospod Potrč izpostavil in ki ji je tudi
               pritrdila oziroma njegovim pogledom pritrdila tudi predstavnica sekretariata, ta je
               bila seveda tudi vladi znana. Vendar moram reči, da jaz še vedno nimam v rokah
               nikakršnega dokaza, da je bila ta tožba vložena, kljub temu, da sem to prosil in mi
               združenje družb za upravljanja tega še do danes ni dostavilo, čeprav so lovili,
               menda, 5. februarja. Jaz seveda, jasno, verjamem, da so poslali, ampak je vprašanje -
               lahko je tudi v tožbi kakšna napaka ali karkoli, tako da bi se dalo temu oporekati -
               tega ne vem.</p>
               <p>Zakon, če bi bil sprejet tako, kot je predlagan, se pravi, da se rok postavi na
               novo, bi pomenil, da z dnem uveljavitve tega zakona ta pravica vložiti miruje in se
               ponovno vzpostavi na rok, ki je postavljen z 31.7. Povedal sem pa že, da v že
               pridobljene pravice pa ta zakon ne posega, niti ni ideja vlade, da bi kakorkoli
               posegala v to stvar. Če bo ta stvar tekla pred sodiščem, bo tekla naprej. In če je
               tožba vložena, korektno vložena, potem bo sodišče pač odločilo o tej tožbi. Jaz sem
               prepričan, da bo tako cela stvar šla. Je pa s tem odprta možnost oziroma bi s tem
               zakonom bila odprta možnost, da morda tisti pidi, ki tega niso storili, ali ne vem,
               kdorkoli drug lahko to še zahteva od 1.8. dalje, in samo o tem ta zakon govori, nič
               drugega. Ne glede na to, da moram reči, da je pa seveda historično točno, da je vlada
               predlagala ta zakon že precej pred 1.2., pa žal ni bil sprejet na dnevni red na prvi
               predlog, takrat bi bilo še dovolj časa; sedaj se ne bom spuščal v razloge, ki so
               vodili nekatere poslance v tem, da so bili proti temu; zanimivo je, da so trdili, da
               je to zaradi tega, da jih ne bi pidi izsiljevali, da ne bi mogli dobiti svojih
               pravic, čeprav vlada tem pravicam nikoli ni nasprotovala, so se pa nekateri oglasili,
               da so proti temu, da ne bi pidi imeli preveč dobrih pogajalskih pozicij, če se jim ta
               rok ponovno podaljša. No, kakorkoli že, stvar je bila sprejeta dejansko prepozno in
               je bilo že takrat, ko je prišlo na dnevni red, jasno, in takrat bi lahko tudi že na
               odboru, na tej delovni komisiji oziroma delovnem telesu je bilo popolnoma jasno, da
               zakon ne bo mogel biti uveljavljen pred 1.2., ker pač obstaja rok osmih dni, v
               katerih se daje možnost državnemu svetu za veto, ne glede, ali državni svet potem to
               možnost izkoristi ali ne, ker je tak pač parlamentarni postopek. No, in v tem
               primeru, kot vidimo, jo je državni svet izkoristil.</p>
               <p>Torej, jaz ponovno predlagam, da priporočite sprejem zakona, jasno, ob popolnoma
               jasnem zavedanju, kaj to pomeni, in da ima ta stvar pač omejeno veljavo. Boste pa s
               tem, če boste zakon potrdili, v bistvu naložili, po vsebini, ne po formalni dikciji
               zakona - s tem se z gospodom Potrčem strinjam - naložili, da vlada nekaj na tem
               področju naredi. Če tega ni, potem pomeni, da se vlada lahko vsede v svoj naslonjač
               in čaka, kaj bodo sodišča odločila.</p>
            </sp>
            <sp xml:id="SDT2-KZNLPIP-Izredna-025-1999-02-23.sp11">

               <speaker>PREDSEDNIK IZIDOR REJC:</speaker>

               <p>Gospod Potrč.</p>
            </sp>
            <sp xml:id="SDT2-KZNLPIP-Izredna-025-1999-02-23.sp12">

               <speaker>MIRAN POTRČ:</speaker>

               <p>Samo toliko. V formalnem smislu je za oceno tega zakona popolnoma nebistveno, ali so
               tožbe vložene ali ne. Ta zakon je v vsakem primeru po vsebini, formalno gledano,
               nesprejemljiv za sprejem, v vsakem primeru. S tem, da jaz z gospodom Pirkmajerjem
               soglašam; ne vem, ali so ali niso korektno ali nekorektno, konece koncev je sam
               rekel, da so.</p>
               <p>Drugo pa je nekaj. Mi smo roke in naloge vladi že dali, tudi s sklepi državnega
               zbora. In računam, da vlada te sklepe resno jemlje. Konec koncev, ta prvi rok 19.,
               20. je držala in je prišla z nekim programom. Tako, da v tem smislu res zakon nič ne
               pomeni. Meni je pa razumljivo, <stage type="mag"/> <stage>(Nadaljevanje)</stage>
               da formalna reč za mnoge ne bo pomembna in da si bodo našli izgovore, pa bodo rekli
               ne, saj gospod Pirkmajer ima prav, za tiste, ki so vložili, velja, za one, ki niso
               vložili, ne velja, samo gospodje, to ni pravno rezumirane, lahko je pa potolaženje
               lastne vesti, da boste za takšen zakon ponovno glasovali, sam to bo pa res
               "skropocalo", ki ga bo državni zbor sprejel.</p>
            </sp>
            <sp xml:id="SDT2-KZNLPIP-Izredna-025-1999-02-23.sp13">

               <speaker>PREDSEDNIK IZIDOR REJC:</speaker>

               <p>Gospod Bajc, prosim.</p>
            </sp>
            <sp xml:id="SDT2-KZNLPIP-Izredna-025-1999-02-23.sp14">

               <speaker>JOSIP BAJC:</speaker>

               <p>Hvala lepa. Ne vem, v dilemi sem, ali je potem "skropocalo" ali ni. Imel bi pa
               vprašanje sekretariatu. Glede na to, jaz se strinjam s tem, da sprejemamo neki zakon,
               ki bi eventualno lahko pomenil neko retroaktivno veljavnost, vendar moral bi pa
               podpreti tudi razmišljanje gospoda Pirkmajerja, ki pravi in sprašujem konkretno. Ali
               tožbe, ki so jih mogoče posamezni PID-i že vložili in so pravno korektne, se pravi,
               da ne bo govora zoper te tožbe, stojijo. V koliko stojijo, se pravi te tožbe se
               rešujejo po pravosodni poti in mislim, da vsi tisti PID-i, ki bodo vložili tožbe do
               pričetka veljavnosti tega zakona, so neposredno vložili tožbe. Jaz razumem ta zakon
               in dajte me popraviti, v kolikor ga ne, prav, da odlagamo pa rok, ki je sicer potekel
               31.1. za tiste PID-e, ki niso vložili tožb, da imajo pravico vložiti od pričetka
               veljavnosti tega zakona, pa do 31.7. letošnjega leta, potem pa, v kolikor država ne
               bo izpolnila, kar v navednicah mogoče sam tudi dvomim, da bo, ker je napisala tukaj
               glede na vse probleme v teh letih, ki so v zvezi s polnjenjem te certifikatske
               luknje, bodo pa še ostali lahko vložili tožbe. Mislim pa, da v kolikor bomo dali ta
               rok ali pa upam, ne toliko mislim, da bo prej moč najti rešitev oziroma prišlo do
               rešitve, v kolikor bo in državni zbor pa bom rekel tudi ta odbor, ki bo ponovno
               obravnaval ta predlog vlade oziroma to informacijo vlade, kako načrtuje, da bo
               zapolnila to certifikatsko luknjo, uresničen, če bomo po nekem normalnem postopku.
               Upam si trditi, glede na zaostanke, 500 ali 700.000 na pravosodju, da tudi kakšna
               prednostna obravnava verjetno tožb posameznih PID-ov zoper državo ne bo dobila kakšne
               prednostne obravnave in verjetno v letu, dveh, mogoče grdo govorim, ampak v letu,
               dveh, verjetno na vrsto kljub hotenju, tako tistih, ki so vložili certifikate, kot
               tistih, ki upravljajo z njimi, ne bo prišlo in zato osebno bom podprl predlog zakona,
               da ostane in zavrnil veto.</p>
            </sp>
            <sp xml:id="SDT2-KZNLPIP-Izredna-025-1999-02-23.sp15">

               <speaker>PREDSEDNIK IZIDOR REJC:</speaker>

               <p>Še kdo kaj?</p>
            </sp>
            <sp xml:id="SDT2-KZNLPIP-Izredna-025-1999-02-23.sp16">

               <speaker>GOSPOD_______:</speaker>

               <p>Torej, kar zadeva samo tožbo, ste prisotni člani te komisije bili obveščeni o tej
               tožbi z naše strani že na seji te komisije, na zadnji seji. Tožbo so vložili vsi
               oziroma vse pooblaščene investicijske družbe, ki imajo v svojih sredstvih še
               neizkoriščene lastninske certifikate, to pomeni 41 pooblaščenih investicijskih družb
               je skladno z vsemi zakoni, predvsem pa bi rekel skladno s 57. členom zakona o
               zaključku lastninjenja in privatizacije pravnih oseb v lasti slovenske razvojne
               družbe ter petim členom zakona o zagotavljanju sredstev PID iz oktobra leta 1996
               vložilo tožbo, ker si preprosto ni moglo dovoliti, da bi opustilo to dejanje, kajti
               opustitev dejanja bi za njih pomenilo negospodarno, nevestno ravnanje z zaupanimi
               sredstvi. Sodišča, zakaj sodišče ni predložilo tožbe pravobranilstvu, je pač nekaj,
               kar so interni postopki med sodiščem in pravobranilstvom in pravobranilstvo bi potem
               moralo dati ustreznim ministrstvom, se pravi ministrstvo za ekonomske odnose in
               razvoj, verjetno ministrstvo za finance in še komu. Torej to je neki postopek, na
               katerega mi nimamo vpliva, lahko pa povem, da smo mi zahtevali glede na pomembnost te
               tožbe, prednostno obravnavo pri predsedniku sodišča, ali jo bo predsednik odobril ali
               ne, to ta trenutek še ne vemo, je v njegovi kompetenci. Bi pa rad<stage type="mag"/><stage>(nadaljevanje)</stage> še dve besedi rekel ob tem.</p>
               <p>Kot prvo, na zadnji seji te komisije ob vsej razpravi in ob vseh pomislekih na nek
               način in naklonjenosti, da se problem razreši, ni bilo takrat ob obravnavi besedilo
               predloga sprememb zakona kot je bil kasneje sprejet na državnem zboru. Veste, da je
               bil takrat temeljno vprašanje, temelj dodatnih zagotovil, da bo vlada dejansko
               pričela probleme razreševati. Bil je predlagan predlog s strani združenja družb za
               opravljanje, ki je bil ocenjen, da ni sprejemljiv, čeprav danes na podlagi tega
               besedila, ki nam je bilo predloženo, vidimo, da vlada oziroma ministrstvo za
               ekonomske odnose in razvoj v principu pripravlja nekaj podobnega in mi ta predlog
               zelo pozdravljamo, kar pomeni napredek v procesu razreševanja tega velikega problema,
               ki ima mnoge posledice. O tem sem tu že govoril in ne bi jemal več časa.</p>
               <p>Rekel bi pa dodatno ob tej obrazložitvi gospoda Potrča in pritrditvi sekretariata,
               oziroma gospe Ocvirkove, da dopolnilo o katerem smo bili seznanjeni šele naknadno, to
               je tisti dostavek na koncu prepisanega besedila 57. člena iz zakona pa v bistvu
               pomeni zmanjševanje pravne varnosti, dosedanje pravne varnosti delničarjev pid. To
               najbolj preprosto utemeljim s tem, da preberem obrazložitev k 57. členu, kot je bila
               predložena državnemu zboru. Kjer pravi, to gre za dopolnitev do višine neponujenega
               premoženja. V obrazložitvi piše.</p>
               <p>Omenjana dopolnitev jasneje določa, da Republika Slovenija v primeru ponujenega
               vendar ne odkupljenega premoženja s strani pooblaščenih investicijskih družb, za to
               vrednost ni dolžna zagotoviti dodatnega premoženja. Z drugimi besedami povedano. V
               kolikor se ponovno ponudi slovenske železarne ali katerokoli drugo premoženje po
               cenah, ki so večkratnik knjigovodske vrednosti ali neke druge vrednosti in jo
               pooblaščene investicijske družbe zavrnejo, v tem primeru država ni več določba
               zagotoviti zamenjave lastninskih certifikatov. To pomeni, pomembno zmanjšanje pravne
               varnosti in to je nek dostavek, ki je nam v okviru združenja družb zelo sporno. Rekel
               bi samo še v pojasnilo.</p>
               <p>Namreč gospod Pirkmajer, ker mi je po eni strani neprijetno, to opozarjati je dejal
               oziroma pravi, da je država v enem delu pričela izpolnjevati svoje obveznosti iz
               odloka o zagotovitvi premoženja pooblaščenim investicijskim družbam, ki ga je
               opredelila s posebnim sklepom odlokom, to je bilo v avgustu preteklega leta. Bi pa
               rekel, da premoženje slovenskih železarn, ki je bila ponujeno ne izhaja iz zakona o
               zaključku lastninskega preoblikovanja in privatizacij pravnih oseb, ampak izhaja iz
               posebnega zakona o privatizaciji slovenskih železarn, kar je lahko dokazati, da zakon
               o privatizaciji slovenskih železarn je bil objavljen v Uradnem listu številka 13/98.
               Potem, ko je bil zakon o zaključku lastninjenja in privatizacij pravnih oseb, ki je
               pa opredeljeval to dodatno premoženje objavljen v Uradnem listu številka 30/98. Torej
               gre za dve različni stvari.</p>
               <p>Res pa je, da odlok, ki je operacionalizacija zakona o zaključku lastninjenja
               opredeljuje dodatnih 10% slovenskih železarn in da je vlada s svojim sklepom nekje
               okoli 15. decembra sprejela sklep, da se teh 10% dodatnih preda oziroma ponudi pidom.
               Vendar to kasneje ni bilo storjeno. Gospod predsednik, jaz se opravičujem, morda sem
               kakšno besedo več povedal, kot bi bilo potrebno. Ampak mislim, da je prav, da so
               poslanci obveščeni. Hvala lepa.</p>
            </sp>
            <sp xml:id="SDT2-KZNLPIP-Izredna-025-1999-02-23.sp17">

               <speaker>PREDSEDNIK IZIDOR REJC:</speaker>

               <p>Hvala lepa. Kratko prosim, ker smo pri 14.00 uri.</p>
            </sp>
            <sp xml:id="SDT2-KZNLPIP-Izredna-025-1999-02-23.sp18">

               <speaker>DR. EDO PIRKMAJER:</speaker>

               <p>Ste na tesnem bom zelo kratek in bo samo na prvi del. O višini, ki ne ponujenega. Na
               našem ministrstvu smo bili celo proti temu, da se ta stvar napiše kot amandma. Vendar
               je na to na vladi prevladalo mnenje, da je to treba napisati. Razlog, zakaj smo bili
               proti je samo v tem, ker je ta stvar že inplicitno vsebovana. Zakon o zagotavljanj
               sredstev pidom govorim, da je vlada dolžna zagotoviti. Kaj to pomeni zagotoviti? Ne
               prisiliti pide, da kupijo, ampak jim ponuditi. V zakonu o zaključku lastninjenja piše
               beseda "ponoviti". Jasno, če vlada ponudi je s tem svoje obveznosti napravila,
               zagotovila. Obveznost je pač do tistega, kar ni bilo ponujeno, kar ni bilo doseženo.
               Samo to piše v zakonu. Ni zakona in tudi v naš sistem tega ne predvideva, vsaj ne kar
               se tega tiče, da bi bilo treba katerokoli premoženje pidom vsiliti. Tega ni rečeno.
               Zagotoviti ga je treba na ta način, da se ponudi o cenah, o vrednosti, pa govorijo
               drugi zakoni.</p>
               <p>Mimogrede in to sledi tudi iz informacije. Predvidevamo tudi spremembo tega načina
               vrednotenja, način, ki bo brez dvoma realneje ustrezal vrednosti ponujenega
               premoženja. Vendar na tem, da se zagotovi samo to, da se ponudi pidom na neki dražbi,
               mimo tega pa seveda vlada ne bo šla. Hvala.</p>
            </sp>
            <sp xml:id="SDT2-KZNLPIP-Izredna-025-1999-02-23.sp19">

               <speaker>PREDSEDNIK IZIDOR REJC:</speaker>

               <p>Hvala lepa. Če dovolite bi oblikoval dva sklepa.</p>
               <p>Prvi sklep. Predlagam, da komisija za nadzor lastninskega preoblikovanja in
               privatizacije predlaga državnemu zboru, da pri ponovnem odločanju o spremembi zakona,
               ki je predmet te današnje razprave, zakon sprejme.</p>
               <p>Drugi sklep. Če je sprejet je sprejet, če ni sprejet potem bomo tako poročili tudi,
               da ne sprejmemo.</p>
               <p>Drugi je tisti, ki ga je predlagal gospod Potrč, da bi na prvi seji komisije
               obravnavali odgovor in informacijo oziroma gradivo, ki ga je dala vlada na osnovi
               sklepa državnega zbora, dne tega in tega. Tu se nanaša na datum 20. februar.</p>
               <p>Prvi sklep je, da komisija predlaga državnemu zboru, da pri ponovnem odločanju zakon
               sprejme.</p>
               <p>Kdo je za? <stage>(8 članov.)</stage> Je kdo proti? <stage>(2 člana.)</stage></p>
               <p>Ugotavljam, da je sklep sprejet.</p>
               <p>Drugi sklep. Glede na gradivo, ki smo ga sprejeli. Komisija na prvi seji obravnava
               in posveti nekaj informacij in če bi še kaj dodatno prišlo.</p>
               <p>Kdo je za? <stage>(Soglasno.)</stage></p>
               <p>Hvala lepa.</p>
               <p>Ali je še kaj pod razno? Izvolite gospa Ogrinčeva.</p>
            </sp>
            <sp xml:id="SDT2-KZNLPIP-Izredna-025-1999-02-23.sp20">

               <speaker>HELENA OGRIN:</speaker>

               <p>Hvala lepa. Glede na potek današnje razprave, moram opozoriti na sledeče. Mislim, da
               je bila komisija danes seznanjena z nekim pomembnim dejstvom in to je, da so vsi pidi
               vložili tožbo. Se pravi, da so izkoristili svojo pravico iz zakona o zaključku
               lastninjenja in ob tem dejstvu po moji osebni oceni je bistvenega pomena pri
               odločanju o tem, ali naj se zakon v predlagani vsebini sprejme. Namreč, besedilo
               zakona se glasi,<stage type="mag"/> <stage>(nadaljevanje)</stage> da družbe
               pridobijo pravico. Družbe so ob tej informaciji nedvoumno pravico dobile in jo tudi
               že izkoristile. Menim, da je to ključnega pomena pri opredeljevanju do predlaganega
               zakona. To menim, da sem dolžna opozoriti. Hvala lepa.</p>
            </sp>
            <sp xml:id="SDT2-KZNLPIP-Izredna-025-1999-02-23.sp21">

               <speaker>PREDSEDNIK IZIDOR REJC:</speaker>

               <p>Hvala lepa. Izvolite.</p>
            </sp>
            <sp xml:id="SDT2-KZNLPIP-Izredna-025-1999-02-23.sp22">

               <speaker>GOSPOD ___________:</speaker>

               <p>...<stage>(Ni vključen.)</stage>... Ni nikakršnega dokaza, razen trditve. S tem se strinjam. Sam
               zelo verjamem, ampak nikakršnega dokaza, da je ta stvar vložena. Mislim pa, da meni
               kljub temu, čeprav je gospod Potrč še bolj na drugačni liniji bolj jasno vprašanje
               ali so to pravico pridobili ali je niso pridobili. Ali so sedaj vložili ali ne, je
               drugo vprašanje. To je čisto vprašanje, ali je ta stvar bila res pravočasno vložena
               in ali je vložena tako, kot se taka tožba vloži. O tem pa je nemogoče, da bi kdorkoli
               sprejel kakršenkoli sklep, dokler tega ne vidimo.</p>
            </sp>
            <sp xml:id="SDT2-KZNLPIP-Izredna-025-1999-02-23.sp23">

               <speaker>PREDSEDNIK IZIDOR REJC:</speaker>

               <p>Če dovolite, bi zaključil sejo. Ko bodo pa sodni mlini kaj povedali, bomo pa tudi
               sporočili. Hvala.</p>
               <stage>(Seja je bila končana 23. februarja 1999 ob 13.55 uri.)</stage>
            </sp>
         </div>
      </body>
   </text>
</TEI>

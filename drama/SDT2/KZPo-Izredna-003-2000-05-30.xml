<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT2-KZPo-Izredna-003-2000-05-30">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za poslovnik</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">6D53D68B04C76414C12568EB0030F343</idno>
               <idno type="custom" subtype="day">BE10A7040B4A8A0AC12568EF0042A2CF</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=BE10A7040B4A8A0AC12568EF0042A2CF</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-KZPo-Izredna-003-2000-05-30.KZPo" n="003">
               <name>Izredna</name>
               <date when="2000-05-30"/>
            </setting>
         </settingDesc>
         <particDesc>
            <listOrg>
               <org xml:id="SDT2-KZPo-Izredna-003-2000-05-30.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-KZPo-Izredna-003-2000-05-30.KZPo">
                        <orgName key="KZPo">Komisija za poslovnik</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA POSLOVNIK</stage>
            <stage type="session">3. izredna seja</stage>
            <stage type="date">(30. maj 2000)</stage>
            <stage type="chairman">Sejo je vodil dr. Ciril Ribičič, predsednik komisije.</stage>
            <stage type="time">Seja se je pričela ob 12.07 uri.</stage>


            <sp xml:id="SDT2-KZPo-Izredna-003-2000-05-30.sp1">

               <speaker>PREDSEDNIK DR. CIRIL RIBIČIČ:</speaker>

               <p>Predlagam za začnemo. Komisija je sklepčna. To je 3. izredna seja komisije. Mi jo
               bolj redko sklicujemo. Tokrat je bilo to najbrž smiselno na pobudo tudi kolegija
               predsednika državnega zbora. Določil sem dnevni red, to je ena točka - obravnava
               predloga sprememb poslovnika državnega zbora - skrajšanipostopek, ki se nanaša na
               način glasovanja o imenovanju ministrov.</p>
               <p>Sprašujem če so kakšne pripombe. Poprej bi še povedal, da sta tukaj med nami dva
               prisotna na podlagi pooblastila: kolega Peče nadomešča Zmaga Jelinčiča in kolega
               Pukšič gospoda Petana.</p>
               <p>Niso kakšni predlogi za razširitev ali za umik? <stage>(Niso.)</stage> Ugotavljam, da je dnevni red
               določen.</p>
               <p>Prehajamo na <title>1. TOČKO DNEVNEGA REDA</title> in prosim da bi v imenu predlagatelja
               kolega Miran Potrč obrazložil predlog sprememb poslovnika.</p>
            </sp>
            <sp xml:id="SDT2-KZPo-Izredna-003-2000-05-30.sp2">

               <speaker>MIRAN POTRČ:</speaker>

               <p>Hvala lepa. Spoštovani gospod predsednik, spoštovane kolegice in kolegi.
               Predlagatelji sprememb poslovnika izhajamo iz dejstva, da način glasovanja o
               imenovanju ministrov določata 265. in 266. člen poslovnika in sicer da je glasovanje
               v prvem, drugem in tretjem krogu, da rečem poenostavljeno, tajno, to torej ni
               materija ustave in zato jo je mogoče urejati samostojno v poslovniku. Mi smo bili
               mnenja, da kaže, glede na vse, kar se je v zadnjem času dogajalo v državnem zboru
               oceniti ali naj bi predlagane spremembe s predlagano ureditev spremenili in sicer
               najkrajše rečeno so razlogi za to naslednji. Mislimo, da bi se s tem bolj približali
               kot pa oddaljili od podobnih ureditev imenovanja vlade v drugih demokratičnih
               ureditvah, parlamentarnih, ker v glavnem imenovanja vlade v parlamentu ni, sploh pa
               ne s tajnim glasovanjem. Menimo, da bi se s tem približali, posebej poudarjam, željam
               volilk in volilcev, ki smo jih vsi slišali v zadnjem času. In ker bi pa želeli, da se
               točno ve, katere poslanke in poslanci, katere politične stranke in politične opcije
               so izvolile vlado. <stage type="mag"/><stage>(Nadaljevanje)</stage> Menimo, da
               je tudi način reševanja teh vprašanj, kakor je doslej tekel v državnem zboru, prek
               kaže v korist, da se odločanje spremeni, kot pa da bi še naprej imeli tajno
               glasovanje.</p>
               <p>To so bili razlogi. Rešitve so takšne, da iz 265. in 266. člena poslovnika izpuščamo
               dele, ki govorijo v 265. izrazito o tem, da se glasuje tajno, in v drugem odstavku
               266. člena stavek, ki govori o tem, da se glasuje v primeru tretjega kroga tako, da
               se obkroži ime pred listo, čim je lista, je jasno, pa obkroži, da je to tajno
               glasovanje - da bi se oboje črtalo in bi bilo potem po našem mnenju nesporno jasno,
               da je glasovanje v enem in drugem primeru javno, in se pač za to javno glasovanje
               uporabljajo siceršnje določbe poslovnika, ki govorijo o javnem glasovanje, to je pa
               predvsem 89. člen, ki pravi, da se javno glasovanje opravi z uporabo glasovalne
               naprave, z dvigovanjem rok ali s poimenskim izrekanjem, kakor se pač odloči državni
               zbor.</p>
               <p>Mi smo predlagali, da se obravnava predlog spremembe po skrajšanem postopku, ker
               menimo, da gre za manjše spremembe in je to mogoče opraviti. In predlagali smo, da bi
               to odločitev po možnosti, če bo soglasje državni zbor sprejel, preden bo vložen nov
               predlog za imenovanje ministrov.</p>
               <p>Zato tudi predlagamo, če je mogoče, da bi poslovniška komisija na današnji seji,
               poleg mnenja, ki ga bo oblikovala k skrajšanemu postopku in k vsebini, predlagala
               državnemu zboru tudi, da poprosi Uradni list, da se eventuelna sprejeta sprememba
               poslovnika čim prej objavi. Hvala lepa.</p>
            </sp>
            <sp xml:id="SDT2-KZPo-Izredna-003-2000-05-30.sp3">

               <speaker>PREDSEDNIK DR. CIRIL RIBIČIČ:</speaker>

               <p>Hvala lepa. Prva stvar, o kateri bi razpravljali in odločali, je to o skrajšanem
               postopku.</p>
               <p>Odločanje bi bilo o sklepu: Komisija za poslovnik soglaša s skrajšanim postopkom. V
               tem primeru potem, kot veste, državni zbor o tem posebej sklepa. Navada v tej naši
               komisiji, utrjena praksa je v tem, da odločamo na komisiji s takšno večino, kakršna
               je predvidena za odločanje o posamezni zadevi na državnem zboru. Ker doslej nismo
               imeli še tega odločanja o skrajšanem postopku, ker veste, da je naša komisija bolj
               redko matično delovno telo, zaradi tega sem vas hotel na to posebej opozoriti.</p>
               <p>Moj predlog je, da torej odločamo na tak način, kot bo državni zbor odločal o
               skrajšanem postopku, se pravi, da je v komisiji podpora skrajšanemu postopku
               sprejeta, če mu ne nasprotuje tretjina navzočih poslancev, članov komisije - in sem
               hotel to prej povedati, preden odprem razpravo o predlogu za skrajšani postopek in o
               sklepu, ki se glasi: Komisija za poslovnik soglaša s skrajšanim postopkom.</p>
               <p>Kdo želi besedo? Želi kdo besedo? Gospod Pukšič, prosim.<stage type="mag"/>
               </p>
            </sp>
            <sp xml:id="SDT2-KZPo-Izredna-003-2000-05-30.sp4">

               <speaker>FRANC PUKŠIČ:</speaker>

               <p>Hvala lepa gospod predsednik! Da se strinjam in se bom opredelil za podprtje
               predloga o skrajšanem postopku, to kar ste predlagali. Vsekakor pa ne iz razloga, ki
               ga je predlagatelj sprememb poslovnika prej navedel, da bi bilo to dobro, da to
               naredimo, preden bo vložen nov predlog za imenovanje. To se mi pa zdi prejudicirana
               dikcija in seveda ni to razlog, tudi za mojo opredelitev ne, da bom podprl predlog po
               skrajšanem postopku. Vendar je to razlog drugi. Mislim, da je takole prav, da bi
               takole moralo biti že prej, ne pa zaradi nekakšnih prejudiciranih namigov ali
               odločitev, ker o tem seveda ali bo vložen nov predlog zaimenovanje, ne odloča ta
               poslovniška komisija, ampak po rezultatih, ki so pač nam znani, je vlada bila
               izvoljena, tako da mislim, da seveda novega predloga ne bo in bodo te zadeve okrog
               katerih, na katere namigujete, da je sprememba zaradi trenutnega stanja, se rešile in
               bodo razrešene na drug način. Hvala lepa.</p>
            </sp>
            <sp xml:id="SDT2-KZPo-Izredna-003-2000-05-30.sp5">

               <speaker>PREDSEDNIK DR. CIRIL RIBIČIČ:</speaker>

               <p>Hvala lepa. Besedo ima dr. Zagožen.</p>
            </sp>
            <sp xml:id="SDT2-KZPo-Izredna-003-2000-05-30.sp6">

               <speaker>DR. FRANC ZAGOŽEN:</speaker>

               <p>Torej jaz podpiram to spremembo, tudi skrajšani postopek in v celoti tudi mnenje
               sekretariata za zakonodajo in pravne zadeve, ki govori o tem, da bo potrebno
               razmisliti tudi o spremembi tistega člena ustave, ki govori o tajnih volitvah
               predsednika vlade. To sem pač sprejel, ampak ko smo pripravili ustavo, je bilo že
               takrat moje stališče, da bi morala biti vsa ta glasovanja javna, tudi o predsedniku
               vlade, o zaupnicah, o nezaupnicah, o imenovanju vlade. Torej podpiram to spremembo
               skrajšani postopek in tudi razmislek o tem, da uporabimo ustrezni člen ustave.</p>
            </sp>
            <sp xml:id="SDT2-KZPo-Izredna-003-2000-05-30.sp7">

               <speaker>PREDSEDNIK DR. CIRIL RIBIČIČ:</speaker>

               <p>Hvala. Gospod Peče.</p>
            </sp>
            <sp xml:id="SDT2-KZPo-Izredna-003-2000-05-30.sp8">

               <speaker>SAŠO PEČE:</speaker>

               <p>Hvala za besedo. V slovenski nacionalni stranki, govoril bom v imenu slovenske
               nacionalne stranke, ne v svojem imenu, ki pa je v temu primeru enotno.</p>
               <p>Podpiramo predlog za spremembo poslovnika državnega zbora, po skrajšanem postopku.
               Prijavil k besedi pa sem se samo zaradi argumenta gospoda Pukšiča. In sicer, mi smo
               prepričani, da je ravno obstoječe stanje v državi, torej rečmo to imenovanje tako
               imenovane nove vlade oziroma predlagane vlade pripeljalo do tega, da je potrebno to
               zadevo speljati in se je ravno sedaj pokazalo, da je potreba po skrajšanem postopku
               tukaj, zato mi ta argument, torej da bi se zadeva razjasnila, kot obstoječe stanje,
               podpiramo v slovenski nacionalni stranki. Torej absolutno bomo podprli skrajšani
               postopek, ker smo s tem prepričani, da bomo končno, rečmo temu pokazali volilcem in
               volilkam, če uporabim to frazo, katere stranke se zavzemajo zakaj je ... nosil,
               kateri del politične odgovornosti. Ker mislimo, da v primeru izvolitve vlade, se mora
               jasno vedeti, kdo za čem stoji. <stage type="mag"/> <stage>(Nadaljevanje)</stage>
               Mislim, da je to naša dolžnost in to je glavni argument zakaj podpiramo, torej recimo
               temu hitri postopek in samo spremembo. Hvala.</p>
            </sp>
            <sp xml:id="SDT2-KZPo-Izredna-003-2000-05-30.sp9">

               <speaker>PREDSEDNIK DR. CIRIL RIBIČIČ:</speaker>

               <p>Hvala lepa. Gospa Darja Lavtižar-Bebler.</p>
            </sp>
            <sp xml:id="SDT2-KZPo-Izredna-003-2000-05-30.sp10">

               <speaker>DARJA LAVTIŽAR-BEBLER:</speaker>

               <p>Hvala, za besedo. Jaz imam bolj dve vprašanji, kot pa da bi že rekla, da se strinjam
               v celoti s tem predlogom. Vemo, da je pač takšna ureditev dejansko v veliki meri
               oteževala, komplicirala odločanje v državnem zboru in da verjetno ni resnih ugovorov
               zoper takšen predlog.</p>
               <p>Ampak vprašanji sta pa naslednji. Prvič: Ali je res tako nesporno, da se tudi za
               poslovniške spremembe lahko za utemeljitev skrajšanega postopka ta predlog utemeljuje
               na 204.a členu poslovnika? Ker tukaj je pač govor o zakonodajnem postopku. Sedaj samo
               to sprašujem, ali je res ta 204.a člen edini primeren, na katerem se utemeljuje
               skrajšani postopek za spremembo poslovnika, ki je vendarle druge vrste akt, kot pa je
               sicer zakon, ali pa drugi akti, ki jih sprejema v neki zakonodajni proceduri državni
               zbor. To je eno vprašanje.</p>
               <p>Drugo vprašanje pa je naslednje. Glede na to, da smo sedaj sredi nekega procesa,
               kako priti ali kako ne priti, če hočete, do nove vlade. Se mi zastavlja vprašanje,
               ali je to na nek način higienično sredi tega procesa pač spreminjati pravila? Morda
               je nesporen odgovor, saj, res je ta proces enovit, ampak vendar znotraj tega procesa
               so tri različne faze in sedaj iz ene faze spreminjamo pravila za drugo fazo. Ampak
               spet, ali nismo sredi tega procesa?</p>
               <p>Namreč ti dve moji vprašanji utemeljujem na tem. Moje izkušnje so take: Kadarkoli
               smo se lotili nekih sprememb v državnem zboru na hitro in predvsem zato, da rešimo
               konkretni problem, torej da smo spreminjali neke določbe, sprejemali neka pravila
               prav za nek konkreten problem, katerega razrešitev je pred nami, se nam je praviloma
               pozneje pokazalo, da je bil tak pristop napačen. Da torej na ta način nismo
               upoštevali vseh sprememb, oziroma vseh možnih situacij in nam je velikokrat takšna
               hitro sprejeta sprememba pozneje, kot "bumerang" priletela v glavo, ob neki novi
               situaciji, ki se je pozneje pojavila. Hvala.</p>
            </sp>
            <sp xml:id="SDT2-KZPo-Izredna-003-2000-05-30.sp11">

               <speaker>PREDSEDNIK DR. CIRIL RIBIČIČ:</speaker>

               <p>Hvala lepa. Gospod Delak ima besedo.</p>
            </sp>
            <sp xml:id="SDT2-KZPo-Izredna-003-2000-05-30.sp12">

               <speaker>ANTON DELAK:</speaker>

               <p>Hvala lepa, za besedo. Povedal bi samo to, da smo v naši poslanski skupini proučili
               ta material in se strinjamo tako s skrajšanim postopkom kot seveda z vsebino, takšna
               kot je. Mi celo mislimo, da je ta sklep na nek način antikorupcijski. Seveda neko
               tajno glasovanje omogoča, da nekateri ljudje, ki so v določenih poslanskih skupinah
               ali v neki določeni skupini bili izvoljeni za poslanca, glasujejo drugače, kot so se
               pravzaprav obvezali takrat, ko so nastopali na volitvah. Zaradi tega to
               podpiramo.</p>
            </sp>
            <sp xml:id="SDT2-KZPo-Izredna-003-2000-05-30.sp13">

               <speaker>PREDSEDNIK DR. CIRIL RIBIČIČ:</speaker>

               <p>Hvala lepa. Gospod Bajc ima besedo.</p>
            </sp>
            <sp xml:id="SDT2-KZPo-Izredna-003-2000-05-30.sp14">

               <speaker>JOSIP BAJC:</speaker>

               <p>Hvala predsednik. Jaz bi mogoče čisto na kratko. Načelno mislim, da osebno tudi
               podpiram te spremembe, vendar bi pa le rekel, da tudi v mnenju sekretariata je
               rečeno, da ne gre za bistvene spremembe, oziroma vsebinsko ne spreminjamo le dva
               člena, ampak mislim, da politično pa gre za izredno pomembno spremembo.</p>
               <p>Sedaj, pridružil bi se kolegici Lavtižarjevi v tem njenem razmišljanju, ali je
               higienično, da ko se začne tekma - če prenesem to na športno igrišče - da tekom tekme
               rečemo, "sedaj pa ni več napad 25 sekund pri košarki, ampak recimo da je 20". <stage type="mag"/> <stage>(Nadaljevanje)</stage> Vendar mislim, da bomo tudi na tak
               način pa uzakonili oziroma v poslovnik napisali to, kar se je dejansko dogajalo
               zadnje čase pri glasovanju, od tega, da so si nekateri kazali, da so si nekateri
               morali kazati, da so si nekateri označevali, da nekateri niso smeli priti glasovati.
               Mislim, da bomo na tak način to poslovniško uredili, napisali in naj se vsak pokaže,
               bom rekel, tisto, za kar stoji oziroma kar zagovarja.</p>
               <p>Nasprotujem pa razlagi kolega iz DeSUS-a, ki pravi, da je to antikorupcijska
               sprememba. Potem bi morali marsikaj v tej naši državi spremeniti, en pa poslovnik o
               delu državnega zbora.</p>
            </sp>
            <sp xml:id="SDT2-KZPo-Izredna-003-2000-05-30.sp15">

               <speaker>PREDSEDNIK DR. CIRIL RIBIČIČ:</speaker>

               <p>Hvala lepa. Še kdo želi besedo? Prosim, kolega Potrč. Za ti dve vprašanji sem hotel
               sekretariat vprašati, ki jih je kolegica Darja postavila. Prosim Miran!</p>
            </sp>
            <sp xml:id="SDT2-KZPo-Izredna-003-2000-05-30.sp16">

               <speaker>MIRAN POTRČ:</speaker>

               <p>Jaz bi na tri vprašanja kljub temu dal v imenu predlagateljev svoje mnenje. Najprej
               glede opozorila gospoda Pukšiča. Mi z našim predlogom vemo in ne želimo prejudicirati
               vprašanja, ali bo ali ne bo drugi krog. Želim pa poudariti, da bi želeli, da je
               odločitev o tem sprejeta pred morebitnim drugim krogom. To povezujem tudi z
               vprašanjem gospe Darje Lavtižar-Bebler, ker bi se v primeru, da bi bil predlog za
               drugi krog s strani predsednika vlade podan res še toliko bolj utemeljeno, da rečem,
               postavilo vprašanje odločanja v času, ko je predlog dan. V tem momentu pa je bilo
               naše mnenje, da je, bi rekel, mogoče govoriti, da gre za nov predlog, ker otem tudi
               na nek način govori poslovnik, nova lista oziroma nov predlog, to je lahko formalen
               vidik, dejansko pa vemo, da na nek način je to druga faza in lahko rečemo, da gre za
               nov predlog in novo listo, kot tudi 266. člen poslovnika določa.</p>
               <p>In drugo, kar smo menili. Gre za poenostavitev, ne pa za večjo zapletenost pravil.
               Tako da bi v tem delu tudi bi najbrž odločanje bilo lažje, ne pa težje. Sicer pa smo
               o tem pomisleku, ki je načelne narave in ki ne kaže, bi rekel, ne vidi, predlagatelji
               razmišljali in ta dva argumenta pač šteli, da bi v tem momentu pretehtala nad samo
               načelno pripombo, ker gre pač za takšno vprašanje, ki bi ga kazalo v, da rečem,
               korist vseh, predvsem pa volivk in volivcev in njihovih pričakovanj in zahtev
               urediti. Hvala.</p>
            </sp>
            <sp xml:id="SDT2-KZPo-Izredna-003-2000-05-30.sp17">

               <speaker>PREDSEDNIK DR. CIRIL RIBIČIČ:</speaker>

               <p>Hvala lepa. Gospod Peče? Anderlič!</p>
            </sp>
            <sp xml:id="SDT2-KZPo-Izredna-003-2000-05-30.sp18">

               <speaker>ANTON ANDERLIČ:</speaker>

               <p>Predlog za spremembo poslovnika, ki ga imamo trenutno na mizi, ni neka genialna
               zamisel ali kakšna originalna ideja, ampak je posledica kaotičnega stanja, ki je
               nastalo ali pa ki je že nekaj časa v tej državi, ki pa je <stage type="mag"/><stage>(Nadaljevanje)</stage> predvsem bilo povzročeno in je posledica nekaterih
               nerazumnih, nerazumljivih odločitev, ki so se zgodile v bližnji preteklosti. Tako kot
               je mogoče razumeti ta predlog, ga ni mogoče razumeti drugače, je predvsem neka želja,
               da se nekaj, kar je tako ali tako jasno, preprosto uzakoni oziroma sprejme odločitev,
               taka kakršna bi bila normalna. In zato je pravzaprav čudno, da spremembe poslovnika,
               ki so tako ali tako celovito pripravljene ali pa se pripravljajo, se ne premaknejo
               nikamor. In ena od temeljnih zadev je ravno ta - ne bom sedaj govoril, kdo je bolj
               odgovoren ali pa kdo ima za to zasluge, da to ne gre, ampak se mi zdi, da je ta
               navidez enostavna in tako rekoč genijalna rešitev situacije, ki je prišla v tem
               trenutku na mizo, da jo je treba jemati z distance in s treznim premislekom.</p>
               <p>Mislim, da gre predvsem za to, da se dodatno pokaže javnosti, kako poslancem ne gre
               zaupati, kako so to ljudje, ki niso vredni zaupanja, ki ne znajo sami s svojo glavo
               misliti, ki so vedno v neki navezi z neko nevidno roko ali pa z vidno roko, ki jih po
               možnosti za to še dodatno stimulira ali kakorkoli drugače. Ta ugled poslancev je
               torej prišel do skrajne točke, in s tem ga sami razgaljamo do tega, da jim ne
               zaupamo, da ravnajo po svoji vesti, in se potrjujejo verjetno nekatere teze, o
               katerih je tule govora.</p>
               <p>Seveda govorim o tem, da se ne delajo take stvari na tak način in v takem času.
               Jasno je, da nimam namena nasprotovati spremembi poslovnika, ravno zaradi enega in
               samega edinega argumenta: to, da ima javnost pravico izvedeti, kako posamezen
               poslanec gleda in kako tudi odloča, gleda na razreševanje vladne krize in kako tudi
               odloča ter kam da svoj glas. Ampak z vsemi javnimi opredelitvami, ki so jih poslanci
               in poslanske skupine imele, tudi v tem obdobju, ki je bilo za nami in ki je za nami
               in ki je bilo pač na nek način specifično glede odločanja, enkrat večje število za,
               drugič manjše število za, glasovi so se verjetno pod težo argumentov ali pa pod težo
               kakšnih obloženih stvari spreminjali in so prehajali - v to sicer ne bi zahajal,
               ampak to sem razumel iz razprave <stage type="mag"/><stage>(Nadaljevanje)</stage> - je situacija prišla tako rekoč v neko točko, kjer
               ravnamo iracionalno in mislimo, da je to neka genialna rešitev, s katero bomo
               razpletli s čarobno palico vse. En sam cilj bomo dosegli, in to je, da bo javnost
               vedela vnaprej, čeprav sem prepričan, da kar se tiče naše stranke, naše načelne drže,
               je jasno vseskozi. Tudi poslanci so se pač opredeljevali tako, kot so se, in če je
               takrat, ko so prišli v parlament, bilo prvo, kar so počeli, bili seznanjeni s
               poslovnikom in so se ga naučili, kot je potrebno, na pamet, zato da se ve, kako
               ravnati, in da jim je bila ta pravica zagotovljena, tako postavljena, kot je, se
               sedaj seveda uvaja tekom dirke nekaj drugega. Bilo je zmenjeno, da se dirka na 100
               metrov, sedaj se seveda na 400, kar je tudi v redu, ampak veste, da priprave na 400
               ali pa na 100 so različne.</p>
               <p>Kot sem rekel, sam ne bom nasprotoval tej spremembi, ampak popolnoma iz drugih
               razlogov, kot so bili tu navedeni. Sploh ne gre za to, kar se tu govori. Mislim
               sicer, da gre bolj za to, da se tisto, kar je bilo tako rekoč v ozadju početo, sedaj
               na nek način legalizira, kar je tudi prav, ne morem pa se strinjati s tem, da je to
               nekaj, kar bo razrešilo vse dileme, vse probleme, in da je to nekaj, kar bi morali
               med igro sprejemati, ampak, kot pravim, v tem trenutku je edini argument, ker je
               toliko zapleteno, kot je, da javnost direktno vidi na izpisu, na listu, ki ga bo kdo
               objavil, tisti, ki mu ne bo odgovarjalo ali pa tisti, ki mu bo odgovarjalo, tak izid
               glasovanja, kakršen pač bo, kdo je državotvoren in kdo ni, kar pa je spet drugo
               vprašanje.</p>
            </sp>
            <sp xml:id="SDT2-KZPo-Izredna-003-2000-05-30.sp19">

               <speaker>PREDSEDNIK DR. CIRIL RIBIČIČ:</speaker>

               <p>Hvala lepa. Gospod Pukšič, replika? Ja, prosim, gospa Darja Lavtižar-Bebler.</p>
            </sp>
            <sp xml:id="SDT2-KZPo-Izredna-003-2000-05-30.sp20">

               <speaker>DARJA LAVTIŽAR-BEBLER:</speaker>

               <p>Pravzaprav imam repliko na razpravo gospoda Anderliča v tem smislu, da gre za neke
               vrste dopolnilno razmišljanje.</p>
               <p>Poglejte, če se mi vsi strinjamo o tem, da je nekako - da bi bilo bolj racionalno in
               bolj pregledno, če so volitve oziroma imenovanje vlade javno, najbrž se o tem
               strinjamo brez problema, se pa sprašujem, ali je sploh nujna takšna sprememba
               poslovnika, zato da bi prišli do javnega glasovanja. Spomnila bi namreč, da imamo že
               en prezidenčni primer, in to je, ko je predsednik državnega zbora dal na glasovanje
               vprašanje, ali naj o zaupnici vladi dr. Drnovška glasujemo javno ali tajno oziroma
               predlog je bil, da se glasuje javno, ob tem, da je poslovnik jasno določal, da je
               takšno glasovanje tajno. Torej pravim, da je ta sprememba pravzaprav nepotrebna, da
               bi lahko enak efekt dosegli tudi s tem, da ponovimo to kršitev poslovnika in damo na
               glasovanje vprašanje, ali lahko glasujemo o novi vladi kar javno, kar si pa vsi tukaj
               nesporno želimo, vsaj tako jaz berem iz te dosedanje razprave.<stage type="mag"/>
               </p>
            </sp>
            <sp xml:id="SDT2-KZPo-Izredna-003-2000-05-30.sp21">

               <speaker>PREDSEDNIK DR. CIRIL RIBIČIČ:</speaker>

               <p>Repliko ima gospod podpredsednik, izvoli.</p>
            </sp>
            <sp xml:id="SDT2-KZPo-Izredna-003-2000-05-30.sp22">

               <speaker>JOSIP BAJC:</speaker>

               <p>Hvala lepa predsednik. Kolega Darja, jaz vas moram malo popraviti to vašo navedbo.
               Vašo navedbo, da se je javno glasovalo o razrešnici ministra, to ni res. Glasovalo se
               je o razrešnici ministrov Slovenske ljudske stranke v vladi, ker je pa predsednik
               vlade vezal zaupnico na razrešitev, je to bila posledica, ne vzroke in posledice
               vezati.</p>
            </sp>
            <sp xml:id="SDT2-KZPo-Izredna-003-2000-05-30.sp23">

               <speaker>PREDSEDNIK DR. CIRIL RIBIČIČ:</speaker>

               <p>Hvala lepa. Besedo ima gospod Pukšič.</p>
            </sp>
            <sp xml:id="SDT2-KZPo-Izredna-003-2000-05-30.sp24">

               <speaker>FRANC PUKŠIČ:</speaker>

               <p>Hvala lepa. Veseli me, da je predlagatelj spremenil dikcijo v tisto morebitni drugi
               krog in je to seveda popolnoma nekaj drugega. Sam seveda se bi strinjal s tistimi, da
               sredi nekega postopka ni dobro določenih, določenega vrstnega reda ali voznega reda
               ali kakorkoli že, spreminjati. In smatram, da nismo na sredini nekega procesa, ampak
               je to priprava za pač nove situacije. Vsekakor se strinjam pa s tistimi, da imajo
               volivke in volivci resnično pravico vedeti komu so zaupali svoj glas, kdo jih zastopa
               in predstavlja. Če ne drugje, potem seveda daleč najbolj pri ključnih zadevah, ki so
               bistveno bolj pomembni kot pa neki amandma k določenemu členu. Res pa je, da bomo na
               ta način tudi razrešili pač problem pravne službe, ki v nekaterih točkah, ko bi naj
               razlagala poslovnik, tega seveda ni, ali ni znala, zmogla ali hotela in bodo seveda
               zadeve na ta način popolnoma jasne.</p>
               <p>Drugo pa je, s tem se pa tudi strinjam, ko pravite, da naj volivci in volivke vedo
               kdo koga podpira, kakšno vlado, da je razlika, če kateri od poslancev ali poslank,
               pač ugotovi po delu dveh ali treh let, da je seveda program, na katerem je
               kandidiral, v nasprotju z njegovim prepričanjem. Nekoliko težje je to razložiti
               seveda, če se to naredi takoj po glasovanju oziroma po izvolitvi v državni zbor, ko
               se še tako rekoč črnilo ne posuši na volilnih glasovih. Hvala.</p>
            </sp>
            <sp xml:id="SDT2-KZPo-Izredna-003-2000-05-30.sp25">

               <speaker>PREDSEDNIK DR. CIRIL RIBIČIČ:</speaker>

               <p>Hvala lepa. Gospod Tomažič ima besedo. Replika gospod Peče. Se opravičujem.</p>
            </sp>
            <sp xml:id="SDT2-KZPo-Izredna-003-2000-05-30.sp26">

               <speaker>SAŠO PEČE:</speaker>

               <p>Zelo na kratko. Po našem mnenju, če se poslanec ne strinja s politiko njegove
               stranke, je njegova dolžnost in primerno, da izstopi iz parlamenta in s tem prepusti
               mandat tistemu, ki bi bil izvoljen za njim in ki se še zmeraj strinja, nikakor pa ne
               ..., enega poslanca iz ene poslanske skupine v drugega. Torej to je prva razlika med
               vašim in rečmo našim pogledom na to zadevo, ki se po moje imenuje ravno načelnost, ki
               jo je sicer omenil tudi gospod Anderlič, ampak čisto na enem drugem kontekstu, ki ga
               nisem prav razumel, upam, da nekoč ga bom, ampak do tega bom verjetno še upam prišel.
               In pa kar se tiče spreminjanja procedure med samim postopkom, ja gospodje, enostavno
                  je<stage type="mag"/> <stage>(Nadaljevanje)</stage> da če se peljete z
               avtobusom, verjetno se zelo malo vozite, ampak če se zgodi nesreča, pač izbere drugo
               pot. Jaz pravim, čisto normalen postopek. In ker se nam je zgodilo, v temu primeru,
               ne morem reči jaz nesreča, pač hvala bogu bom jaz rekel ali pa sreča, da ni bilo
               izvoljen mandatar, bomo pač zdaj šli na enooziroma ministri, se opravičujem, bomo pač
               šli na drugo transparentno pot. In politika, če bi mogla kaj gledati, je to, da bo
               dosegla transparentnost svojega delovanja. Vsi mi bi danes tu mogli gledati na to, da
               bomo ja čim bolj nazorno prikazali svoje delovanje navzven. Saj k temu ja vsi skupaj
               težimo. Kakor bojo zadeve tajne, kakor bo in to se strinjam z gospodom Delakom, ki je
               rekel, da tajno glasovanje omogoča neke vrste korupcijo. Ja, res je. Saj dejansko mi
               vsi tu danes vemo, da so bili pogovori med vsemi. Da so bile ponudbe, da je bilo vse,
               in je bilo, in je levo in desno. Ampak uničimo to zadevo. Uničimo jo na ta način, da
               gremo po hitrem postopku danes v spremembo te zadeve. Omogočimo to, da bo ta državni
               zbor enkrat za spremembo postal, recimo temu transparenten organ, kar bi mogel biti.
               Hvala.</p>
            </sp>
            <sp xml:id="SDT2-KZPo-Izredna-003-2000-05-30.sp27">

               <speaker>PREDSEDNIK DR. CIRIL RIBIČIČ:</speaker>

               <p>Tomažič.</p>
            </sp>
            <sp xml:id="SDT2-KZPo-Izredna-003-2000-05-30.sp28">

               <speaker>BRANKO TOMAŽIČ:</speaker>

               <p>Hvala za besedo. Jaz bi uvodoma prosil, da bi sekretariata odgovoril na dva
               vprašanja.</p>
            </sp>
            <sp xml:id="SDT2-KZPo-Izredna-003-2000-05-30.sp29">

               <speaker>PREDSEDNIK DR. CIRIL RIBIČIČ:</speaker>

               <p>Pa je že prijavljena.</p>
            </sp>
            <sp xml:id="SDT2-KZPo-Izredna-003-2000-05-30.sp30">
               <speaker>BRANKO TOMAŽIČ:</speaker>
               <p>Ki sta postavila gospod Bajc, pa gospa Beblerjeva. Ali lahko sredi
            procesa spreminjamo pravila igre. Se pravi, spreminjamo poslovnik. No, ker je bilo
            veliko lepih besed izrečenih od kolegov, bi rekel, da deset let je nekaterim ustrezalo
            tajno glasovanje in to marsikatero glasovanje je postavilo na kocko kakšno vlado ali
            kakšnega predsednika, ki je kandidiral, ampak danes najbrž nekomu ali pa nekaterim to ne
            ustreza in zato je treba poslovnik spremeniti, da ne bi izglasovali, to je moje osebno
            razmišljanje, da ne bi izglasovali predlagane vlade ali pa če se bo vlada ponovno
            predlagala v potrditev. To se pravi kandidati. In zato je treba te stvari spreminjati,
            tako "ad hoc" in mislim, da to ni dobro za slovensko demokracijo. Bom pa tudi sam
            podprlta predlog, zaradi tega, ker me ni strah pokazati, kako sem glasoval. Mislim pa,
            da bo moral tudi kakšen predsednik stranke javno, o tem se bo videlo kako je glasoval,
            ko se glasuje o končljivih stvareh. Hvala. </p>
            </sp>
            <sp xml:id="SDT2-KZPo-Izredna-003-2000-05-30.sp31">

               <speaker>PREDSEDNIK DR. CIRIL RIBIČIČ:</speaker>

               <p>Hvala lepa. Gospa Bitenčeva.</p>
            </sp>
            <sp xml:id="SDT2-KZPo-Izredna-003-2000-05-30.sp32">

               <speaker>TINA BITENCE-PENGOV:</speaker>

               <p>Hvala lepa gospod predsednik. Jaz bi šla po vrsti. Kar se tiče postopka za spremembo
               poslovnika, smo mi pravzaprav že nakazali v našem drugem odstavku, da se po našem
               mnenju smiselno uporabljajo določbe, ki veljajo za zakonodajni postopek. Gre za to,
               da je sicer vsebinsko gledano poslovnik akt mešane narave, neke vrste "sui generis",
               vendar v, po kriteriju formalnih hierarhije aktov, zaseda mesto zakona. Deloma to
               izhaja tudi iz določbe 229. člena našega poslovnika, ki govori, da v drugih aktih,
               razen zakona, poslovnika in nacionalnega programa, odloča državni zbor praviloma na
               isti seji. Nacionalni program je sicer situacija nekoliko jasnejša, ker poslovnik
               izrecno pravi, da se sprejema po določbah, kot veljajo za zakonodajni postopek, ampak
               menim, da kar se tiče poslovnika, glede na že omenjeno razlogovanje in tudi glede na
               dosedanjo prakso, smo ga pravzaprav vedno sprejemali smiselno, določbah, ki urejajo
               zakonodajni postopek.</p>
               <p>Kar se tiče vprašanja spreminjanja pravil med igro, tako imenovano. To sigurno je
               vprašanje, ki obstoji, vendar ga nismo izrecno navedli v našem mnenju, zato, ker
               izhaja tudi že iz uvoda k predlogu akta, kot so ga oblikovali sami predlagatelji. To
               je sigurno okoliščina, ki jo je treba v kontekstu sprejemanja<stage type="mag"/><stage>(Nadaljevanje)</stage> pravil med igro, tako imenovano. To sigurno je
               vprašanje ki obstoji vendar ga nismo izredno navedli v našem mnenju, zato ker izhaja
               tudi že iz uvoda k predlogu akta, kot so ga oblikovali sami predlagatelji. To je
               sigurno okoliščina, ki jo je treba v kontekstu, bom rekla, sprejemanja tega akta
               presojati, tudi seveda v primerjavi z drugimi okoliščinami in se potem odločati. Mi
               direktnih prepovedi sicer nismo zaznali, sicer bi jih pač zapisali, če bi bilo to
               izrecno prepovedano z veljavno ureditvijo ali pa izhajajoč iz veljavne ureditve.</p>
               <p>Potem bom pa odgovorila še na dve drugi oziroma tri druge zadeve. V zvezi z objavo v
               Uradnem listu so strokovne službe že stopile v stik z Uradnim listom in ne vidimo
               nobenega problema, ker uradni listi izidejo vsak dan od jutri naprej ta teden. Tako
               da je dogovor že, bom rekla, operativno narejen in menimo, da ni potreben poseben
               angažma v to smer, ker morajo za to poskrbeti strokovne službe. Rada bi opozorila
               samo še na eno redakcijsko okoliščino, ki je niti nismo vnašali v mnenje, ker menimo,
               da v končni fazi lahko ostane tudi tako ampak ko se že diskutira ta določba 266.
               člena v drugem odstavku vsebuje eno, bom rekla, eno malo nerodno dikcijo in sicer da
               lahko predsednik, če tudi nova lista ni izglasovana, lahko predsednik vlade predloži.
               Ponavadi poslovnik uporabi besedo predlaga. To bi bilo mogoče v redakcijskem smislu
               potem pri končni redakciji popraviti še zlasti, če se ta komisija s tem strinja in
               mogoče celo še zbor, ker izgleda da je prišlo do enih, bom rekla tudi posegov iz
               strani slavistov, ki pa potem so bili zavrnjeni vendar ne povsod.</p>
               <p>Na koncu bi pa dodala še eno pojasnilo v zvezi z navedbo gospoda Pukšiča. Mislim da
               je treba jasno in glasno poudariti. Prava služba, ki se imenuje tu sekretariat za
               zakonodajo in pravne zadeve, v zvezi s poslovnikom nima direktnih pristojnosti. Na
               seji poslovnik tolmači predsedujoči, izven seje pa ta poslovniška komisija. Kadar
               poslovniška komisija sekretariat zaprosi za mnenje, ga je sekretariat do zdaj vedno
               dal. Hvala lepa.</p>
            </sp>
            <sp xml:id="SDT2-KZPo-Izredna-003-2000-05-30.sp33">

               <speaker>PREDSEDNIK DR. CIRIL RIBIČIČ:</speaker>

               <p>Hvala lepa. Dva sta se. Gospod najprej, potem pa Beuermann.</p>
            </sp>
            <sp xml:id="SDT2-KZPo-Izredna-003-2000-05-30.sp34">

               <speaker>JOSIP BAJC:</speaker>

               <p>Hvala lepa. Gospa Bitenčeva.</p>
            </sp>
            <sp xml:id="SDT2-KZPo-Izredna-003-2000-05-30.sp35">

               <speaker>PREDSEDNIK DR. CIRIL RIBIČIČ:</speaker>

               <p>Se opravičujem. Bi lahko naredili veliko napako in bo velik konflikt. Gospod
               Anderlič se je že prej oglasil.</p>
            </sp>
            <sp xml:id="SDT2-KZPo-Izredna-003-2000-05-30.sp36">

               <speaker>ANTON ANDERLIČ:</speaker>

               <p>Se odpovedujem v korist tega vrstnega reda in bom ... napisal.</p>
            </sp>
            <sp xml:id="SDT2-KZPo-Izredna-003-2000-05-30.sp37">

               <speaker>PREDSEDNIK DR. CIRIL RIBIČIČ:</speaker>

               <p>Ni mogoče se odpovedovati. Lahko se odpoveš replike, vrstni red...</p>
            </sp>
            <sp xml:id="SDT2-KZPo-Izredna-003-2000-05-30.sp38">

               <speaker>ANTON ANDERLIČ:</speaker>

               <p>Protestiram pa proti tej vaši ugotovitvi, da bi lahko povzročili velik konflikt. Ne
               vem kakšen konflikt ste sedaj tukaj mislil...</p>
            </sp>
            <sp xml:id="SDT2-KZPo-Izredna-003-2000-05-30.sp39">

               <speaker>PREDSEDNIK DR. CIRIL RIBIČIČ:</speaker>

               <p>Jaz bi tudi lahko že protestiral proti kakšni pripombi, recimo da nismo imeli
               nobenih pripomb na tisto javno glasovanje in še na kakšno stvar bi lahko reagiral in
               nisem reagiral. Tudi nisem za to, da se zaostruje ampak če je treba se pa lahko tudi
               zaostruje. Ja, gospod Anderlič. Medtem ko je gospa Lavtižarjeva govorila o tem, da je
               bilaže enkrat kršitev, si se ti oglasil in si rekel, pa ni komisija nič protestirala
               proti temu.</p>
            </sp>
            <sp xml:id="SDT2-KZPo-Izredna-003-2000-05-30.sp40">

               <speaker>ANTON ANDERLIČ:</speaker>

               <p>Jaz se nisem prijavil. Jaz se k besedi ni sem prijavil.</p>
            </sp>
            <sp xml:id="SDT2-KZPo-Izredna-003-2000-05-30.sp41">

               <speaker>PREDSEDNIK DR. CIRIL RIBIČIČ:</speaker>

               <p>Saj zaradi tega prosim da ne bi povzročali nepotrebnih konfliktov. .../Medsebojni
               pogovor./... Ampak res je, da je to sedaj dobil strokovni odgovor gospa Lavtižarjeva,
               je dobil strokovni odgovor, da nismo pristojni za to. Lahko pa razširimo in
               spremenimo poslovnik in bomo pristojni. Ne, čakajte, oprostite no..../Medsebojni
               pogovor./... Menda je bilo jasno povedano, da komisija ni pristojna za to zadevo,
               lahko pa spremenimo to določbo. <stage type="mag"/>
               <stage>(Nadaljevanje)</stage> Ja no, potem si pa poglejte poslovnik no, če niste tega razumeli iz
               te diskusije. K repliki se je prijavil gospod Anderlič, ima besedo. Se opravičuje, da
               mu nisem takoj dal besede.</p>
            </sp>
            <sp xml:id="SDT2-KZPo-Izredna-003-2000-05-30.sp42">

               <speaker>ANTON ANDERLIČ:</speaker>

               <p>Neka zmeda je pa res nastala. Razumel sem, da je gospa Bitenčeva rekla, da med sejo
               tolmači poslovnik predsedujoči, sicer pa poslovniška komisija, nikakor pa ne
               sekretariat, če se kdo, bil je odgovor Pukšiču, ne pa obratno, ni pa rekla, vsaj jaz
               nisem razumel, da poslovniška komisija ni pristojna za to, da to dela.</p>
            </sp>
            <sp xml:id="SDT2-KZPo-Izredna-003-2000-05-30.sp43">

               <speaker>PREDSEDNIK DR. CIRIL RIBIČIČ:</speaker>

               <p>Med sejo nismo prisotni. Ja saj, med sejo je to bilo. Saj ta odločitev ni bila po
               seji sprejeta no.</p>
            </sp>
            <sp xml:id="SDT2-KZPo-Izredna-003-2000-05-30.sp44">

               <speaker>ANTON ANDERLIČ:</speaker>

               <p>Ampak jaz sem hotel pravzaprav na nek način ugovarjati ali pa poskušati stvar
               definirati tako, kot tudi je. Torej govorimo o tistem, kar se hoče doseči. Dajmo
               denistificirati to neke velike zgodbe o nekem velikem prispevku k demokraciji o ne
               vem čem. Gre izključno za to, da se želi in prav je, po mojem prepričanju, da se želi
               narediti stvar transparentno, jasno, javno, da se vidi iz izpiska, kaj bo kdo počel v
               dvorani. To je vse. Ta cilj je .. Vsi ostali argumenti, vse drugo, kar se tukaj
               navaja, je po mojem globokem prepričanju nepotrebno, nepomembno, predvsem pa ni res v
               tem trenutku, drugače bi ta poslovnik spreminjali že zdavnaj in v tej točki, pa še
               kaj drugega verjetno, da bi vezali tudi na spremembo ustave. Strinjam se z gospodom
               Zagožnom, potrebno bi bilo tam ne samo 111. člen, ampak celo poglavje, pa še kaj
               drugega zraven, imenovanje predsednika vlade, pa seveda imenovanje vlade itn. To so
               vprašanja in zato sploh ne vem, zakaj je vpletena ta točka oziroma ta odstavek v to
               mnenje, ker ga ne bi bilo potrebno. Če že, potem bi bilo treba še kaj drugega. Zadeva
               je politična in ni res, ni res, da je, v pravno-tehničnem smislu ja, je to minimalni
               popravek, spremeniš tajno v javno. Vsebinsko je pa to strašansko velika razlika in ne
               reči, da gre vsaj, da gre za manj zahtevno. Tisti, ki misli, da se lahko pod pravno
               tehničnimi popravki tudi vsebinsko velike stvari spreminjajo, tudi v redu, ampak jaz
               menim, da sta to dve stvari. Ko govorimo o pravno tehničnih zadevah je res. Tam bomo
               spremenili 265. člen in zadeva je urejena, iz tajnega v javno. Ko pa govorimo o tem,
               kaj pravzaprav ta določba pomeni, gre pa za strašansko občutljivo, zelo pomembno
               določbo in predvsem gre za temeljno stvar, torej zagotavljanje pravice do tajnega
               glasovanja in opredeljevanja po svoji vesti itn., brez kakršnih koli rutinsko in
               podobno. Ampak še enkrat pravim, dajmo se pogovarjati samo o osnovni stvari. Jaz
               mislim, da ni nobene potrebe in se tudi ne bom oglašal več naprej. Mislim, da tej
               zadevi ne gre nasprotovati, da jo je potrebno podpreti, <stage type="mag"/><stage>(Nadaljevanje)</stage> ampak olepševati z vsemi drugimi zgodbami je brez
               potrebe. Naredimo glasovanje o vladi transparentno, pregledno, na voljo kontroli
               javnosti, da se ve, kdo je kaj - to je vse! Vse druge stvari so irelevantne in tudi
               ne držijo, resnici na ljubo, ne držijo, ker so nastale oziroma ker je predlog za
               spremembo nastal čez noč, ker je nastal kot posledica nekega stanja, ker je nastal v
               želji reševanja konkretnih stvari in, recimo, zapletov, kljub temu, da je visel v
               zraku predlog, ki ga je na nek način gospod Delak v svojem uvodnem nastopu prejšnji
               torek predlagal, pa potem ni insistiral naprej, češ da dajmo odpraviti probleme, kot
               so, kaj vem, neka označevanja in razne druge stvari, in tako naprej. In potem smo šli
               s predlogom in smo sedaj prišli v drugo skrajnost, v narekovajih, torej ker ni mogoče
               zagotoviti tajnosti na način, kot bi se tam po poslovniku pričakovalo, gremo sedaj v
               javno, in odpadejo vse te druge stvari. Po mojem je bistvo vsega tega samo v tem in v
               ničemer drugem.</p>
               <p>Bom pa, kot sem rekel, končal s svojimi razpravami in, kot sem rekel, ne bom
               nasprotoval tej spremembi.</p>
            </sp>
            <sp xml:id="SDT2-KZPo-Izredna-003-2000-05-30.sp45">

               <speaker>PREDSEDNIK DR. CIRIL RIBIČIČ:</speaker>

               <p>Gospod Bajc.</p>
            </sp>
            <sp xml:id="SDT2-KZPo-Izredna-003-2000-05-30.sp46">

               <speaker>JOSIP BAJC:</speaker>

               <p>Hvala lepa. Gospe Bitenčevi: rekli ste, da bi eventualno potem redakcijsko popravili
               iz "predloži" v "predlaga". Že sedanja določba poslovnika govori o "predloži", ne o
               "predlaga".</p>
               <p>Drugo, kar bi vas pa prosil, mislim, da niste dali odgovora. Kolegica Beblerjeva je
               vprašala, ali je 204.a člen - mislim, da ste vi to vprašali - pravna podlaga za
               skrajšani postopek. Ali je to? Potem se pa opravičujem. Hvala lepa.</p>
            </sp>
            <sp xml:id="SDT2-KZPo-Izredna-003-2000-05-30.sp47">

               <speaker>PREDSEDNIK DR. CIRIL RIBIČIČ:</speaker>

               <p>Gospod Beuermann.</p>
            </sp>
            <sp xml:id="SDT2-KZPo-Izredna-003-2000-05-30.sp48">

               <speaker>RICHARD BEUERMANN:</speaker>

               <p>Hvala za besedo. Torej, tudi sam želim nekoliko komentirati to, kar je odgovorila
               gospa Bitenčeva.</p>
               <p>Namreč, v tistem delu, ko pravi, da nikjer ni na nek način prepovedi, da bi
               spreminjali pravila igre med igro samo, verjetno to drži, ampak sam osebno menim, da
               najmanj kar je, je to nehigienično, in za sebe lahko rečem, ne da nasprotujem
               predlogu za javno glasovanje, nikakor ne - razlogi, zakaj ne nasprotujem, so obče
               znani in bili večkrat povedani, tako da jih ne bi sam še enkrat ponavljal - ampak
               zaradi te, kot že rečeno, nejasnosti, vsaj jaz sam mislim, da je nehigienično
               spreminjati pravila med igro, sam ne bom niti podprl niti nasprotoval tej spremembi.</p>
               <p>Ko sem pa že ravno pri besedi in ko bo očitno verjetno prišlo do spremembe
               poslovnika, bi pa gospo Bitenčevo nekaj vprašal v zvezi s to, bom rekel, gramatično
               oziroma slovnično zadevo, ali je pravilno "predloži" ali "predlaga". Opozoril bi, da
               je verjetno še kar nekaj členov, ki imajo to - recimo, sam sem sedajle slučajno
               zasledil, v 270. členu je ravno tako v drugem odstavku "vsak poslanec lahko
               predloži..." in tako naprej, in verjetno se to še ponavlja. In me zanima, ali bomo
               potem poslovnik popravili v vseh členih ali samo v tem - ker če ga bomo samo v tem,
               potem se mi zadeva ne zdi ravno najbolj primerna. Hvala lepa.</p>
            </sp>
            <sp xml:id="SDT2-KZPo-Izredna-003-2000-05-30.sp49">

               <speaker>PREDSEDNIK DR. CIRIL RIBIČIČ:</speaker>

               <p>Hvala lepa. Besedo ima gospod Potrč.</p>
            </sp>
            <sp xml:id="SDT2-KZPo-Izredna-003-2000-05-30.sp50">

               <speaker>MIRAN POTRČ:</speaker>

               <p>Razloge, zakaj pripravljati ali pa eventualno tudi sprejeti gornji predlog, smo
               napisali v besedilu. Sedaj jih ne bi niti hotel povečevati niti zmanjševati.<stage type="mag"/><stage>(Nadaljevanje)</stage> Vsi so zapisani, od tega da bi
               bilo dobro, da bi odločali o tem kmalu, ker bo morda zbor v najkrajšem času moral
               odločati, tako da tu je bilo vedeno, da mi ne želimo prejudicirati bo ali ne bo. Do
               tega da smo poudarili probleme, ki so doslej bili in najboljpoudarili dejstvo, da
               želijo volilke in volilci imeti razvidno glasovanje. Ne domišljamo si, bi rekel,
               noben poseben pomen ali pa najmanj kakšno genialnost. Bi pa radi da vsak, bi rekel,
               po svoji vesti pač presoja ali je smotrno in pametno to v tem momentu storiti ali ne,
               da se ne bi nam kot predlagateljem pripisoval niti poseben pomen niti da smo
               kogarkoli postavili v položaj, da se mora tako odločiti. Vsak bo po svoji presoji
               odločal.</p>
               <p>Pri tem bi glede 204. člena rad rekel to, da po presoji predlagateljev je glede 204.
               člena ga možno uporabiti, ker nobenih posebnih poslovniških določb po postopku
               sprejemanja in spreminjanja poslovnika ni in za marsikaj drugega ima posebne določbe.
               Jaz mislim da potem najbrž veljajo določbe o zakonodajnem postopku in verjetno je ta
               stvar utemeljena. Jaz mislim da spremembe niso zahtevne, so pa vsebinsko pomembne,
               absolutno soglašam, vsebinsko so pomembne. Prva alinea govori o zahtevnosti sprememb,
               skratka popolnoma jasno je kaj pomenijo in v tem smislu je možen skrajšan
               postopek.</p>
               <p>In naj rečem na koncu samo še to, da je pač naš predlog, da se državni zbor v
               zavesti, kaj to pomeni o tem odloča, kakšna bo odločitev, kakšna bo pač vsebina
               eventualnih sprememb ali ne. Hvala lepa.</p>
            </sp>
            <sp xml:id="SDT2-KZPo-Izredna-003-2000-05-30.sp51">

               <speaker>PREDSEDNIK DR. CIRIL RIBIČIČ:</speaker>

               <p>Hvala lepa. Gospod Pukšič.</p>
            </sp>
            <sp xml:id="SDT2-KZPo-Izredna-003-2000-05-30.sp52">

               <speaker>FRANC PUKŠIČ:</speaker>

               <p>Jaz bi samo rad tisto pojasnitev. Jaz seveda nisem takole mislil, kot je potem
               tolmačila gospa Bitenčeva. Moja pripomba ni šla na sekretariat za zakonodajo in
               pravne zadeve ampak na 97. in 98. člen poslovnika, kjer piše, da tajno glasovanje
               vodi predsedujoči s pomočjo generalne sekretarke državnega zbora. Torej na tisti del
               pravne pomoči predsedujočemu, ki je seveda v pomoči generalne sekretarke državnega
               zbora in na 98. člen, kjer ta pravna pomoč oziroma pravna služba, tako sem se
               izrazil, mislil sem pa na 97. in 98. člen ni pomagala predsedujočemu oziroma ni bilo
               v skladu z 98. členom, kjer eksaktno piše, da neizpolnjene glasovnice in glasovnica,
               ki ni izpolnjena v skladu z navodili o načinu glasovanja sta neveljavni, potem pa
               piše. Ugotovitev izidu glasovanja obsega in dobesedno piše, kaj vse obsega. <stage type="mag"/><stage>(Nadaljevanje)</stage> S tem, seveda, s spremembo o
               javnem glasovanju več ne bo možnosti, da bi pomoč generalne sekretarke predsedujočemu
               vplivala na to, da se ne bi poslovnik spoštoval. Samo toliko. Hvala lepa.</p>
            </sp>
            <sp xml:id="SDT2-KZPo-Izredna-003-2000-05-30.sp53">

               <speaker>PREDSEDNIK DR. CIRIL RIBIČIČ:</speaker>

               <p>Darja Lavtižar-Bebler, prosim.</p>
            </sp>
            <sp xml:id="SDT2-KZPo-Izredna-003-2000-05-30.sp54">

               <speaker>DARJA LAVTIŽAR-BEBLER:</speaker>

               <p>No, rada bi samo dopolnila tole zadevo v tem smislu, ko sem jaz zastavila to
               vprašanje gospe Bitenčevi, sem tudi mislila, da bo ona pač odgovorila, in sem seveda
               pričakovala tak odgovor, saj drugega odgovora ni moč pričakovati ta hip. Ampak hotela
               sem pravzaprav opozoriti na neko stanje.</p>
               <p>Namreč, vendar je poslovnik neke posebne vrste akt, ki ga sprejema državni zbor.
               Posebne vrste akt je zato, ker določa pravila sebi, kako bo ravnal in kako mora
               ravnati; posebne vrste akt je tudi zato, ker zahteva dvotretjinsko večino prisotnih
               poslancev. V tem smislu se mi zdi za tako pomemben akt na nek način nesprejemljiv
               postopek, kjer bi govorili o skrajšanem postopku. Zato, ker se mi enostavno zdi, da
               so ta pravila in te določbe tako pomembne, da jih je treba dejansko z vseh strani
               pretehtati. In sedaj, bolj gre za to, da moramo pretehtati vprašanje, ali se vsi
               strinjamo s tem, da hočemo imeti javno glasovanje, ne pa tajnega. In sedaj, zakaj,
               kaj so bili razlogi, da smo sprejeli tajno glasovanje - verjetno smo tudi to imeli
               pred očmi, da se pač omogoči vsakemu poslancu, da po svoji vesti glasuje in po svojem
               prepričanju. Po drugi strani pravimo sedaj, javno glasovanje potrebujemo zato, da se
               jasno vidi, naj vsak pove, koga podpira, tudi mandatar naj ve, kdo od poslancev ga
               podpira in kdo ga ne. Ampak vendarle stvar ni tako preprosta in se mi zdi, da jo
               takole na mah ne moremo kar odpraviti, češ vsi hočemo, da se ve. In bi si verjetno
               morali okoli tega vzeti nekaj več časa.</p>
               <p>Ni pa res, da ne bi mogli preprečiti zlorab tajnega glasovanja, če bi hoteli, ker bi
               lahko pa določili pravila: vzameš listek, greš direktno v kabino in direktno iz
               kabine oddaš listek v skrinjico; in dokler ti ne opraviš glasovanja, ne sme nihče
               drug priti za tabo, dvigniti listka, iti v kabino in oddati listka v skrinjico.
               Skratka, če bi mi res hoteli zavarovati tajno glasovanje, bi to lahko že zdavnaj
               storili.</p>
               <p>Zato ne razlagajmo, da so argumenti pravzaprav tudi te vrste, ker ni bilo moč
               zagotoviti tajnega glasovanja, zato smo pač šli v hitro, čez noč, ad hoc spremembo
               poslovnika. Meni je samo ta procedura čisto iz načelnega stališča dvomljiva,
               vprašljiva - ponavljam še enkrat - zaradi tega, ker kadarkoli smo se lotili do sedaj
               takšnih sprememb, tako na hitro, za neko konkretno, prav konkretno situacijo ali pa
               sploh za konkretna imena, so se nam takšne spremembe pozneje vrnile kot bumerang.</p>
               <p>Samo to sem hotela opozoriti, in mislim, da sem tudi kot članica te poslovniške
               komisije to dolžna storiti. Hvala.</p>
            </sp>
            <sp xml:id="SDT2-KZPo-Izredna-003-2000-05-30.sp55">

               <speaker>PREDSEDNIK DR. CIRIL RIBIČIČ:</speaker>

               <p>Če lahko še svoje mnenje povem.</p>
               <p>Tu so bili povedani zelo različni motivi, zakaj kdo podpira, zakaj ne nasprotuje
               temu predlogu. Rad bi povedal svojo izkušnjo in svoj pogled na to vprašanje. In
               sicer, bil sem med tistimi, ki sem vseskozi opozarjal na kršitve tajnosti glasovanja,
               in sem tudi občutil - pa moram reči, da se je ta stvar zaostrovala v zadnjem času, ne
               izboljševala, pritiske na tiste, ki se niso hoteli podrediti nadzorstvu tega tajnega
               glasovanja. <stage type="mag"/> <stage>(Nadaljevanje)</stage> Moram reči, da so
               ti pritiski šli, ne samo znotraj posamezne poslanske skupine in stranke, ampak tudi,
               da tako rečem, trans-strankarsko, kar v celih taborih. To je, mislim, da je prav, da
               se pove, da je eden od motivov za to, da je ta predlog nastal, tudi tistih, ki smo
               čutili pritiske, pa ne samo pritiske, tudi podtikanja s strani drugih, ki so se
               podredili, v tem smislu tisti posebej sumljiv.</p>
               <p>Meni so, kar je še posebej nerodno za nekoga, ki je profesor ustavnega prava in
               strokovnjak za volilni sistem, očitali, da ne znam izpolnjevati glasovnice, ker so
               pač vse druge glasovnice bile kontrolirane in je potem kar naenkrat izpadlo, da je pa
               moja tista, ki jo ne znam izpolniti. Kot rečeno, motivi so tukaj zelo različni in nič
               nimam proti temu, da ima vsak svoje motive.</p>
               <p>To, da bi se dalo zelo enostavno zagotoviti tajnost glasovanja, kar je kolegica
               Beblerjeva rekla, na žalost ni res. Seveda bi se dalo, če bi se stranke za to
               dogovorile. Tukaj je neka zgodovina. Vsaj štiri leta sem si za to prizadeval. Bilo je
               na mnogih sestankih, bile so razne pobude, bilo je na kolegiju, bili so sklepi in
               bila je tudi ena odločna poteza predsednika državnega zbora, gospoda Podobnika, ko je
               prenesel, čeprav mu to ni nalagal poslovnik, odredil, da se prenesejo glasovalne
               kabine v dvorano, da bi s tem preprečil, da bi se na poti od predsedniške mize pa do
               glasovalnih kabin dogajalo tisto, kar se je dogajalo pri nadziranju glasovanja. Tudi
               to je samo na prvi pogled pomagalo, ker so se naši drugi načini, ki so bili tukaj že
               omenjeni, ali označevanje, ali glasovanje v parih in trojkah itn.</p>
               <p>Jaz ne želim biti tisti, ki bi, čeprav sem prvo pobudo za to spremembo dal jaz, da
               bi sedaj ta motiv moral biti prevladujoči. Motivi so pač različni. Mene veseli, da se
               ti motivi povezujejo. Moram pa reči, da je to, vsaj po mojem mnenju, deloma tudi
               odgovor na pomislek, da se to spreminja v samem postopku. Seveda, če bi ti postopki -
               meni bi bilo osebno bolj všeč, če bi dosegli to, da se dosledno tajno glasuje. Bližje
               bi mi bilo, da bi skladnost med pravnimi pravili in prakso dosegli s tem, da se
               spremeni praksa, ne pa pravno pravilo. Sam moram reči, da pri tem pa - verjetno ste
               že opazili, da sem kdaj pa kdaj zelo trmast - pri tej točki sem bil trmast zadnja
               štiri leta, vendar kljub temu neuspešen. Tudi takrat, ko sem mislil, da so stvari v
               redu, se je naknadno vedno po glasovanju pokazalo to in se je pokazalo drugo, in sem
               te stvari tudi dokumentiral. To sem hotel povedati, kot osebno mnenje.</p>
               <p>Sedaj bi šli pa proti zaključevanju. Če še kdo se želi oglasiti, če ne bi sedaj
               prišli na glasovanje o skrajšanem postopku? Mislim, da so bila zadostna pojasnila
               dana glede teh proceduralnih vprašanj. Morda bi jaz rekel samo to okoli zahtevnosti.
               Po 204. členu skrajšani postopek za sprejem zakona, v okviru tega skrajšanega je
               verjetno zapisano, "manj zahtevne spremembe in dopolnitve", potem so pa še druge
               možne alinee.<stage type="mag"/><stage>(Nadaljevanje)</stage> Pri skrajšanem
               postopku lahko pride do enostavne, pravno-tehnično enostavne in majhne spremembe, kot
               je v tem primeru, ki je pa vsebinsko zelo pomembna. Jaz mislim da se to eno za drugim
               ne izključuje. Je pa res, da se skrajšanega postopka redko poslužuje vlade od takrat,
               ko se je enkrat zgodilo, da je tretjina poslancev glasovala "proti", ko je šlo za
               spremembo zakona o vladi.</p>
               <p>Skratka skrajšani postopek, tako kot jaz vidim naš poslovnik, je tisti postopek, ki
               daje največje garancije tistim, ki se z njim ne strinjajo. Dovolj je, da je tretjina
               poslancev, prisotnih poslancev "proti", pa skrajšan postopek ni sprejet. In v tem
               našem konkretnem primeru bi se na ta način lahko preprečilo, da bi sprejeli
               spremembe, ki bi veljale tako in bi se stvar pač, najbrž bi bila sprejeta ampak bi
               bila sprejeta še po nekem daljšem postopku. Tako da ta skrajšan postopek resnično
               daje garancije tistim, ki temu nasprotujejo dokaj enostavno z tretjino glasov
               preprečijo, da bi ta skrajšan postopek bil sprejet, ker ne velja recimo nažalost za
               hitri postopek.</p>
               <p>In reagirati moram samo še na tisto okoli javnega glasovanja o razrešitvi. Jaz sem
               osebno tudi prepričan, da je bila to resna kršitev in sem na to takoj javno opozoril.
               Tudi takrat bi mi bilo všeč, če bi, tako kot sem jaz se takrat zavzemal, več
               poslancev iz različnih poslanskih skupin podpisalo protest proti takšni kršitvi
               poslovnika. Menim pa, da nismo pristojni za odločanje, nismo arbitraža nad vodstvom
               državnega zbora, da bi po uradni dolžnosti poslovniška komisija obravnavala takšne
               kršitve. Seveda ima pa vsakdo od vas in vsakdo od drugih poslancev možnost, da od nas
               terja razlago poslovnika za naprej. Doslej pač takšnega predloga nismo dobili, upam
               pa, da so te kritike pokazale, da taka kršitev pač ne bi mogla ponovno priti. Mi smo
               vedno, kadar smo dobili predlog smo pa na komisijo uvrstili predlog za razlago
               poslovnika, kadar je kakšna stvar bila vprašljiva.</p>
               <p>Lahko preidemo sedaj na odločanje o skrajšanem postopku ... Dobro je. Kdo je za
               sklep, ki se glasi: Komisija za poslovnik soglaša s skrajšanim postopkom. Prosim če
               glasujete.</p>
               <p>Kdo je za? <stage>(10 članov.)</stage> Je kdo proti? <stage>(2 člana.)</stage></p>
               <p>Koliko nas je prisotnih? <stage>(14)</stage></p>
               <p>Komisija je sprejela ta sklep z 10-imi glasovi "za", z 2-mi glasovi "proti" in
               ugotavljam pač, da je ta kvalificirana večina, se pravi da tudi sklepu ni
               nasprotovala tretjina prisotnih poslancev in je s tem ta sklep bil sprejet.</p>
               <p>In prehajamo na obravnavo vsebine. Dobili ste mnenje sekretariata za zakonodajo.
               Nismo dobili mnenja vlade, tudi ne vidim, da bi bila vlada tukaj zastopana in odpiram
               razpravo o vsebini. Prosim gospa Veliščkova.</p>
            </sp>
            <sp xml:id="SDT2-KZPo-Izredna-003-2000-05-30.sp56">

               <speaker>JOŽICA VELIŠČEK:</speaker>

               <p>Gospod predsednik hvala za besedo. Jaz bi mogoče, sedaj nisem hotela vmes posegati,
               ko je tekla ta razprava, ker se mi zdi da niti ni tema tega današnjega razgovora,
               poseči v razpravo oziroma mnenje gospoda Pukšiča. <stage type="mag"/> <stage>(Nadaljevanje)</stage> Če mi dovolite dva stavka.</p>
            </sp>
            <sp xml:id="SDT2-KZPo-Izredna-003-2000-05-30.sp57">

               <speaker>PREDSEDNIK DR. CIRIL RIBIČIČ:</speaker>

               <p>Gospod Pukšič. Prosim.</p>
            </sp>
            <sp xml:id="SDT2-KZPo-Izredna-003-2000-05-30.sp58">

               <speaker>FRANC PUKŠIČ:</speaker>

               <p>Se bom že odzval, če bo potrebno.</p>
            </sp>
            <sp xml:id="SDT2-KZPo-Izredna-003-2000-05-30.sp59">

               <speaker>PREDSEDNIK DR. CIRIL RIBIČIČ:</speaker>

               <p>Potem pa prosim.</p>
            </sp>
            <sp xml:id="SDT2-KZPo-Izredna-003-2000-05-30.sp60">

               <speaker>JOŽICA VELIŠČEK:</speaker>

               <p>Gospod Pukšič je pač tukaj navedel, da je bila skupini poslancev in predsedniku, ki
               je vodil glasovanje, odtegnjena pravna pomoč generalnega sekretarja oziroma generalne
               sekretarke, ki je bila prisotna pri izvedbi in ugotavljanju izidov glasovanja. Tudi
               navedel je določene poslovniške določbe. Jaz bi pač prosila, ne da bi tu pač, ne
               odrekale svoji odgovornosti, izogibala svoji odgovornosti, naj prečita posebej, kaj
               so naloge generalnega sekretarja v zvezi z izvedbo volitev in sicer v poslovniku.
               Hvala lepa.</p>
            </sp>
            <sp xml:id="SDT2-KZPo-Izredna-003-2000-05-30.sp61">

               <speaker>PREDSEDNIK DR. CIRIL RIBIČIČ:</speaker>

               <p>Dobro. Jaz bi opozoril, da to res ni na dnevnem redu. Zdaj ste vsak povedali svoje
               mnenje in predlagam, da o tem, da to ne obravnavamo. Gotovo bo prilika za to pri
               nekih celovitejših spremembah poslovnika za tako razpravo.</p>
            </sp>
            <sp xml:id="SDT2-KZPo-Izredna-003-2000-05-30.sp62">

               <speaker>DARJA LAVTIŽAR-BEBLER:</speaker>

               <p>A lahko jaz samo še eno vprašanje.</p>
            </sp>
            <sp xml:id="SDT2-KZPo-Izredna-003-2000-05-30.sp63">

               <speaker>PREDSEDNIK DR. CIRIL RIBIČIČ:</speaker>

               <p>Samo gospod Pukšič moram, ker, če želi. Potem ne bo možna več replika gospod Pukšič,
               samo zdajle, ali pa ne več. Tako mislim, takšna so pravila. Ja, hvala lepa. Gospa
               Darja Lavtižar-Bebler ima še eno vprašanje.</p>
            </sp>
            <sp xml:id="SDT2-KZPo-Izredna-003-2000-05-30.sp64">

               <speaker>DARJA LAVTIŽAR-BEBLER:</speaker>

               <p>Ja, v zvezi s tem, kdo kdaj razlaga poslovnik. Jaz bi samo to vprašala, ali je pa,
               meni je to tudi jasno, da predsedujoči med sejo pač skrbi za poslovnik in on tolmači
               poslovnik itn. Ampak, ko gre pa za eklatantno kršenje poslovnika, ali potem res
               pristajamo na oceno, da je tudi nad predsedujočim takrat samo modro nebo in nič
               drugega. Mislim, če lahko malo, vsaj skicirate nek možen odgovor na to vprašanje.
               Namreč, zaradi tega sprašujem. Prej sem govorila o tem, da je po mojem in tudi drugi
               ste rekli, bil eklatantno kršen poslovnik, takrat ko smo o razrešnici glasovali. In
               zdaj, ali je res mogoče pristati na to tezo, da tudi ko gre za takšno nesporno
               kršitev, zdaj tukaj ni mogoče ničesar storiti.</p>
            </sp>
            <sp xml:id="SDT2-KZPo-Izredna-003-2000-05-30.sp65">

               <speaker>PREDSEDNIK DR. CIRIL RIBIČIČ:</speaker>

               <p>Ja replika prosim gospod Basjc.</p>
            </sp>
            <sp xml:id="SDT2-KZPo-Izredna-003-2000-05-30.sp66">

               <speaker>JOSIP BAJC:</speaker>

               <p>Hvala lepa gospod predsednik. Gospa Beblerjeva, ni bilo samo nebo, ki je odločalo,
               ampak odločali so poslanci z glasovanjem in če se ne motim, se jih je 53 ali 56
               odločilo, da se javno glasuje. Se pravi, govoriti o nebu, mogoče je tisti dan bilo
               oblačno, tako da, sploh možno ni bilo.</p>
            </sp>
            <sp xml:id="SDT2-KZPo-Izredna-003-2000-05-30.sp67">

               <speaker>PREDSEDNIK DR. CIRIL RIBIČIČ:</speaker>

               <p>Ja, prosim.</p>
            </sp>
            <sp xml:id="SDT2-KZPo-Izredna-003-2000-05-30.sp68">

               <speaker>DARJA LAVTIŽAR-BEBLER:</speaker>

               <p>Najprej, jaz sem zastavila vprašanje gospodu Cerarju in sem pričakovala odgovor
               seveda od njega. Drugič pa je za mene bistveno vprašanje do tiste faze, ali se sploh
               sme dati na glasovanje nekaj in o nečem, kar je sicer v poslovniku jasno zapisano.
           </p>
            </sp>
            <sp xml:id="SDT2-KZPo-Izredna-003-2000-05-30.sp69">

               <speaker>JOSIP BAJC:</speaker>

               <p>Ja, brez neba modrega.</p>
            </sp>
            <sp xml:id="SDT2-KZPo-Izredna-003-2000-05-30.sp70">

               <speaker>PREDSEDNIK DR. CIRIL RIBIČIČ:</speaker>

               <p>Glejte, jaz predlagam, v okviru svojih pooblastil, ker sem dolžan skrbeti za to, da
               tisto, kar je na dnevnem redu, obravnavamo. Da tukaj ugotovimo, da to vprašanje je
               zanimivo vprašanje. Da ni nujno ne, ker zdajle se, veste v čem je bilo spornost
               vprašanja. Ali se način glasovanja spreminja zaradi tega, če veže predsednik vlade
               zaupnico na to. To ni stvar, ki bi se nam obetala zdaj v<stage type="mag"/> <stage>(Nadaljevanje)</stage> naslednjem tednu, da bi morali to na hitro.
               Predlagam, če kdo ima to idejo, da naj zahteva, lahko pa danes sklenemo, da bomo dali
               to razlago. Saj razlaga bi bila najbrž zelo kratka, da tudi če se veže neko vprašanje
               na zaupnico, to ne vpliva na način odločanja na to vprašanje in bi potem videli ali
               bi za to dobili dvotretjinsko večino, kar je potrebno za, mogoče gospod Anderlič.
               Boljše bi bilo drugič, če bi se vključite, kadar imate ugovor, ker potem je tudi meni
               jasnejše, v čem je pripomba. No, jaz, no zaradi tega bom ponovil, saj to vseeno
               ponovim zaradi tega, da ne bo.</p>
               <p>Jaz sem rekel, da če, jaz bi se zavzel za takšno razlago, da če se odločanje, če se
               ne odloča na nekem vprašanju, veže zaupnica, to ne spremeni načina odločanja o tem.
               Tajnost ali javnost glasovanja ali pa večina. To je, to sem povedal dovolj jasno. Se
               pravi, če to zdaj prevedem na konkretni primer, če se odloča o razrešitvi in se na
               razrešitev veže zaupnica, potem se način zaradi tega ne spremeni, ker se je vezala
               zaupnica. Ali pa če je bilo to odločanje o volilnem sistemu, pa bi se na to vezala
               nezaupnica, bi še vedno bilo dvotretjinska večina. Ampak moja intenca ni bila, da bi
               zdaj o tem razpravljali, ampak bi o predlogu takšnega, takšne razlage, posebej
               sklepala poslovniška komisija za primere naprej in bomo to lahko zelo resno
               pripravili in tako razlago dali ali pa celo predlagali, da jo da sam državni zbor. Ni
               pa danes nujno to povezovati s točko, ki je na dnevnem redu. Ja, prosim gospod
               Anderlič.</p>
            </sp>
            <sp xml:id="SDT2-KZPo-Izredna-003-2000-05-30.sp71">

               <speaker>ANTON ANDERLIČ:</speaker>

               <p>... vi mislite, da je bil kršen poslovnik ker se je glasovalo o razrešnici ministrov
               ne pa o čem drugem.</p>
            </sp>
            <sp xml:id="SDT2-KZPo-Izredna-003-2000-05-30.sp72">

               <speaker>PREDSEDNIK DR. CIRIL RIBIČIČ:</speaker>

               <p>Absolutno, to sem že prej povedal, da mislim, da je bil zelo resno kršen ta
               poslovnik. In tudi mislim, da ne bi se smelo to dati na glasovanje. Da o tem pač
               večina v državnem zboru ne more odločati, ampak stvar ni danes na dnevnem redu. In
               zdaj s tem .... začenjamo razpravo in bi prosil dr. Cerarja.</p>
            </sp>
            <sp xml:id="SDT2-KZPo-Izredna-003-2000-05-30.sp73">

               <speaker>DR. MIRO CERAR:</speaker>

               <p>Hvala lepa. A vas lahko gospod predsedujoči oziroma predsednik vprašam, torej v
               "smem tudi na to vprašanje odgovarjati" ali se mu raje izognem, pa počakam na pobudo,
               ki bo pa prišla po drugi poti. Dobro.</p>
            </sp>
            <sp xml:id="SDT2-KZPo-Izredna-003-2000-05-30.sp74">

               <speaker>PREDSEDNIK DR. CIRIL RIBIČIČ:</speaker>

               <p>No, jaz predlagam, če se strinjate, da zdaj sklenemo ne, da sklenemo, da bomo to
               uvrstili na dnevni red ene naslednjih rednih sej. Ne, ne, v tem mandatu.</p>
               <p>No, jaz predlagam, da ne sprejmemo predloga gospoda Anderliča, da je to šele v
               naslednjem mandatu. Dobro, potem je o tem. Kolega Anderlič, jaz, očitno ne, pa vi
               tudi ne, pa vi tudi ne. Ja, saj bi jo rad vodil, samo ko so ugovori, prav če boste
               tako ugovarjali bom težko vodil. Ja, jaz moram skrbeti za red, pa paziti kaj je na
               dnevnem redu.</p>
            </sp>
            <sp xml:id="SDT2-KZPo-Izredna-003-2000-05-30.sp75">

               <speaker>JOSIP BAJC:</speaker>

               <p>... sprašujejo kako si pri javnem glasovanju glasoval.</p>
            </sp>
            <sp xml:id="SDT2-KZPo-Izredna-003-2000-05-30.sp76">

               <speaker>PREDSEDNIK DR. CIRIL RIBIČIČ:</speaker>

               <p>Kako? Jaz sem glasoval proti temu, da bi bilo javno glasovanje takrat. Ja, seveda.
               Če želite izpisek, vam ga bom poslal. Kar se pa tiče pogostosti sklicevanja te seje,
               to je vprašanje, ki je direktno na mene naslovljeno, ker jaz sklicujem. Moram
               povedati, da imamo prekinjeno eno točko dnevnega reda naše redne seje. In to zaradi
               tega, ker je bila dogovorjena konzultacija, ker tukaj nismo prišli do konca s
               strokovnimi argumenti in kdaj se začne glasovanje. <stage type="mag"/><stage>(Nadaljevanje)</stage> Ko bo ta konsultacija opravljena, za to pa potrebuje
               čas predsednik državnega zbora, ker brez njega o tem ne želim sklepati, takrat bomo
               lahko nadaljevali tisto sejo in bodo redne seje možne; do takrat so pa možne samo
               izredne seje. Sedaj pa ima besedo dr. Cerar. Prosim.</p>
            </sp>
            <sp xml:id="SDT2-KZPo-Izredna-003-2000-05-30.sp77">

               <speaker>DR. MIRO CERAR:</speaker>

               <p>Hvala lepa. Oglasil bi se v zvezi s temo, ki je na dnevnem redu in bi samo na kratko
               podal razmislek o tem, zakaj je tudi res pravno mogoče ta hip spreminjati poslovnik,
               čeprav smo na nek način v širšem smislu le v teku nekega dogajanja. Tu bi samo
               pravzaprav dopolnil gospo Bitenčevo, ki je že prej povedala nekaj v zvezi s tem.</p>
               <p>Namreč, poglejte, če bi trenutno že imeli - na primer, bom rekel, sedaj govorim
               hipotetično - že vloženo novo listo kandidatov, in bi torej pričakovali, da bo o njih
               odločeno v skladu s poslovnikom na tajnem glasovanju, potem bi bilo verjetno to, o
               čemer sedaj razpravljamo, nedopustno. Ker pa, kot rečeno, smo v neki vmesni fazi, ki
               ni takšna, nihče nima nekih pravno utemeljenih pričakovanj ali pravic ali karkoli,
               mislim, da je to možno, še posebej tudi zato, ker - navedel bi samo nekaj argumentov
               v prid temu, kar se danes dogaja, da bi mogoče imeli potem tudi iztočnico za lažji
               razmislek, pri čemer so ti argumenti pravni, ker so vsebovani v ustavi.</p>
               <p>V 112. členu ustave ni nikjer določeno, to vsi vemo, da bi se ministre imenovalo ali
               razrešilo na predlog predsednika vlade na tajnem glasovanju. Se pravi, ustava tu
               dopušča prosto parlamentu. In mi vemo, da načelo demokratičnosti - 1. člen ustave,
               tudi ustavno sodišče se nanj sklicuje včasih - terja neko transparentnost javnosti;
               se pravi, tudi če se parlament sedaj, dve tretjini navzočih poslancev sklicuje na to
               načelo transparentnosti glasovanja, to ne more biti z vidika ustave sporno.</p>
               <p>Dodal bi samo še to, da seveda problem nastaja tudi zaradi tega nesrečnega
               imenovanja ministrov v državnem zboru. Namreč, za predsednika vlade je glasovanje
               tajno. 112. člen za ministre seveda ni predvidel tajnosti, kajti ko se je ustava
               pisala, je prišlo, kot vemo, v zadnjem hipu - če dam ta hip v narekovaj, ker je le
               trajal nekaj tednov ali mesecev - do tega imenovanja ministrov in takrat je bila
               seveda normalna situacija pred ustavodajalcem: predsednik vlade bo sam sestavil
               vladno ekipo, jo predložil v imenovanje predsedniku, recimo, republike, in seveda za
               to ni bilo sploh potrebno razmišljati o tem, kakoglasovati o ministrih. Če bi pa
               sedaj to logiko izvedli naprej, recimo, da bi imeli takšno situacijo, se pa vprašamo,
               kaj bi se zgodilo, če bi, na primer, predsednik vlade zahteval, da se o potrjeni
               vladi še izreče parlament, bi jo dal torej na zaupnico, da bi bil res gotov, da bo
               vlada imela zaupanje, potem bi pa videli, da zopet 117. člen, ki govori o zaupnici,
               tudi ne predvideva tajnega glasovanja.</p>
               <p>Se pravi, nekaj teh argumentov je, ki dopuščajo, resnično, da se brez kakšnega
               slabega občutka spremeni javno v tajno, ostaja pa seveda ta politični priokus, o
               katerem se pa da razpravljati, ali je to politično primerno, to pa pač ni stvar
               pravnikov. Hvala lepa.</p>
            </sp>
            <sp xml:id="SDT2-KZPo-Izredna-003-2000-05-30.sp78">

               <speaker>PREDSEDNIK DR. CIRIL RIBIČIČ:</speaker>

               <p>Hvala lepa. Kdo želi besedo naprej? Sedaj obravnavamo vsebino predloga sprememb.
               Prosim, gospod Bajc.</p>
            </sp>
            <sp xml:id="SDT2-KZPo-Izredna-003-2000-05-30.sp79">

               <speaker>JOSIP BAJC:</speaker>

               <p>Hvala lepa. To, kar je gospa Bitenčeva že prej v uvodu povedala, ko smo se
               opredeljevali o 2. členu - če smiselno uporabljamo "predloži", mislim, da ne zdrži,
               ker bi ga moral mandatar prinesti tega <stage type="mag"/>
               <stage>(Nadaljevanje)</stage> kandidata za ministra in mislim, da je obvezno, da se besedica
               "predloži" spremeni v "predlaga" in "predložnem" v "predlagane". ker če smiselno
               berem: "Če tudi nova lista kandidatov ni izglasovana lahko predsednik vlade
               predloži." Se pravi, da ga mora prinesti in preložiti državnemu zboru. Ampak predlaga
               državnemu zboru, da se o vsakem, ne "predloženem", ampak "predlaganem" kandidatu z
               liste kandidatov glasuje posebej. Je obvezno to spremeniti.</p>
            </sp>
            <sp xml:id="SDT2-KZPo-Izredna-003-2000-05-30.sp80">

               <speaker>PREDSEDNIK DR. CIRIL RIBIČIČ:</speaker>

               <p>Sedaj, moje mnenje je takšno, da kadar se govori o listi, bi tudi "predložitev" bila
               možna rešitev. In potem je tudi nekdo, kandidat, ki je bil predložen na listi. Ampak
               tukaj, prvič, to kar je sekretariat posebej odprl, "lahko predsednik vlade predloži",
               tukaj pa ne gre za to, da bi predložil listo, ampak da predlaga, da se o vsakem
               glasuje posebej. To je gotovo. Tako da jaz bi predlagal, da ne bom še jaz kaj
               predložil, kaj pisno predložil, bi predlagal, da pooblastimo sekretariat, da to
               natančno prouči in potem redakcijsko to popravi. Besedo ima gospod Anderlič.</p>
            </sp>
            <sp xml:id="SDT2-KZPo-Izredna-003-2000-05-30.sp81">

               <speaker>ANTON ANDERLIČ:</speaker>

               <p>Jaz sem navdušen nad temi praktičnimi razlagami zadev, resnično. Reči, da ni to v
               postopku oziroma da ni bila eksplicitna najava, da je samo naslednja faza, ki se bo
               materializirala v naslednjih dneh, in da to ni znotraj tega strogo potem, kot sem
               rekel, je to mogoče. Če ne bi upošteval nič tistega, zaradi česar vi te razlage
               dajete, takrat bi to veljalo, sicer pa ne.</p>
            </sp>
            <sp xml:id="SDT2-KZPo-Izredna-003-2000-05-30.sp82">

               <speaker>PREDSEDNIK DR. CIRIL RIBIČIČ:</speaker>

               <p>Jaz bi še enkrat samo to opozoril. Pri tej točki je manjšina najbolj možno varovana.
               Tretjina prisotnih je proti, pa stvar ni sprejeta. To je višja stopnja varovanja, kot
               jo imamo pri kakšnih zelo pomembnih, veliko pomembnejših vprašanjih. Tako, da tukaj
               je manjšina zelo varovana in mislim,da je to tudi prav. Ko se pri takih občutljivih
               vprašanjih gre v hitro spremembo, ki omogoča skrajšani postopek, takrat je verjetno
               smiselno, da je takšna večina in ta večina potem pokaže. Če bo danes v državnem zboru
               se pokazalo, da je četrtina proti, pa ne bo teh problemov. Prosim, gospod Cerar.</p>
            </sp>
            <sp xml:id="SDT2-KZPo-Izredna-003-2000-05-30.sp83">

               <speaker>DR. MIRO CERAR:</speaker>

               <p>Dovolite. Ker sem zaznal v nastopu gospoda Anderliča... Prosim? Nisem slišal. Ne,
               samo to bi dodal, saj nočem sploh razpravljati dosti o tem, ker se razumemo v osnovi.
               Da tako, kot... saj gospod Anderič itak podpira to spremembo. Se pravi, jaz sem samo
               hotel pojasniti... Saj prej ste rekel večkrat, da...</p>
            </sp>
            <sp xml:id="SDT2-KZPo-Izredna-003-2000-05-30.sp84">

               <speaker>PREDSEDNIK DR. CIRIL RIBIČIČ:</speaker>

               <p>Ne, ne, da ne nasprotuje, je bila formulacija.</p>
            </sp>
            <sp xml:id="SDT2-KZPo-Izredna-003-2000-05-30.sp85">

               <speaker>DR. MIRO CERAR:</speaker>

               <p>Se opravičujem! Ampak, saj to ni moja stvar.</p>
            </sp>
            <sp xml:id="SDT2-KZPo-Izredna-003-2000-05-30.sp86">

               <speaker>FRANC PUKŠIČ:</speaker>

               <p>Predsednik, ali imamo prosto debatni klub ali vi vodite sejo?</p>
            </sp>
            <sp xml:id="SDT2-KZPo-Izredna-003-2000-05-30.sp87">

               <speaker>PREDSEDNIK DR. CIRIL RIBIČIČ:</speaker>

               <p>Gospod Pukšič, jaz ocenjujem... Prosim, gospod Beuermann in gospod Pukšič, sedaj vaju
               dva opominjam, da prosim, ne posegajta na ta način. Jaz pa takrat, kadar nekdo
               ugovarja, ocenjujem, ali to prispeva skrajšanje razprave in pojasnitvi nesporazumov
               ali pa zakomplicira. Vajine pripombe komplicirajo, pripomba, ki jo je dal pa gospod
               Anderlič je pa prispevala k temu, da smo pojasnili, da smo pojasnili, da je rekel, da
               ne nasprotuje.</p>
            </sp>
            <sp xml:id="SDT2-KZPo-Izredna-003-2000-05-30.sp88">

               <speaker>DR. MIRO CERAR:</speaker>

               <p>Jaz bom pa samo, dovolite še dva stavka, saj nič posebnega. Samo poudaril bi to, kar
               sem rekel. Da strogo pravno gledano ni mogoče reči, da je ta sprememba poslovnika po
               vsebini nedopustna. To sem hotel reči. Politično je pa druga stvar. Hvala lepa.<stage type="mag"/>
               </p>
            </sp>
            <sp xml:id="SDT2-KZPo-Izredna-003-2000-05-30.sp89">

               <speaker>PREDSEDNIK DR. CIRIL RIBIČIČ:</speaker>

               <p>Hvala lepa. Gospod Pukšič se je hotel oglasiti.</p>
            </sp>
            <sp xml:id="SDT2-KZPo-Izredna-003-2000-05-30.sp90">

               <speaker>FRANC PUKŠIČ:</speaker>

               <p>Imam repliko na vaš del ugovora. .../Medsebojni pogovor./...</p>
            </sp>
            <sp xml:id="SDT2-KZPo-Izredna-003-2000-05-30.sp91">

               <speaker>PREDSEDNIK DR. CIRIL RIBIČIČ:</speaker>

               <p>Na tisto ni možno. Ne, ne. Poslušajte, na vodenje seje ni replike. Razen če mislite
               da narobe vodim poslovnik potem zahtevajte, da se o tem opredeli komisija, če
               mislite, da v nasprotju s poslovnikom vodim sejo, drugače pa ni replike na pojasnila,
               ki jih dajena vodenje seje, drugače bi vsakdo repliciral, ko nekomu dam besedo itn.
               zato ni replike.</p>
               <p>Želi kdo drug besedo? Prosim gospod Beuermann.</p>
            </sp>
            <sp xml:id="SDT2-KZPo-Izredna-003-2000-05-30.sp92">

               <speaker>RICHARD BEUERMANN:</speaker>

               <p>Gospod predsednik hvala lepa za besedo. Jaz se vam zahvaljujem za opomin. Toliko
               hitro ga še nikoli v življenju nisem dobil. Hvala lepa. /Smeh./</p>
            </sp>
            <sp xml:id="SDT2-KZPo-Izredna-003-2000-05-30.sp93">

               <speaker>PREDSEDNIK DR. CIRIL RIBIČIČ:</speaker>

               <p>Jaz se opravičujem, če je bil nesporazum. Ni bil mišljen formalen opomin, ampak sem
               samo rekel da vam ne dam besedo in da bi to kompliciralo situacijo.</p>
               <p>Še kdo želi besedo? Mi moramo sedaj še sprejeti sklep, ne moramo, ampak moramo
               odločati o sklepu. Predlog sprememb poslovnika državnega zbora Republike Slovenije se
               sprejme. O tem se odloča v komisiji z enako večino kot v državnem zboru, se pravi z
               dvotretjinsko večino navzočih članov komisije, prisotni smo pa vsi.</p>
               <p>Kdo je za ta sklep, prosim če dvigne roko! <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam da ne in ugotavljam, da je z dvotretjinsko večino bil sprejet ta sklep.</p>
               <p>Za poročevalca komisije predlagam podpredsednika komisije gospoda Bajca, glede na
               to, da sem jaz med predlagatelji.</p>
               <p>S tem zaključujem točko in sejo.</p>
               <p><stage>(Seja je bila zaključena 30. maja 2000 ob 13.25 uri.)</stage></p>
            </sp>
         </div>
      </body>
   </text>
</TEI>

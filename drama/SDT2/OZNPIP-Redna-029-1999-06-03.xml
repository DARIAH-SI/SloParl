<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-OZNPIP-Redna-029-1999-06-03">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">1AE428A048673697C1256777002F5AE8</idno>
               <idno type="custom" subtype="day">1703F03C36FF8E3BC12567860039085D</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=1703F03C36FF8E3BC12567860039085D</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-OZNPIP-Redna-029-1999-06-03.OZNPIP" n="029">
               <name>Redna</name>
               <date when="1999-06-03"/>
            </setting>
         </settingDesc>
         <particDesc>
            <listOrg>
               <org xml:id="SDT2-OZNPIP-Redna-029-1999-06-03.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-OZNPIP-Redna-029-1999-06-03.OZNPIP">
                        <orgName key="OZNPIP">Odbor za notranjo politiko in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO IN PRAVOSODJE</stage>
            <stage type="session">29. seja</stage>
            <stage type="date">(3. junij 1999)</stage>
            <stage type="chairman">Sejo je vodila Darja Lavtižar Bebler, predsednica odbora.</stage>
            <stage type="time">Seja se je pričela ob 13.19 uri.</stage>


            <sp xml:id="SDT2-OZNPIP-Redna-029-1999-06-03.sp1">

               <speaker>PREDSEDNICA DARJA LAVTIŽAR BEBLER:</speaker>

               <p>Predlagam, da začnemo z delom oziroma, da nadaljujemo z obravnavo predloga zakona o
               spremembah in dopolnitvah zakona o državnem tožilstvu. Vse prisotne lepo pozdravljam.
               Gospa generalna državna tožilka me je uvodoma prosila, da bi rada izkoristila svojo
               prisotnost na današnji seji odbora in tudi je povezano z obravnavo te točke dnevnega
               reda in bi dala besedo gospe Cerarjevi, prosim.</p>
            </sp>
            <sp xml:id="SDT2-OZNPIP-Redna-029-1999-06-03.sp2">

               <speaker>ZDENKA CERAR:</speaker>

               <p>Hvala lepa in lep pozdrav vsem prisotnim. Rada bi vas obvestila, da sem danes
               imenovala novega vodjo skupine in sicer Antona Ribnikarja, vrhovnega državnega
               tožilca. Kriterij, ki sem ga pri tem uporabila je bil, na eni strani ta, da po
               funkciji ne odstopa od poprejšnje funkcije vodje, ki je odstopila. Na drugi strani,
               da ima potrebne izkušnje na operativnem delu na prvi stopnji. Gospod Ribnikar je bil
               dolga leta v tožilstvu, bil je tudi vodja tožilske enote in štejem, da v tem okviru
               povsem ustreza namenom za katerega je bil postavljen.</p>
               <p>Gospo Brezigarjevo sem povabila na razgovor in se z njo dogovorila, da jo dodelimo
               na mesto v kazenski oddelek, ki ga vodi gospod Boris Šetina in se ji poverijo naloge
               in delo na gospodarskih zadevah, na zadevah iz področja organiziranega kriminala z
               vsemi dolžnostmi in nalogami, ki jih opravlja državno tožilstvo Republike
               Slovenije.</p>
               <p>Za razliko od prej naj vam pojasnim, da skupina opravlja te naloge na prvi stopnji.
               Državno tožilstvo Republike Slovenije pa na tretji stopnji. Vlaga izredna pravna
               sredstva, svetuje na vzdol, izvršuje kontrolo, rešuje nadzorstvene pritožbe in v tem
               okviru je poverjeno na njeno lastno željo to delo.</p>
               <p>Primopredaja poslov med obema vodjema se bo izvršila v ponedeljek. Med temi
               zadevami, ki bodo predane je tudi zadeva Kos o kateri sem danes v sredstvih javnega
               obveščanja uspela nekaj prebrati. Povem vam, da je to zadeva, ki je v fazi ovadbe in
               ki bo dodeljena pristojnemu državnemu tožilcu, ker dejanje ni tiste narave, ki bi
               spadalo v delo skupine.</p>
               <p>Še eno obvestilo bi vam rada prenesla. Včeraj ste slišali, da naj bi tožilka
               umaknila obtožnico v pomembni kazenski zadevi, ki se nanaša na Smelt. To je
               dezinformacija v tem smislu, da ni šlo za kazensko zadevo, niti ni šlo za umik
               obtožnice. Šlo je za umik obtožnega predloga zaradi gospodarskega prestopka, ki je
               bil očitan odgovornim osebam Smelta in to zato, ker je pričel veljati novi zakon, ki
               je ta isti prestopek opredelil za prekršek. Če zakonodaja iz prestopka naredi
               prekršek, tožilec nima drugega izhoda, kot umakniti obtožni akt, ker potem spada
               zadeva v pristojnost sodnika za prekrške ne pa sodišča.</p>
               <p>Takoj zjutraj smo javnost obvestili in moram vam povedati, da je bila javnost tudi
               izčrpno obveščena o zadevi Primex, ki se še vedno pojavlja kot neznanka. V kolikor bi
               naši poslanci želeli, da jih tožilstvo informira o katerikoli zadevi. Prosim
               zaprosite, mi bomo to storili. Vem, da vam vaše delo ne dopušča, da bi prebrali vsako
               novico v Delu ali sredstvih javnega obveščanja. Morda bi vsaj v tistih primerih kjer
               se vam zdi kakšna odločitev vprašljiva ali napačna, želela, da se obrnete name in
               posredovali vam bomo informacijo
               tako, da boste vedeli tisto resnico s katero razpolagamo in boste potem lahko dali
               svojo sodbo. Hvala lepa.</p>
            </sp>
            <sp xml:id="SDT2-OZNPIP-Redna-029-1999-06-03.sp3">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa, gospa Cerarjeva. Predlagam, da tukaj nadaljujemo z včerajšnjim delom, ki
               smo ga prekinili pri 10. členu v tretjem odstavku, kjer smo se dogovorili, da bomo
               zadnji stavek vložili amandma odbora. Imamo delovno pripravljeno besedilo, gre še
               vedno za osnutek našega amandmaja in prosim, da poslušamo skrbno in potem ugotovimo
               ali je to primerno ali ne.</p>
               <p>V tretjem odstavku se tretji in četrti stavek spremenita tako, da se glasita.
               Krajevno pristojna državna tožilstva so dolžna obveščati generalnega državnega
               tožilca Republike Slovenije o zadevah iz drugega odstavka tega člena tako, ko zvedo
               zanje. Po dodelitvi generalnega državnega tožilca, zadevo prevzame v obravnavanje
               skupina. Predlagan je tudi variantni dodatek. V prvem stavku bi rekli, da je krajevno
               pristojna državna tožilstva dolžna obveščati generalnega državnega tožilca Republike
               Slovenije in skupino za posebne zadeve. Zdi se mi, da smo včeraj nekako, da je šlo
               pretežno mnenje v to smer, da je treba obvestiti generalnega državnega tožilca in
               potem, ko generalni državni tožilec dodeli pristojnost tej skupini, ta skupina
               prevzame v obravnavanje konkretno zadevo.</p>
               <p>Ali je morda kakšno mnenje na ta predlog amandmaja? Prosim, gospa Cerarjeva.</p>
            </sp>
            <sp xml:id="SDT2-OZNPIP-Redna-029-1999-06-03.sp4">

               <speaker>ZDENKA CERAR:</speaker>

               <p>Jaz bi bila s prvim amandmajem zadovoljna. Mislim, da je operativen in uresničljiv.
               Že sedaj delo poteka tako, če jaz dobim obvestilo, ki gre za skupino je takoj
               prenešeno tudi skupini. Obratna pot pa ni bila vedno tako uspešna. Tista pot, ko so
               krajevno pristojna tožilstva obveščala skupino. To se je dostikrat zatikalo.</p>
            </sp>
            <sp xml:id="SDT2-OZNPIP-Redna-029-1999-06-03.sp5">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Odpiram razpravo v zvezi s tem predlogom amandmaja. Ali želi še kdo k
               temu dodati ali ugovarjati? Ministra ni, tukaj ga zastopa gospa Badovinec. Imamo tudi
               pooblastilo s strani ministra Marušiča. Razprava je včeraj šla v tej smeri in zato
               smo tudi tak amandma naložili oziroma zaprosili strokovno službo in gospoda Lavrinca,
               da pripravijo tovrstno besedilo. Če ni nobenega ugovora, potem dajem ta predlog
               amandmaja na glasovanje.</p>
               <p>Da se v tretjem odstavku tretji in četrti stavek spremenita tako, da se glasita, kot
               sem prej prebrala v prvem besedilu v prvi varianti brez tistega variantnega dodatka.</p>
               <p>Kdo je za?  <stage>(8 članov.)</stage> Je kdo
               proti? <stage>(Nihče.)</stage></p>
               <p>Torej štejem oziroma ugotavljam, da smo ta amandma sprejeli kot amandma odbora.</p>
               <p>Pri zadnjem odstavku, <q>"vodja skupine o prevzemu zadeve obvesti policijo"</q> je pripomba
               sekretariata za zakonodajo, bi lahko tukaj prosim.</p>
            </sp>
            <sp xml:id="SDT2-OZNPIP-Redna-029-1999-06-03.sp6">

               <speaker>MIROSLAVA PALHALTINGER:</speaker>

               <p>V bistvu se je naša pripomba nanašala samo na uporabo izraza policija, ugotovili
               smo, da 8. člen veljavnega zakona v istem pač pomenu uporablja izraz <q>"organi
               odkrivanja"</q> in v to smer se je v bistvu nanašala naša pripomba na neusklajenost
               izrazja, uporabljenega v predlogu zakona. Hvala.</p>
            </sp>
            <sp xml:id="SDT2-OZNPIP-Redna-029-1999-06-03.sp7">

               <speaker>PREDSEDNICA DARJA LAVTIŽAR-BEBLER:</speaker>

               <p>Problem je, da v veljavnem sistemskem zakonu je en vsebovan pojem <q>"organi
               odkrivanja"</q>. Mi smo pa medtem sprejeli zakon o policiji in na ta problem smo neleteli
               že pri nekaj zakonih. Sedaj jaz mislim da se bo potem pozneje, ko se bo zakon
               spreminjal tako ali tako moralo vse spremeniti in glede na to, da pa vemo kaj velja
               in tudi tako prakso smo nekako tudi že uporabili, da ostane kar <q>"policija"</q> tukaj. Če
               smo za to, ne bi vlagali amandmaja na to. Naj bo tako kot je predlagano.</p>
               <p>Potem preidemo na drug člen, to je 10.a člen. Če sem prav razumela, je šla pripomba
               na drugi odstavek in sicer "generalni državni tožilec v soglasju z ministrom
               pristojnim za pravosodje izda podrobnejše navodilo za organizacijo in delo skupine.
               Želi kdo k temu besedo? Ali je to ustrezno, tako kot je predlagano? Ne vem zakaj,
               včeraj je bilo neko mnenje s strani sekretariata. <stage>(Ne.)</stage></p>
            </sp>
            <sp xml:id="SDT2-OZNPIP-Redna-029-1999-06-03.sp8">

               <speaker>GOSPA ______________:</speaker>

               <p>Opombo ampak jo umikam.</p>
            </sp>
            <sp xml:id="SDT2-OZNPIP-Redna-029-1999-06-03.sp9">

               <speaker>PREDSEDNICA DARJA LAVTIŽAR-BEBLER:</speaker>

               <p>Ker sem si zapomnila, da je nekdo imel pripombo na to. Prosim gospod Jerovšek.</p>
            </sp>
            <sp xml:id="SDT2-OZNPIP-Redna-029-1999-06-03.sp10">

               <speaker>JOŽEF JEROVŠEK:</speaker>

               <p>Mene zanima tudi sedaj obstajajo navodila generalnega državnega tožilca verjetno.
               Tudi sedaj v tem trenutku obstajajo taka navodila generalnega državnega tožilca za
               delo ... skupine za posebne zadeve.</p>
            </sp>
            <sp xml:id="SDT2-OZNPIP-Redna-029-1999-06-03.sp11">

               <speaker>MIROSLAVA PALHALTINGER(?):</speaker>

               <p>Sedaj obstajajo samo odredbe in v teh odredbah je vsebovano, v kratkem povedano
               tisto, kar naj bi tudi navodila vsebovala.</p>
            </sp>
            <sp xml:id="SDT2-OZNPIP-Redna-029-1999-06-03.sp12">

               <speaker>PREDSEDNICA DARJA LAVTIŽAR-BEBLER:</speaker>

               <p>Jaz bi rekla tako, če lahko tukaj nekako vskočim. Mi obravnavamo sedaj pač spremembo
               zakona o državnem tožilstvu in glede na prejšnje spremembe, ki jih uvajamo s
               prejšnjim 10. členom, kjer je tudi bolj podrobno določen delokrog te skupine, tudi iz
               tega izhaja, da bodo potrebna neka podrobnejša navodila generalnega državnega
               tožilca. Tako si jaz pač to razlagam in zato je najbrž že prav, da to ostane v tem
               členu, tista pripomba, ki je bila včeraj tukaj iznesena, je pa sedaj tako ali
               umaknjena. Tako da predlagam, da gremo potem tukaj naprej, razen če nima kdo kakšnega
               predloga amandmaja. Vidim da nima.</p>
               <p>Potem 10.b člen. Tukaj je bila tudi včeraj ena pripomba izrečena, če se prav spomnim, pri drugem odstavku, da
               vodjo skupine imenuje generalni državni tožilec v soglasju z ministrom, pristojnim za
               pravosodje. Druga varianta je pa bila, ali ne bi šlo to na predlog mnenja personalne
               komisije. To ste tudi vi rekli. Dobro. Ima kdo od članov odbora kakšen predlog za
               amandma? Nima. Potem gremo naprej k 3. členu. Ima k 3. členu kdo? Ne. K 4. členu?
               Tukaj je bila ena pripomba včeraj na zadnji odstavek, dodelitev v skupino ne posega v
               položaj in plačo državnega tožilca. Gospa Badovinec.</p>
            </sp>
            <sp xml:id="SDT2-OZNPIP-Redna-029-1999-06-03.sp13">

               <speaker>GOSPA BADOVINEC:</speaker>

               <p>Hvala lepa, gospa predsednica. Mislim, da je šla pripomba v to smer, da bi članom
               skupine pripadala plača svetnika okrožnega državnega tožilstva, tako da mi bi se tudi
               s tem, predlagatelj bi se s tem predlogom tudi strinjal, v kolikor bi bil osnovan
               amandma.</p>
            </sp>
            <sp xml:id="SDT2-OZNPIP-Redna-029-1999-06-03.sp14">

               <speaker>PREDSEDNICA DARJA LAVTIŽAR-BEBLER:</speaker>

               <p>Zdaj pa, ali bi lahko, prosim, predlagali konkretno besedilo amandmaja, ki naj bi to
               zadevo razrešil. Prosim.</p>
            </sp>
            <sp xml:id="SDT2-OZNPIP-Redna-029-1999-06-03.sp15">

               <speaker>GOSPA BADOVINEC:</speaker>

               <p>Hvala. Torej četrti odstavek 37.a člena se spremeni tako, da se glasi: <q>"Članom
               skupine pripada plača svetnika okrožnega državnega tožilca."</q></p>
            </sp>
            <sp xml:id="SDT2-OZNPIP-Redna-029-1999-06-03.sp16">

               <speaker>PREDSEDNICA DARJA LAVTIŽAR-BEBLER:</speaker>

               <p>Prosim, gospod Horvat.</p>
            </sp>
            <sp xml:id="SDT2-OZNPIP-Redna-029-1999-06-03.sp17">

               <speaker>GOSPOD HORVAT:</speaker>

               <p>V tej skupini bodo delali tudi lahko višji... <stage>(Ni vključen!)</stage>...</p>
            </sp>
            <sp xml:id="SDT2-OZNPIP-Redna-029-1999-06-03.sp18">

               <speaker>GOSPA BADOVINEC:</speaker>

               <p>Se opravičujem. Če jaz prav razumem, zasnova zakona je, da skupina dela na prvi
               stopnji in bodo v njej okrožni državni tožilci, ker druga in tretja stopnja nimata
               pristojnosti delati na prvi in zato smo v bistvu določili višjo plačo, ker je
               obremenitev članov skupine glede na vrsto dejanj, ki jih obravnavajo, težja. Ali je v
               redu? Samo na člane.</p>
            </sp>
            <sp xml:id="SDT2-OZNPIP-Redna-029-1999-06-03.sp19">

               <speaker>PREDSEDNICA DARJA LAVTIŽAR-BEBLER:</speaker>

               <p>Zdaj, dajmo najprej razrešiti prvo vprašanje. Ali dodelitev v skupino posega ali ne
               posega v položaj državnega tožilca? Ali to posega, ker zdaj je tukaj zapisano, da ne
               posega, zdaj dajmo razčistiti, ali je to res.</p>
            </sp>
            <sp xml:id="SDT2-OZNPIP-Redna-029-1999-06-03.sp20">

               <speaker>GOSPA BADOVINEC:</speaker>

               <p>Dodelitev v skupino ne posega v njegov položaj.</p>
            </sp>
            <sp xml:id="SDT2-OZNPIP-Redna-029-1999-06-03.sp21">

               <speaker>PREDSEDNICA DARJA LAVTIŽAR-BEBLER:</speaker>

               <p>Kaj pa v plačo? V plačo pa, ne? Pri čemer bi lahko rekli, da plača, da pa mora biti,
               da mu pripada plača najmanj takšna kot svetniku okrožnega državnega tožilstva. Bi šlo
               to mogoče?</p>
            </sp>
            <sp xml:id="SDT2-OZNPIP-Redna-029-1999-06-03.sp22">

               <speaker>GOSPA BADOVINEC:</speaker>

               <p>Če lahko jaz povem, da že sedanja, ti, ki se ukvarjajo in naj bi se mogoče v bodoče
               ukvarjali s težjimi zadevami, so že vsi svetniki, ker svetništvo pridobiš s 45. letom
               in s toliko izkušnjami, torej najmanj 15-letnimi izkušnjami in če izhajamo iz tega,
               kakšni naj bi bili ti ljudje, torej visoko usposobljeni, se lahko že tako in tako
               pričakuje, da so to ljudje, ki bi jim avtomatično taka plača pripadala, je pa seveda
               stimulativno za mlajše, ki so pa zelo recimo sposobni, odstopajo in potem imajo
               interes, da pridejo v skupino in da pridobijo boljšo plačo, ker sicer bi morali
               čakati na starost in na toliko let službe, že sedaj je pa veliko ljudi na tožilstvu,
               na okrožnem, ki so dosegli tako starost.</p>
            </sp>
            <sp xml:id="SDT2-OZNPIP-Redna-029-1999-06-03.sp23">

               <speaker>PREDSEDNICA DARJA LAVTIŽAR-BEBLER:</speaker>

               <p>Zdaj je edino problem v tem, ta argument sicer drži, ampak mi pišemo zakon, ne za te konkretne ljudi, ki
               so pač tam, ampak tudi za naprej in zdaj, če bi jaz predlagala en tam amandma, če se
               vi strinjate s tem ali pa če mislite, da je koristen: <q>"Dodelitev v skupino ne posega
               v položaj državnega tožilca, pri čemer pa mu pripada plača najmanj v znesku plače
               svetnika okrožnega državnega tožilstva."</q> Ali pa, pri čemer pa je upravičen do plače v
               znesku, ki gre svetniku.</p>
            </sp>
            <sp xml:id="SDT2-OZNPIP-Redna-029-1999-06-03.sp24">

               <speaker>GOSPA BADOVINEC:</speaker>

               <p>Mi bi podpirali ravno to, tudi besedico <q>"najmanj"</q> z ozirom na to, da sicer nekateri,
               ki že imajo plačo svetnika, bi potem raje ostali na okrožnem tožilstvu in se ne bi
               potegovali za skupino, tako da je mogoče beseda <q>"najmanj"</q> pa tudi za te
               stimulativna.</p>
            </sp>
            <sp xml:id="SDT2-OZNPIP-Redna-029-1999-06-03.sp25">

               <speaker>PREDSEDNICA DARJA LAVTIŽAR-BEBLER:</speaker>

               <p>Predlagam, da to sprejmemo. Vam bom še dala besedo, potem pa, ker se potem lahko še
               vloži amandma, pa se ta stvar do takrat premisli, ampak važno je, da tudi člen
               odpremo. Prosim.</p>
            </sp>
            <sp xml:id="SDT2-OZNPIP-Redna-029-1999-06-03.sp26">

               <speaker>GOSPOD_________:</speaker>

               <p>To samo vpraša, če pravimo <q>"najmanj"</q>. Do kam pa lahko gre? Saj ne more nikamor, če
               je svetnik je svetnik, je konec.</p>
            </sp>
            <sp xml:id="SDT2-OZNPIP-Redna-029-1999-06-03.sp27">

               <speaker>PREDSEDNICA DARJA LAVTIŽAR-BEBLER:</speaker>

               <p>Prosim, sekretariat.</p>
            </sp>
            <sp xml:id="SDT2-OZNPIP-Redna-029-1999-06-03.sp28">

               <speaker>GOSPA__________:</speaker>

               <p>Rada bi opozorila samo na sistematiko predloga zakona, ki naj bi pač sledila tudi
               sistematiki, kakršna je uporabljena v veljavnem zakonu, namreč vprašanje plače
               državnih tožilcev urejajo členi od 28 do 34. Ta amandma se pa nanaša na 37. člen, ki
               je pa umeščen v predlogu zakona, ki naj bi se umestil v 37.a člen, to je pa drug
               oddelek.</p>
            </sp>
            <sp xml:id="SDT2-OZNPIP-Redna-029-1999-06-03.sp29">

               <speaker>PREDSEDNICA DARJA LAVTIŽAR-BEBLER:</speaker>

               <p>Ja, v 37. členu je tudi govor o plači, v drugem odstavku, ravno zdaj vidimo. Se
               pravi, da ta ugovor ne drži povsem. Jaz predlagam, da mi sprejmemo tak oziroma če
               boste člani odbora menili, da je to primerno, da mi ta amandma sprejmemo, da s tem
               tudi člen odpremo, da pa se še o tej zadevi razmisli in da lahko še potem na plenarni
               seji vložimo ustreznejši amandma. Vsaj v višini. Saj je isto. Prosim.</p>
            </sp>
            <sp xml:id="SDT2-OZNPIP-Redna-029-1999-06-03.sp30">

               <speaker>GOSPA BADOVINEC:</speaker>

               <p>Namreč problem je v tem, ker gospod Bohinc pravilno opozarja, da imamo določeno,
               svetnik ima plačo, določeno tako in tako in razpon. Če se bo bolj trudil, pa bolj
               kvaliteten, bo v tistem razponu višji, če ne bo pa na osnovi ostal in tolikšen, to je
               odprt prostor za svetnika, pa ni treba o tem pravzaprav nič reči, če rečemo, da mu
               pripada plača svetnika okrožnega državnega tožilca, pomeni od najmanj do največ,
               tukaj je vmes že gradacija.</p>
            </sp>
            <sp xml:id="SDT2-OZNPIP-Redna-029-1999-06-03.sp31">

               <speaker>PREDSEDNICA DARJA LAVTIŽAR-BEBLER:</speaker>

               <p>Prosim, gospod Lavrinc.</p>
            </sp>
            <sp xml:id="SDT2-OZNPIP-Redna-029-1999-06-03.sp32">

               <speaker>MAKSIMILJAN LAVRINC:</speaker>

               <p>Hudič je, da se vedno pri plačah stvari začnejo lomiti. Torej jaz zdajle pod presijo
               enega drugega zakona lahko rečem. Mene zanima, ali je to nujno, da odbor kot delovno
               telo sprejme nek amandma, ali ne bi dali časa do obravnave na seji državnega zbora
               predlagatelju, da to stvar korektno uredi.</p>
            </sp>
            <sp xml:id="SDT2-OZNPIP-Redna-029-1999-06-03.sp33">

               <speaker>GOSPA____________:</speaker>

               <p>Če dovolite, bi se mi konsoltirali s personalno komisijo, ki odloča o teh izrednih napredovanjih, ker ima že
               sedaj zelo veliko ljudi pri nas plačo svetnika okrožnega. In potem res ne vidim
               stimulativnosti pri teh ljudeh. Vedno dobijo - 3,14 je količnik na okrožnem državnem
               tožilstvu za svetnika, in s tem to omejimo. Tako, da mi lahko konsultiramo našo
               personalno komisijo... <stage>(Medsebojni pogovor)</stage>...</p>
            </sp>
            <sp xml:id="SDT2-OZNPIP-Redna-029-1999-06-03.sp34">

               <speaker>PREDSEDNICA DARJA LAVTIŽAR-BEBLER:</speaker>

               <p>Če soglašate, bi tu ugotovila, da je bila podana ta pripomba in da smo se s to
               pripombo tudi na nek način strinjali, da je treba to stvar morda konkretneje ali pa
               bolj primerno urediti; zato pozivamo predlagatelja, da do obravnave v državnem zboru
               pripravi ustrezen amandma - da ne bi sedaj mi preveč na hitro sprejeli neko
               odločitev, ki bi se pozneje izkazala za neprimerno.</p>
               <p>Gremo naprej, k 5. členu. Ima kdo kakšen predlog? <stage>(Ne.)</stage></p>
               <p>K 6. členu? <stage>(Ne.)</stage> Prosim? <stage>(Medsebojni pogovor v vodstvu.)</stage> Treba je rešiti vprašanje
               prehodnih določb - to je mnenje sekretariata in tožilcev. Kaj je s prehodnimi
               določbami? Prosim, gospa Badovinec.</p>
            </sp>
            <sp xml:id="SDT2-OZNPIP-Redna-029-1999-06-03.sp35">

               <speaker>GOSPA BADOVINEC:</speaker>

               <p>Gospa predsednica, v prehodnih določbah bi bilo verjetno potrebno urediti še tri
               dodatne stvari, in sicer, 10.a člen, navodilo, ki ga mora izdati v določenem roku
               generalni tožilec v soglasju z ministrom; potem postaviti rok za sistemizacijo za
               število mest v tej skupini in določiti, kdaj začne nova skupina delovati po tem
               zakonu. Jaz imam tu sicer pripravljen osnutek besedila, pa bi ga mogoče prebrala.</p>
            </sp>
            <sp xml:id="SDT2-OZNPIP-Redna-029-1999-06-03.sp36">

               <speaker>PREDSEDNICA DARJA LAVTIŽAR-BEBLER:</speaker>

               <p>Edino glede formalne zadeve ali pa formalne plati te zadeve bi predlagala, da
               enostavno predlagatelj pride s temi konkretnimi amandmaji. Ali se strinjate s tem?
               <stage>(Da.)</stage> Mislim, da je to najbolj korektno. Ni nobenih drugih pripomb? Mi bomo v
               poročilo zapisali, vi pa boste pripravili te amandmaje.</p>
               <p>Potem predlagam, da se opredelimo tudi do predloga zakona v celoti. Želi kdo
               razpravljati o tem? <stage>(Ne.)</stage></p>
               <p>Na glasovanje dajem predlog sklepa, da odbor podpira predlog zakona v celoti.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Torej sprejemamo sklep, da odbor predlaga državnemu zboru, da sprejme predlog zakona
               o spremembah in dopolnitvah zakona o državnem tožilstvu.</p>
               <p>Kdo je za takšen sklep? <stage>(8 članov.)</stage> Je kdo proti? <stage>(Nihče.)</stage></p>
               <p>Predlog sklepa je sprejet.</p>
               <p>Zdaj bi samo še prosila gospoda Lavrinca, ki je včeraj načel vprašanje sprememb
               potrebnosti celovitih sprememb zakona o državnem tožilstvu. Gospod Lavrinc, če ti
               vztrajaš pri tem, bi v naše poročilo, poročilo odbora, posebej zapisali, da odbor
               meni, glede na situacijo na tem področju in glede na razpravo v odboru, da je treba
               čimprej pristopiti k celoviti spremembi zakona o državnem tožilstvu. Prosim, Maks
                  Lavrinc.
               </p>
            </sp>
            <sp xml:id="SDT2-OZNPIP-Redna-029-1999-06-03.sp37">

               <speaker>MAKSIMILJAN LAVRINC:</speaker>

               <p>Razmišljal sem v to smer: vloga tožilcev je zdaj, ko smo spreminjali kazensko
               zakonodajo, drugačna, kot je bila prej, vloga sodišča je drugačna, kot je bila prej;
               vendar pa nismo stvari do konca izpeljali. To je prvo. Drugo, ne gre sedaj za
               notranjo organizacijo ali pa urejanje zadev znotraj tožilstva, torej nisem imel tega
               v mislih, ampak sem imel v mislih ta predkazenski postopek, usmerjanje tožilcev v
               predkazenskem postopku. Ne zdaj, da pridemo do tega, kot je bilo nekdaj, da so imeli
               skoraj skupen sindikat, ampak zato, da tožilec že prej, tako kot je recimo to v
               Ameriki, sodeluje in pripravlja zadevo za sodišče, kjer se pa sodnik potem lahko sam
               v vlogo tistega, ki razsoja, postavi. V tem smislu sem mislil in ne tega, da bi sedaj
               na vrat na nos spet nekdo norel, ampak da na nek način damo ministrstvu vedeti, da se
               v politiki v to smer razmišlja in da bi bilo dobro, če bi se stroka, predvsem stroka,
               s tem pozabavala. Navsezadnje sem prepričan, da smo s spremembami tudi kazenskega
               zakonika posegli v neko področje, kjer sedajle ni vse najboljše urejeno in da bo
               treba celoten sklop na strokoven, pretehtan način pripraviti oziroma renovirati na
               novo.</p>
               <p>To je bilo moje razmišljanje. V kolikor se to da v nekem kratkem predlogu sklepa
               zapisati, je prav. Če ne, bom pa zelo vesel, če se bo to na nek način zapisalo tudi v
               poročilu in bo tudi to lahko dovolj. Hvala.</p>
            </sp>
            <sp xml:id="SDT2-OZNPIP-Redna-029-1999-06-03.sp38">

               <speaker>PREDSEDNICA DARJA LAVTIŽAR-BEBLER:</speaker>

               <p>Jaz sem včeraj razumela tvojo razpravo, gospod Lavrinc, tudi razpravo generalne
               državne tožilke oziroma tudi predsednice društva tožilcev, in tudi glede na nesporno
               dejstvo, da so potrebne še druge spremembe zakona o državnem tožilstvu - nekatere
               izhajajo tudi iz ZKP-ja in drugih zakonov, ki smo jih medtem sprejeli, bi predlagala,
               da odbor enostavno - boste pa o tem glasovali, če to podpirate - sprejme poseben
               sklep, v katerem predlaga državnemu zboru, naj pozove vlado, da čimprej pristopi k
               celovitim spremembam zakona o državnem tožilstvu.</p>
               <p>Želi kdo o tem sklepu razpravljati? Prosim, gospod Kacin.</p>
            </sp>
            <sp xml:id="SDT2-OZNPIP-Redna-029-1999-06-03.sp39">

               <speaker>JELKO KACIN:</speaker>

               <p>Jaz bi ga samo podprl, še posebej zaradi tega, ker imamo obveznosti zaradi
               harmonizacije naše zakonodaje. Imamo tudi precej očitkov, tudi s strani opozicije, da
               sodstvo ni dovolj učinkovito, in je treba podpreti prav vsak ukrep, ki prispeva k
               večji učinkovitosti sodnih oblasti. Zato se mi zdi, da je ta poziv ta hip ravno
               pravšnji, izbran po vsebini in po trenutku, in da ga je treba resnično podpreti in
               tudi udejanjiti. Je pa vprašanje, kdaj bo vlada v stanju kaj takega predložiti. Zato
               jo je treba k temu pozvati in tudi zavezati.</p>
            </sp>
            <sp xml:id="SDT2-OZNPIP-Redna-029-1999-06-03.sp40">

               <speaker>PREDSEDNICA DARJA LAVTIŽAR-BEBLER:</speaker>

               <p>Prosim, ja.</p>
            </sp>
            <sp xml:id="SDT2-OZNPIP-Redna-029-1999-06-03.sp41">

               <speaker>GOSPA BADOVINEC (?):</speaker>

               <p>Če smem še jaz, oprostite, dodati. To je bila ravno včeraj moja želja, velika želja
               slovenskih tožilcev, ki v okviru društva že pripravljamo določene spremembe, in sicer
               smo že začeli z delom, z delom bomo nadaljevali, in bi res prosili, da ne bi
               pozabili, da bi ostali samo pri tem členu, ampak da bi tudi imeli posluh za nadaljnje
                   spremembe. To bomo
               pripravili v soglasju z ministrom predlagali. Delamo že na tem in si želimo vaše
               podpore. Hvala lepa.</p>
            </sp>
            <sp xml:id="SDT2-OZNPIP-Redna-029-1999-06-03.sp42">

               <speaker>DARJA LAVTIŽAR-BEBLER:</speaker>

               <p>Prosim, gospod Kangler.</p>
            </sp>
            <sp xml:id="SDT2-OZNPIP-Redna-029-1999-06-03.sp43">

               <speaker>FRANC KANGLER:</speaker>

               <p>Tudi jaz bom podprl takšen sklep, vendar bi hotel opozoriti, da gre za zelo vsebinsko
               materijo pri takem zakonu. V delo moram replicirati gospodu Kacinu, da takšnega
               zakona vlada ne more pripraviti v štirinajstih dnevih ali v mesecu dni, da gre to za
               vsebinsko materijo in bo treba tu imeti celovit pristop vseh institucij. Podpiram, da
               dobimo en pravi zakon, ki bo dejansko šel na roke tožilcu, da bodo lahko bolj uspešni
               in produktivni.</p>
            </sp>
            <sp xml:id="SDT2-OZNPIP-Redna-029-1999-06-03.sp44">

               <speaker>DARJA LAVTIŽAR-BEBLER:</speaker>

               <p>Hvala, gospod Kangler. Jasno je, da gre za sistemski zakon. Tega se vsi zavedamo. Ali
               želiš replicirati, gospod Kacin?</p>
            </sp>
            <sp xml:id="SDT2-OZNPIP-Redna-029-1999-06-03.sp45">

               <speaker>JELKO KACIN:</speaker>

               <p>Cenim to kar je rekel gospod Kangler, ampak zato, da ne bo nesporazumov in bi vsi
               prisotni, posebej gostje, slišali kaj mene muči. Pravzaprav je dejstvo, da smo ta
               zakon, ki smo ga sedaj res pripravili, v veliki meri oblikovali tukaj v državnem
               zboru. Osebno bi si želel, da bi predlagatelj igral veliko bolj aktivno vlogo. Da ne
               bi bili mi tisti, ki delamo za pravosodje in za tožilstvo, ampak, da smo mi tisi, ki
               se opredeljujemo do posameznih predlogov, ne pa da mi to zadevo tukaj predlagamo.
               Meni je sicer to všeč, da tako rečem.</p>
               <p>Oprostite, nisem pravnik in meni se zdi malo čudno, da jaz kot nepravnik predlagam
               predloge, ki jih potem vsa pravna stroka in vso tožilstvo povzema. Želel bi si, da
               ministrstvo za pravosodje z vso svojo avtoriteto tukaj nastopi in kvalitetno pripravi
               gradivo, do katerega bi se mi predvsem opredeljevali, ne pa da bi ga dopolnjevali,
               popravljali in bogatili, kar se je zgodilo v zvezi s temi nekaj členi, o čemer smo se
               pogovarjali včeraj in danes. Hvala lepa.</p>
            </sp>
            <sp xml:id="SDT2-OZNPIP-Redna-029-1999-06-03.sp46">

               <speaker>DARJA LAVTIŽAR-BEBLER:</speaker>

               <p>Hvala lepa. Predlagam, da glasujemo o predlogu sklepa, ki sem ga prej povedala, da ga
               ne ponavljam spet.</p>
               <p>Kdo je za takšen sklep, prosim naj dvigne roko? <stage>(9 članov.)</stage> Je kdo proti?
               <stage>(Nihče.)</stage></p>
               <stage>(Vlada bi to morala narediti, ne pa sedaj. To je "aut of records".)</stage>
               <p>To točko dnevnega reda smo opravili.</p>
               <p>Predlagala bi, glede na to, da bi sicer prišel na vrsto predlog zakona o tujcih, so
               nas prosili iz ministrstva za notranje zadeve, ker so še glavni akterji v zvezi s tem
               zakonom še na vladi, da bi se lotili predloga zakona o izvrševanju kazenskih sankcij.
               Je prav tako?</p>
               <p>Mnenje smo šele danes dobili na klop. To je problem, zato bom mnenje sekretariata za
               zakonodajo in pravne zadeve, zato bom prosil predstavnike, predstavnico, da nas
               podrobneje seznani z mnenje. Pred tem bi dala besedo predstavniku predlagatelja,
               gospodu Bohincu. Hvala.</p>
            </sp>
            <sp xml:id="SDT2-OZNPIP-Redna-029-1999-06-03.sp47">

               <speaker>JOŽE BOHINC:</speaker>

               <p>Hvala lepa. Spoštovana gospa predsednica, poslanci. Spoštovani gostje. Spoštovane
               strokovne sodelavke in strokovni sodelavce.</p>
               <p>Zakon o izvrševanju kazenskih sankcij, ureja vse kazenske sankcije. Se pravi kazni,
               opozorilne sankcije, varnostne ukrepe in vzgojne ukrepe, to je zapor, denarno kazen,
               prepoved vožnje motornega vozila in izgon tujca kot kazni in odvzem vozniškega
               dovoljenja kot varnostni ukrep. Dodali bomo še sankcije, ki izhajajo iz zakona o
               pravdnem postopku in zakona o izvržbi in zavarovanju, nakar me je včeraj prijazno
               opozoril kolega Zalar.</p>
               <p>Izhodišče zakona je dejstvo, da daje zakon obsojenim osebam vse pravice, ki jim jih
               zagotavlja ustava, razen izrecno odvzetih ali omejenih skladno s kazensko zakonodajo.
               Zakon tudi upošteva vse konvencije in druge mednarodne sklepe, stališča in
               priporočila organizacije združenih narodov, evropske zveze in sveta Evrope.</p>
               <p>V nadaljevanju bi predvsem opozoril, če soglašate s tem samo na novosti, ki jih
               zakon predlaga, ne pa tisto kar že povzemamo iz sedaj veljavne zakonodaje.  Zaporna kazen, ki ji odmerjamo
               največ prostora, se izvaja po novem zakonu v zavodih za prestajanje kazni zapora. Le
               te bo po novem ustanavljala vlada s posebnim predpisom. Vsi zavodi pa bodo izvrševali
               zaporne kazni v vseh režimih. Se pravi, vsi bodo imeli svoje zaprte oddelke, pol
               odprte in odprte oddelke.</p>
               <p>Novost, popolno novost predstavlja uveljavljanje tako imenovanih alternativnih ali
               nadomestnih sankcij, od katerih je ena prava taka, ki jo predvideva že kazenski
               zakonik v 107. členu, v četrtem odstavku. Drugo uvaja predlagani zakon v 12. členu,
               ki določa, da lahko direktor uprave za izvrševanje kazenskih sankcij, pod posebnimi
               pogoji dovoli obsojencem, da med prestajanjem kazni zapora še naprej delajo na svojem
               delovnem mestu, bivajo doma, ob prostih dneh pa morajo biti v zavodu. Tu gre dejansko
               za način izvršitve kazni, ne za tisto pravo nadomestno kazen, kot jo določa 107. člen
               kazenskega zakonika, kjer lahko sodišče kazen zapora do treh mesecev določi, da se
               izvrši tako, da obsojeni namesto kazni zapora, opravi v določen <stage>(Ni razumljivo.)</stage>
               itn., določeno delo, da ne navajam vsega tega, v korist humanitarnih organizacij ali
               lokalnih skupnosti.</p>
               <p>Posebna pozornost v tem predlaganem zakonu je namenjena delu obsojencev, ki je
               opredeljeno kot obsojenčeva pravica. V veljavnem zakonu je to dolžnost, se pravi
               obsojenec mora delati, kdor je sposoben, čeprav smo od tega načela v praksi že
               zdavnaj tega odstopili. Ta obsojenčeva pravica zahteva, da je obsojencu treba delo
               zagotoviti in za delo mora dobiti plačilo. Kriteriji za plačilo bodo določeni v
               podzakonskem aktu, vendar že predlog zakona določa kot osnovo 35 % neto minimalne
               plače v Sloveniji. Moram reč, da naši zavodski delavci se še vedno preračunavajo in
               so predvsem mnenja, da je še to previsoko, ampak v redu. Načelo je tu in bomo v
               nadaljnji fazi videli kakšna naj bo ta osnova.</p>
               <p>Obsojenci so v celoti zdravstveno zavarovani. Ravno tako tudi pokojninsko in
               invalidsko, za tiste obsojence, ki med prestajanjem prestajanjem kazni redno delajo.</p>
               <p>Nedotaknjeno je ostalo načelo, da pisemske cenzure ni. V vašem mnenju sekretariata
               so tu nekateri pomisleki, vendarle so s tem v zvezi zaostreni postopki. Gre namreč za
               to, da je pod to krinko pisemske cenzure, prepovedi pisemske cenzure največja možnost
               nanaša na droge v zavodu. Prašek majhen itn., pisma, če ga ne smeš odpret, pogledati,
               so tu v praksi velike težave. Zato smo tu samo zaostrili te postopke s katerimi naj
               bi se te, tudi to vnašanje nedovoljenih substanc v zavod, skrčilo na najmanjšo mero.
               Če bi pogledali zavod, bi videli, da se to stori tako, da se pred obsojencem odpre ta
               pošiljka, da se notri strese, pogleda, nič pa ne bere in da nazaj. S tem štejemo, da
               je to načelo varovanja zasebnosti upoštevano. Ustavno načelo in tudi po mednarodni
               praksi.</p>
               <p>Disciplinska kazen samice slej ko prej ostane, vendar je v primerjavi z veljavnim
               zakonom omiljena, tako do 21 dni s pravico do dela in 14 dni brez pravice do dela.
               Doslej je bilo za nekatere disciplinske prekrške možnost izreči 30 dni samice.</p>
               <p>Novosti v izvrševanju kazni so na področju prometne varnosti, kot posledica zakona o
               cestnem prometu. Prepoved vožnje motornega vozila. Tu se uvajajo kazenske točke, ki
               jih vodi organ za notranje zadeve oziroma sodniki za prekrške. Vendar tu mora biti
               osnova tudi za to, ker gre za kazensko sankcijo.</p>
               <p>Nova je kazen izgona tujca iz države, do 10 let in zakon o odgovornosti pravnih oseb
               za kazniva dejanja, ki je danes še na dnevnem redu, formalno ga še ni, vendar smo
               glede že na te pripravljene prejšnje faze so vsebovane tudi te kazenske
                  sankcije za pravne osebe, se
               pravi denarna kazen, odvzem premoženja in prenehanje pravne osebe.</p>
               <p>Kar zadeva gospodarske dejavnosti v okviru zavodov za prestajanje kazni zapora.
               Zakon zgolj predvideva vse možne oblike skladno z zakonom o gospodarskih javnih
               službah. Se pravi, režijski obrat, javni gospodarski zavod, javno podjetje. To
               predvsem zaradi tega, ker gre tu za precejšnjo pestrost med temi gospodarskimi
               dejavnostmi, od enega velikega zavoda kot je Dob, ki ima v tem sestavu pravo tovarno
               veliko do enega majhnega obrata šiviljskega ali knjigovežkega v ženskem zaporu na
               Igu. V ta okvir je vse to spraviti in obliko posamezne gospodarske dejavnosti bo
               glede na posebnosti posameznega zavoda za prestajanje kazni zapora določila vlada s
               posebno uredbo.</p>
               <p>Organizacija izvrševanja kazenskih sankcij je glede na veljavni zakon bistveno
               spremenjena in dejansko uveljavlja že spremenjeno ureditev. Tako so zavodi za
               prestajanje kazni zapora sektorji v okviru uprave za izvrševanje kazenskih sankcij,
               uprava za izvrševanje pa je upravni organ v okviru ministrstva za pravosodje, med
               tem, ko je po sedaj še veljavnem zakonu bil vsak zavod za prestajanje kazni
               samostojni organ v sestavi ministrstva. Se pravi, namesto teh sedmih, prej jih je
               bilo še več, posameznih organov v sestavi je sedaj samo en organ v sestavi. Se pravi
               uprava za izvrševanje kazenskih sankcij znotraj so to posamezni sektorji.</p>
               <p>Kar zadeva status pooblaščenih uradnih oseb, ki delajo v zavodih je sledil zakon
               oziroma sledi predlog ureditvi kot je to določeno z osebe v ministrstvu za notranje zadeve in ministrstvu
               za obrambo. Namreč za tiste osebe, ki imajo status kot sem rekel pooblaščenih uradnih
               oseb po domače povedano, pazniki se primerjajo s policisti in s temi ustreznimi
               delavci ministrstva za obrambo.</p>
               <p>Posamezne zakonske določbe navajajo na podrobnejšo ureditev določenih vprašanj s
               podzakonskimi akti, ki bodo pripravljeni takoj, ko bodo tu v državnem zboru
               izoblikovana stališča do predloženega zakona. Za drugo fazo za drugo obravnavo
               predvidevamo tudi že osnutke, predložiti osnutke teh predvidoma osmih podzakonskih
               aktov, ki bodo podrobno obravnavane.</p>
               <p>Glede na te prehodne določbe bi omenil še, da ostane v veljavi 21. člen to je ta, ki
               sedaj določa, kateri so zavodi za prestajanje kazni dokler vlada ne sprejme novih in
               145. člen znameniti in 145.a člen, ki določa način vračila oziroma odškodnine za
               zaplenjeno premoženje. Ta mora ostati v veljavi dokler se te stvari organsko ne
               iztečejo, da tako rečem. V novem zakonu tega ni, ker kazni zaplembe premoženja ni
               več. Hvala lepa, gospa predsednica.</p>
            </sp>
            <sp xml:id="SDT2-OZNPIP-Redna-029-1999-06-03.sp48">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa, gospod Bohinc. Predlagala bi, če nam še predstavnik sekretariata
               obrazloži mnenje sekretariata za zakonodajo in pravne zadeve. Prosim.</p>
            </sp>
            <sp xml:id="SDT2-OZNPIP-Redna-029-1999-06-03.sp49">

               <speaker>GOSPA _______________:</speaker>

               <p>Hvala lepa. Sekretariat je uvodoma ugotovil, da predloženo gradivo formalno obsega
               vse sestavine, ki jih mora na podlagi 175. člena poslovnika vsebovati predlog zakona.
               Potem je svoje pripombe sekretariat strnil nekako v tri vsebinske sklope.</p>
               <p>Prvi se nanaša na pravno tehnične pripombe in v tem sklopu najprej opozarjamo na
               morebitno neustreznost uporabe tujke tretma in po našem mnenju neprimerno uporabo
               nekaterih ohlapnih in pravno neopredeljenih pojmov. Kakršni so na primer osebnostna
               urejenost, osebnostna neokrnjenost. Te pojme bi kazalo po našem mnenju precizneje
               opredeliti.</p>
               <p>Opozarjamo tudi na uporabo naziva organ za notranje zadeve, ki bi ga kazalo ponovno
               preučiti ter ga tudi v predlogu zakona poenoteno uporabljati.</p>
               <p>Opozarjamo tudi na določbo 6. člena, ki našteva organe dolžne sodelovati z organi
               pristojnimi za izvrševanje kazenskih sankcij. V tem segmentu opozarjamo na potrebo po
               preučitvi uporabe primernosti uporabe izrazov samostojni zavodi in gospodarske javne
               službe. Sem bi po našem mnenju kazalo uvrstiti tudi organe lokalnih skupnosti, ki v
               navedeni določbi niso vsebovani.</p>
               <p>Naša pripombe iz tega prvega sklopa nanaša tudi na potrebo po vpisni obliki
               navajanja predpisov. V kolikor
               ne gre za konkretna sklicevanja na konkretne predpise.</p>
               <p>Drugi sklop naših pripomb se nanaša nekako na segment skladnosti z ustavo. Tukaj bi
               najprej omenila na določbo 10. člena, ki opredeljuje pojem mučenje. V zvezi s tem
               menimo, da bi bilo potrebno ponovno proučiti vsebino zadnjega stavka, ki iz tega
               pojma izključuje bolečine ali trpljenje, ki so posledica izvrševanja zakonite
               sankcije. V zvezi s tem menimo, da naj bi se kazenske sankcije seveda izvrševale v
               skladu s pravili na način, ki ne dopušča nepotrebnih bolečin ali trpljenja in to
               izhaja že iz samih določb ustave in določbe 106. člena kazenskega zakonika, ki se
               nanaša na izvrševanje kazenskih sankcij. Zato menimo, da bi bilo to določbo potrebno
               dopolniti tako, da bi bilo iz nje jasneje razvidno, da so iz pojma mučenja izvzeti
               samo bolečine ali trpljenje povzročenim med izvrševanjem kazenske sankcije, ki so po
               svoji naravi neizogibni ali nehoteni.</p>
               <p>Naslednja pripomba iz tega sklopa se nanaša na določbo tretjega odstavka 37. člena
               predloga zakona, ki pravi, da bi se v primerih, kadar bi zbrane ugotovitve lahko
               negativno vplivale na delo z obsojencem, obsojencu ne dopustil dostop do zbranih
               podatkov o njem. V tej zvezi izpostavljamo določbo 38. člena ustave in sicer tretjega
               odstavka, ki take izjeme ne opredeljuje. Taka izjema pa v bistvu tudi ne izhaja iz
               zakonodaje iz področja varstva osebnih podatkov. Slednja namreč dopušča omejitve v
               zvezi z varnostjo, davčnimi in fiskalnimi zadevami in zaščito drugih glede
               občutljivejših osebnih podatkov pa takih izjem sploh ne predvideva.</p>
               <p>Potem naslednja od teh pomembnejših pripomb je vprašanje nadzora nad pisemskimi in
               drugimi pošiljkami ter telefonskimi pogovori. Tovrstni nadzor naj bi se res da
               opravljal brez prebiranja pošte vendar v zvezi s tem opozarjamo, da predlog zakona
               določa, da se nadzor odredi s strani upravnika zavoda, medtem ko 37. člen ustave
               predvideva, da se tovrstni nadzor dopusti le na podlagi odločbe sodišča in za določen
               čas, seveda ob pogoju, da je to nujno za uvedbo ali potek kazenskega postopka ali za
               varnost države.</p>
               <p>Tretji sklop se nanaša pretežno na vprašanje skladnosti s pravnim sistemom. Tukaj bi
               najprej izpostavila na neusklajenost nekaterih rešitev, ki se nanašajo na postopek v
               zvezi s prekrški, kjer je bila očitno, kot izhodišče vzeta nekoliko spremenjena
               koncepcija ureditve področja prekrškov. Zato menimo, da bi to vprašanje kazalo dodatno pojasniti
               ter spremembe, v kolikor so med seboj povezane, sprejemati tudi časovno usklajeno.</p>
               <p>Posebej opozarjamo tudi na določbo 62. člena predloga zakona. Tu je opredeljeno, da
               se v primeru suma, da je obsojenec preprodajalec droge ali pod vplivom prepovedane
               droge, ali vključen v program obravnave ali zdravljenja odvisnosti, lahko opravi
               preizkus prisotnosti psihotropnih substanc v telesu ali v telesnih tekočinah. Menimo,
               da bi to določbo kazalo ponovno proučiti zlasti v smeri, kakšna stopnja suma mora
               biti podana, da je tak poseg dopusten. Menimo pa tudi, da bi kazalo ponovno proučiti,
               koliko je tak poseg utemeljen glede na posamezne naštete kategorije obsojencev; tu
               mislimo predvsem preprodajalce drog in obsojence, ki so že sicer vključeni v programe
               zdravljenja odvisnosti.</p>
               <p>Tu še dodajamo, da bi kazalo v tej smeri proučiti tudi pooblastilo, ki ga določa
               235. člen predloga zakona in je dano paznikom v zvezi s pravico, da opravijo preizkus
               alkoholiziranosti ali prisotnosti prepovedane droge pri obsojencu.</p>
               <p>Posebej opozarjamo tudi na določbe, ki se nanašajo na sklenitev obveznega
               pokojninskega zavarovanja. Predlog zakona namreč takšno zavarovanje veže na izpolnjen
               pogoj doseganja vsaj povprečnega delovnega uspeha. Tu bi izpostavili določbo 18.
               člena zakona o pokojninskem in invalidskem zavarovanju, ki to vprašanje ureja, vendar
               tovrstne omejitve sploh ne določa.</p>
               <p>Naslednje vprašanje je ohlapnost določbe 202. člena, nanaša se pa na prilagajanje
               organiziranosti obliki metod, dela uprave Republike Slovenije za izvrševanje
               kazenskih sankcij v primeru izrednega ali vojnega stanja. Namreč, v tem členu je dano
               pooblastilo, da o teh vprašanjih odloči kar uprava sama, kar bi kazalo, po našem
               mnenju, še dodatno pretehtati in proučiti.</p>
               <p>Natančneje bi bilo potrebno opredeliti tudi obseg uporabe splošnih in posebnih
               predpisov, ki se sicer uporabljajo za delavce uprave in se nanašajo na delovna
               razmerja, zdravstveno, pokojninsko in invalidsko zavarovanje.</p>
               <p>Posebej bi opozorila tudi na določbe v zvezi s pravico do upokojitve, ki je
               predvidena za pooblaščene uradne osebe. Namreč, v 221. členu predloga zakona je
               predvidena možnost upokojevanja za moške ob 30 letih, za ženske pa 25 letih
               pokojninske dobe, če so imele status pooblaščene uradne osebe najmanj 15 let. Pri tem
               smo ugotovili, da določba ne vsebuje tudi pogoja starosti, ki bi bil potreben za
               izpolnjevanje pravice do upokojitve. Manjka pa tudi določba, ki bi opredelila, iz
               katerih virov se pokrije razlika med pokojnino, ki bi tem osebam pripadala po
               splošnih predpisih ter pokojnino, odmerjeno po tem zakonu.</p>
               <p>Naslednje vprašanje je sklop kazenskih določb, kjer bi po našem mnenju kazalo
               ponovno preveriti, ali so vanje vključena vsa ravnanja, ki bi lahko predstavljala
               možne kršitve materialnih določb zakona.</p>
               <p>V okviru prehodnih in končnih določb pa menimo, da bi bilo potrebno precizirati
                   in tudi jasneje ter v
               skladu z veljavno zakonodajo opredeliti, katere določbe naj bi se uporabljale za
               gospodarske enote. Tu je po našem mnenju uporabljena dikcija <q>"predpisi, ki se
               uporabljajo za podjetja"</q>, neustrezna.</p>
               <p>Proučiti bi kazalo tudi določbe, ki se nanašajo na štetje zavarovalne dobe s
               povečanjem. Tu bi omenila, da predlog nove ureditve pokojninskega in invalidskega
               zavarovanja takega instituta predvidoma ne bo več določal.</p>
               <p>V predlogu zakona je po našem mnenju potrebno opredeliti tudi način in roke prehoda
               na nov način organiziranosti, predvsem zavodov za prestajanje kazni zapora ter
               gospodarske dejavnosti, ker menimo, da je omenjeni sklop določb to vprašanje uredil
               pomanjkljivo.</p>
               <p>Za konec bi opozorila še, da je potrebno preveriti tudi vsa sklicevanja, bodisi na
               posamezne člene predloga tega zakona bodisi na člene drugih zakonov. Posebej pa bi tu
               izpostavila še sklicevanje na določbe kazenskega zakonika, ki je v času od vložitve
               tega predloga zakona do današnje obravnave bil tudi spremenjen. Hvala lepa.</p>
            </sp>
            <sp xml:id="SDT2-OZNPIP-Redna-029-1999-06-03.sp50">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa. Glede na uvodne razprave predlagam, da začnemo z načelno razpravo, ker
               gre za zakon v prvi obravnavi. Zato, prosim, kdo želi besedo? <stage>(Nihče.)</stage> Potem lahko
               tudi kar zaključimo s to razpravo. Problem je edino ta - jaz bi dala na glasovanje
               predlog sklepov, ki bi jih sprejeli - pa ta hip nismo sklepčni. Dva, štiri, šest,
               sedem - dva manjkata za sklepčnost. Pa dajmo ta čas izkoristiti. Prosim, ja.</p>
            </sp>
            <sp xml:id="SDT2-OZNPIP-Redna-029-1999-06-03.sp51">

               <speaker>GOSPOD________:</speaker>

               <p>Morda ne bom mogel na vse, ampak na nekatere stvari bi pa morda lahko kaj rekel.</p>
               <p>Tujka <q>"tretma"</q> - jaz bi bil prvi, ki bi bil za to, da ne bi imeli nobene tujke.
               Ampak s tem tretmajem smo dosegli, sedaj že nekaj let, vsaj to, da ni več <q>"tretman"</q>,
               da je vsaj <q>"tretma"</q>. <q>"Treatment"</q>, to je širši pojem v penologiji, kot je, recimo,
               obravnava obsojenca; ta tretma zajema vse, psihološka, sociološka, zdravstvena in
               tako naprej. Zaradi tega mi pri najboljši volji res nismo našli boljšega ali
               primernejšega izraza.</p>
               <p>Kar zadeva samostojne zavode, gospodarske javne službe. Samostojni zavodi - tu smo
               imeli predvsem v mislih centre za socialno delo in podobne organizacije, to so ti
               samostojni zavodi. Gospodarske javne službe so pač iz zakona povzete, bomo pa to prav
               gotovo proučili še v nadaljnji fazi.</p>
               <p>Mi zaenkrat sicer organov lokalnih skupnosti nismo našli med tistimi, ki bi bili
               povezani z izvrševanjem kazenskih sankcij, ampak če bomo vendarle še kaj tu
               domislili, bomo seveda to upoštevali.</p>
               <p>Dikcija <q>"in/ali"</q>, prosim lepo, ta se je vrinila; bomo lahko napisali <q>"in"</q> oziroma
               <q>"ali"</q>, ker je prav vseeno, ali pa oboje, gre za stroko, ki nam je takole dala.</p>
               <p>Mučenje - jaz se opravičujem, samo mi smo preprosto prepisali besedilo iz
               konvencije, ki opredeljuje, kaj je mučenje.  Prosim, če je to premalo, da damo še kaj notri, bomo to napravili.
               Ampak to je tisto, kar je po konvenciji mučenje.</p>
               <p>Ja, ta dostop do zbranih osebnih podatkov za obsojenca je sicer, to sicer ni razlog
               ampak vendarle usklajen z našim strokovnjakom za osebne podatke gospodom Šantovcem,
               je pa seveda tu vendarle neka posebnost, da ne moremo reči, vse lahko vsak vidi
               obsojenec. Posebno še, ker ravno to zakon, ki ureja varstvo osebnih podatkov, ki smo
               sami napisali, dopušča omejitve v zvezi varnostjo, vse te omejitve smo dejansko
               povezane v zvezi z varnostjo.</p>
               <p>Kar zadeva nadzor pisemskih in drugih pošiljk, ter telefonskih pogovorov, bi pa rad
               opozoril, da to ustavna pravica ni ta pravica, ki tu govori. Ustava pravi, da ne smeš
               se vtikati in brati njegovega, mi pa ravno temu se izogibamo. Tu ne gre za cenzuro.
               Kot se že povedal, odpreš, pogledaš, streseš noter in zapreš nazaj. To je isto pri,
               tudi pri paketih in pri zavojih itn. Prosim.</p>
            </sp>
            <sp xml:id="SDT2-OZNPIP-Redna-029-1999-06-03.sp52">

               <speaker>PREDSEDNICA DARJA LAVTIŽAR-BEBLER:</speaker>

               <p>Pred njim.</p>
            </sp>
            <sp xml:id="SDT2-OZNPIP-Redna-029-1999-06-03.sp53">

               <speaker>GOSPOD _________:</speaker>

               <p>Ja, pred njim seveda.</p>
            </sp>
            <sp xml:id="SDT2-OZNPIP-Redna-029-1999-06-03.sp54">

               <speaker>PREDSEDNICA DARJA LAVTIŽAR-BEBLER:</speaker>

               <p>V prisotnosti.</p>
            </sp>
            <sp xml:id="SDT2-OZNPIP-Redna-029-1999-06-03.sp55">

               <speaker>GOSPOD _________:</speaker>

               <p>Ja, ja, on je vedno prisoten, vedno prisoten. To ni zdaj tista cenzura, ki jo ne
               dopušča ustava, da bi odprl pismo, vse prebral in potem spravil notri. Tam, kjer gre
               pa za tak primer, kjer bi bilo treba pa to preveriti, je pa seveda odredba sodišča
               potrebna. To je pa jasno.</p>
               <p>Ja no, glede prekrškov je jasno. Preizkus prisotnosti psihotropnih substanc v
               telesu, ali telesnih tekočinah. Imamo dve, dva različna, dve različni situaciji. Eno
               imamo tam, kjer obsojenec s programom njegovega bo zdaj rekel tretmaja, pristane na
               to, da se po tem programu ravna. Pristane tudi na to, da se ga nadzoruje, kar zadeva
               uživanja drog, če rečemo tako. To je po vsem svetu normalno in tudi pri nas pride s
               prostega izhoda urinski test negativen, v redu. Če on prelomi ta dogovor, potem
               seveda ve, kaj se mu zgodi. Ugodnosti izginejo, zaprti režim itn. To je to. Drugo na
               silo, da bi nekoga, brez njegove privolitve, seveda pa itak ni dopustno in to tudi v
               zavodih ne delamo.</p>
               <p>No, pokojninsko, obvezno pokojninsko zavarovanje veže na izpolnjen pogoj doseganja vsaj povprečnega
               delovnega uspeha. Res je, da zakon pokojninski tega ne predvideva, ampak pokojninski
               zakon izhaja iz predpostavke, da vsak, ki je zaposlen, pa ne zaprt mislim, da vsak
               normalen človek dela, dela. Obsojenci veste so pa ena kategorija zase in mu moraš tam
               neko normo dati zato, da si dobi, pridobi v bistvu zelo pomembno pravico, pravico do
               pokojninskega zavarovanja, ki tudi ni poceni. Ko smo se mi odločali pred leti o tem
               in delali izračune in bili najbrž prvi v Evropi, ki smo to sprejeli, celo pred
               Portugalci, ki so potem šli tudi na to, kjer smo potem vendarle ugotovili, da to ni
               samo čista, bi rekel dobrobit za obsojenca, ampak tudi za družbo, ki ga bo sicer
               imela po ne vem toliko letih na grbi, po domače povedano, ko bo prišel ven brez teh
               pravic iz delovnega razmerja, delal pa je normalno. Tako, da je to obojestranska
               korist, ampak seveda on mora vendarle zadostiti tisti najosnovnejši zahtevi, da pač
               dela. To je isto, saj tu je razlika na katero, sicer niste opozoril, ampak bom jaz
               opozoril, da on je zdravstveno zavarovan tako kot vsi mi ki tukaj sedimo in če jaz
               zbolim dobim nadomestilo za čas bolezenskega dopusta, on ne dobi nič. On ne dobi nič,
               zavestno, zaradi tega jaz dobim nadomestilo, da se preživim, če sem bolan doma, da si
               kupim kruh, meso itn., on pa to vse ima. On ima vso osnovno preskrbo v zavodu in mu
               zato nadomestilo za čas zdravljenja, ne gre. Tu so bile tudi največje zlorabe veste,
               delati prišel, delal tri dni, v bolniško, pa je bil en mesec v bolniški, pa je že
               spet tri dni delal, pa je že spet tako naprej. Mi smo pa nadomestila mu plačevali in
               on je to veselo izrabljal. Tako, da tudi tu smo napravili izjemo.</p>
               <p>Pravico do upokojitve, tu smo šli kot sem že povedal zakon, po analogni ureditvi
               zakona o policiji. Če bomo tam kaj spremenili, bomo tudi tu, to je jasno. Kazenske
               določbe bomo preverili, prehodne in končne določbe, dobro tudi to so manjše reči, to
               ni problem. Ja, to, da je bil medtem spremenjen kazenski zakonik bomo pogledali
               čeprav zdaj na pamet ne morem reči, če je v teh spremembah kakšna reč zadeva tudi ta
               zakon, bomo pa to preverili. Hvala lepa. Samo toliko za zdaj na tem kako bi rekel
               hitrem pregledu tehle.</p>
            </sp>
            <sp xml:id="SDT2-OZNPIP-Redna-029-1999-06-03.sp56">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa gospod Bohinc. No, kar zadeva to tujko tretma, mene v bistvu tudi ne moti
               toliko, zlasti tudi zaradi tega, ker imamo tujko že v naslovu zakona. Tudi tako, ki jo marsikdo ne razume, če
               smo si čisto na jasnem, sicer pa seveda, če se le da, se je treba izogibati temu in
               to. Čeprav dostikrat ne razumejo, zakaj so jo deležni. Dobro. Hvala lepa. Predlagam,
               da jaz preberem predlog sklepov, razen, ima morda še kdo kaj, želi še kdo besedo v
               zvezi s tem zakonom. Ne. Potem bi glede na to, kar je bilo tukaj posebej
               izpostavljeno, najprej ugotovila, ker gre za prvo obravnavo, moramo sklepati o tem,
               ali odbor šteje za predlog zakona za primerno podlago za pripravo drugega, zakona za
               drugo branje. Najprej dajem to na glasovanje, predlog sklepa, da bi ugotovili,
               predlog zakona o izvrševanju kazenskih sankcij, prva obravnava, je primerna podlaga
               za pripravo predloga zakona za drugo obravnavo.</p>
               <p>Kdo je za takšen sklep? <stage>(6 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Nato bi predlagala še drugi sklep: <q>"Predlagatelj naj pripravi predlog zakona za
               drugo obravnavo v skladu z naslednjimi stališči."</q> Prvič. Z vidika skladnosti z ustavo
               je treba ponovno preveriti določbe, ki zadevajo varstvo osebnih podatkov in vprašanje
               nadzora pisemskih in drugih pošiljk ter telefonskih pogovorov. Drugič. Z vidika
               skladnosti s pravnim redom je treba ponovno preveriti rešitve, ki zadevajo postopek v
               zvezi s prekrški in določbe, ki zadevajo sistem pokojninskega in invalidskega
               zavarovanja. Tretjič. Preuči naj se vprašanje posebnega tretmaja za osebe, ki niso
               bile obsojene zaradi nasilnih in zavržnih dejanj oziroma kaznivih dejanj zoper
               življenje in telo. Četrtič, preučijo in upoštevajo naj se konkretne pripombe
               sekretariata za zakonodajo in pravne zadeve in potem bi predlagala še en sklep,
               preučijo in upoštevajo naj se pripombe sekretariata za zakonodajo in pravne zadeve
               pravno tehničnega značaja ter pripombe glede slovnične in pravopisne pravilnosti
               jezika v predlaganem besedilu zakona. Odpiram razpravo o tem predlogu dodatnih
               stališč. Če ni nobenega ugovora oziroma dodatnega predloga, dajem vsa ta stališča v
               paketu na glasovanje.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Tako smo tudi ta stališča sprejeli in s tem tudi zaključili to točko dnevnega reda.
               Hvala vsem, ki ste sodelovali pri tej točki dnevnega reda.</p>
               <p>Vmes sem bila naprošena, da bi se zdaj lotili, ne po vrstnem redu, kot je bilo sprva
               predlagano, ampak 13. točke dnevnega reda.</p>
               <p>Prehajamo na <title>13. TOČKO DNEVNEGA REDA - PREDLOG ZAKONA O ODGOVORNOSTI PRAVNIH
                  OSEB ZA KAZNIVA DEJANJA.</title> Zaradi udeležencev, da ni potrebe po tem, da pridete
               spet na vrsto. Gre za tretjo obravnavo zakona in bi tukaj kar zaprosila predstavnika
               predlagatelja, da nas uvede v obravnavo tega zakona v tretji obravnavi. Prosim.</p>
            </sp>
            <sp xml:id="SDT2-OZNPIP-Redna-029-1999-06-03.sp57">

               <speaker>GOSPA_______:</speaker>

               <p>Hvala lepa, gospa predsednica. Zakon je v tretji obravnavi, predlagatelj je
               upošteval vse amandmaje, ki so bili obravnavani v drugi obravnavi, tako da
               predlagatelj meni, da je zakon ustrezna podlaga za obravnavo na tretji obravnavi na
               zboru. Hvala lepa.</p>
            </sp>
            <sp xml:id="SDT2-OZNPIP-Redna-029-1999-06-03.sp58">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa. Želi predstavnik sekretariata za zakonodajo in pravne zadeve besedo?
           </p>
            </sp>
            <sp xml:id="SDT2-OZNPIP-Redna-029-1999-06-03.sp59">

               <speaker>GOSPA________:</speaker>

               <p>Hvala. Bi se kar kasneje vključila, v kolikor bo potrebno.</p>
            </sp>
            <sp xml:id="SDT2-OZNPIP-Redna-029-1999-06-03.sp60">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa. Odpiram torej razpravo, pri čemer vas pozivam, če ima kdo kakšen
               konkretni predlog za amandma, pri čemer je seveda treba upoštevati, da gre za tretjo
               obravnavo in da se lahko predlagajo samo amandmaji na tiste člene, ki so bili v
               drugem branju amandmirani. Kdo želi besedo? Nihče. Prosim, želite besedo?  Če želite besedo, morda kakšen
               konkreten predlog?</p>
            </sp>
            <sp xml:id="SDT2-OZNPIP-Redna-029-1999-06-03.sp61">

               <speaker>GOSPA_________:</speaker>

               <p>K 12. in 13. členu bi v bistvu ponovno rada opozorila na pripombo, ki je bila podana
               že v okviru druge obravnave, da bi kazalo ponovno preveriti ustreznost uporabe izraza
               <q>"se sme predpisati"</q>. Pri tem seveda opozarjam na dejstvo, da je 12. člen za
               amandmajsko poseganje že zaprt in v tretji obravnavi vanj ne bo možno vsebinsko
               posegati na ta način. Namreč pri tem gre, v teh določbah, po našem mnenju za razpon
               denarne kazni, ki se izreče, kajti 26. člen predloga zakona predpisuje razpon denarne
               kazni, zato menimo, da bi bilo primerno ponovno preučiti pač vmesnost uporabe izraza
               <q>"se sme predpisati"</q>. Glede sklicevanj na stransko kazensko zakonodajo bi pa ponovno
               želela opozoriti tudi na stališče, ki je bilo izraženo ob obravnavi zakona o
               zaključku lastninjenja in privatizacije pravnih oseb v lasti slovenske razvojne
               družbe, namreč to je primer take stranske kazenske zakonodaje. Sekretariat je takrat
               pač načelno opozoril, da je vgrajevanje kazensko pravnih določb, s katerimi se
               opredeljujejo kazniva dejanja v posebnih zakonih, pravno sistemsko neprimerno in tako
               stališče je v bistvu kot zainteresirano delovno telo podprl tudi odbor za notranjo
               politiko in pravosodje. Nenazadnje pa na potrebo po sistemskem in celovitem urejanju
               kazensko pravnega področja v kazenskem zakoniku kaže tudi sam naslov <q>"Zakonik"</q>. Hvala
               lepa.</p>
            </sp>
            <sp xml:id="SDT2-OZNPIP-Redna-029-1999-06-03.sp62">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa. S tem zadnjim, kar ste nazadnje navedli, je seveda, se strinjam, to je
               res, naš odbor je sprejel načelno stališče zoper to stransko sankcioniranje v drugih
               zakonih, ne pa, da je vse urejeno v kazenskem zakoniku. Sprašujem pa, če lahko v tem
               konkretnem primeru kaj storimo v zvezi s tem, ker najbrž je to zdaj težko, ampak
               dajem besedo. Gospa Badovinec, mogoče bi vi lahko pojasnili. Prosim.</p>
            </sp>
            <sp xml:id="SDT2-OZNPIP-Redna-029-1999-06-03.sp63">

               <speaker>GOSPA BADOVINEC:</speaker>

               <p>Hvala, gospa predsednica. Predlagatelj meni, da je izraz <q>"prepisati"</q> pravilen izraz,
               ker v bistvu kazenski zakonik ne daje podlage za ureditev kazni po tem zakonu. 6.
               člen kazenskega zakonika določa, da je možna tudi stranska kazenska zakonodaja, zato
               mislim, da je ta izraz v 12. in 13. členu edino možen izraz, sicer ni možen razpon
               kazni, ki je konkretiziran v 26. členu tega zakona. Brez takšne določbe pač ni
               pravnega okvirja za te bodoče primere, ki bodo nastajali potem. Hvala lepa.</p>
            </sp>
            <sp xml:id="SDT2-OZNPIP-Redna-029-1999-06-03.sp64">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala. Želi še kdo besedo? Mogoče od strokovnjakov kdo? Gospod dr. Bele, želite
               besedo. Smo že, ja. Ja, se strinjam z vami. No, če prav razumem, potem ni predloga
               nekega konkretnega amandmaja, ne na 12., ne na 13. člen. Ostajamo torej pri tem, zato
               dajem zdaj na glasovanje samo predlog sklepa in sicer, pripomba k 20. členu. Ali bi lahko še to razčistili.
               Pripomba k 20. členu. Prosim.</p>
            </sp>
            <sp xml:id="SDT2-OZNPIP-Redna-029-1999-06-03.sp65">

               <speaker>GOSPA _______________:</speaker>

               <p>... <stage>(Ni vklopljeno.)</stage> ...</p>
            </sp>
            <sp xml:id="SDT2-OZNPIP-Redna-029-1999-06-03.sp66">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Res je, da smo ta člen amandmirali v drugem branju in bi lahko vložili
               poseben nov amandma. Samo šli bi za dokajšen poseg v ta predlog. Prosim gospod Bele,
               če lahko pomagate.</p>
            </sp>
            <sp xml:id="SDT2-OZNPIP-Redna-029-1999-06-03.sp67">

               <speaker>GOSPOD DR. BELE:</speaker>

               <p>Potem bi morali biti dosledni in bi tudi pri kazenskem zakoniku morali reči, da naj
               se pojem premoženjske razmere razčisti. Ker tudi sam govori, da je to okoliščina za
               odmero kazni. Moram reči, da tuja literatura uporablja dostikrat tudi za posamezne
               storilce izraz gospodarska moč ne premoženjske razmere.</p>
               <p>Mislim, da v tem smislu olajševalne in opteževalne okoliščine natančnejše določevati
               nima nobenega smisla, ker bistvo je ravno v tem, da sodišča enkrat dajo eni
               okoliščini tak poudarek, drugi drugačne to je pri teh okoliščinah, ki se upoštevajo
               pri odmeri kazni.</p>
            </sp>
            <sp xml:id="SDT2-OZNPIP-Redna-029-1999-06-03.sp68">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala. Ali odgovor ustreza?</p>
            </sp>
            <sp xml:id="SDT2-OZNPIP-Redna-029-1999-06-03.sp69">

               <speaker>GOSPA _______________:</speaker>

               <p>Hvala lepa. Enakega mnenja je tudi predlagatelj. Hvala.</p>
            </sp>
            <sp xml:id="SDT2-OZNPIP-Redna-029-1999-06-03.sp70">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala. Ali želi kdo od članov odbora v zvezi s tem razpravljati ali predlagati?
               <stage>(Ne.)</stage> Predlagam, da gremo k pripombi k 20. členu. Tudi to smo že obravnavali v
               prejšnjem branju na tem odboru. Prosim.</p>
            </sp>
            <sp xml:id="SDT2-OZNPIP-Redna-029-1999-06-03.sp71">

               <speaker>GOSPA _______________:</speaker>

               <p>Hvala. Tudi pri 20. členu ponavljamo pripombo kakršna je bila dana že v drugi
               obravnavi. Menimo, da bi bilo potrebno določbo drugega odstavka, ki se nanaša na
               pogoje izrekanja varnostnega ukrepa prepovedi določanju gospodarske dejavnosti,
               dopolniti v tej smeri, da bi bilo natančneje določeno od kdaj se šteje rok. Tukaj je
               uporabljena dikcija v zadnjih 2 letih pri tem pa ni opredeljeno kaj se šteje kot
               začetek štetja tega roka. Menimo, da je taka določba preohlapna in utegne biti
               nejasna tudi za uporabo v praksi. Hvala.</p>
            </sp>
            <sp xml:id="SDT2-OZNPIP-Redna-029-1999-06-03.sp72">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Gospa Badovinec.</p>
            </sp>
            <sp xml:id="SDT2-OZNPIP-Redna-029-1999-06-03.sp73">

               <speaker>GOSPA BADOVINEC:</speaker>

               <p>Gospa predsednica! Menimo, da v praksi sodišča tudi brez dopolnitve tega stavka v
               praksi ne bodo imela težav. Venar ne bi bilo mogoče nič narobe, če bi dodali v
               zadnjih letih pred storitvijo kaznivega dejanja, da bi bilo točno določeno kdaj.
               Čeprav menim, da sodišča v praksi tako tudi ravnajo. Hvala lepa.</p>
            </sp>
            <sp xml:id="SDT2-OZNPIP-Redna-029-1999-06-03.sp74">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala. Gospa Palhartinger, kaj menite? Ali lahko potem še enkrat predlagate ta
               amandma pa ga odbor potem sprejme.</p>
            </sp>
            <sp xml:id="SDT2-OZNPIP-Redna-029-1999-06-03.sp75">

               <speaker>MIROSLAVA PALHARTINGER:</speaker>

               <p>... <stage>(Ni vklopljeno.)</stage> ...</p>
            </sp>
            <sp xml:id="SDT2-OZNPIP-Redna-029-1999-06-03.sp76">

               <speaker>PREDSEDNICA DARJA LAVTIŽAR BEBLER:</speaker>

               <p>Prosim, če se vključite, da bomo lahko potem z magnetograma prepisali točno.</p>
            </sp>
            <sp xml:id="SDT2-OZNPIP-Redna-029-1999-06-03.sp77">

               <speaker>MIROSLAVA PALHARTINGER:</speaker>

               <p>Hvala lepa. Drugi odstavek 20. člena se v zadnji vrstici za besedo v zadnjih dveh
               letih dopolni z besedami: pred storjenim kaznivim dejanjem. Torej, da se zglasi v
               zadnjih dveh letih pred storjenim kaznivim dejanjem.</p>
            </sp>
            <sp xml:id="SDT2-OZNPIP-Redna-029-1999-06-03.sp78">

               <speaker>PREDSEDNICA DARJA LAVTIŽAR BEBLER:</speaker>

               <p>Potem nadaljuje, že.</p>
            </sp>
            <sp xml:id="SDT2-OZNPIP-Redna-029-1999-06-03.sp79">

               <speaker>MIROSLAVA PALHARTINGER:</speaker>

               <p>Nadaljuje.</p>
            </sp>
            <sp xml:id="SDT2-OZNPIP-Redna-029-1999-06-03.sp80">

               <speaker>PREDSEDNICA DARJA LAVTIŽAR BEBLER:</speaker>

               <p>Za enako ali podobno kaznivo dejanje.</p>
            </sp>
            <sp xml:id="SDT2-OZNPIP-Redna-029-1999-06-03.sp81">

               <speaker>MIROSLAVA PALHARTINGER:</speaker>

               <p>Kot je formulirano. Hvala.</p>
            </sp>
            <sp xml:id="SDT2-OZNPIP-Redna-029-1999-06-03.sp82">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Če smo s tem pripomogli k boljši precizaji je tudi to v redu. Dam ta
               predlog amandmaja na glasovanje.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sprejeto.</p>
               <p>Izglasovali smo amandma odbora.</p>
               <p>Na glasovanje dajem samo še sklep, da predlagamo državnemu zboru, da sprejme zakon o
               odgovornosti pravnih oseb za kazniva dejanja v celoti. Dajem to na glasovanje.</p>
               <p>Kdo je za tak sklep? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sprejeto.</p>
               <p>Imamo še proceduralni sklep. Treba je izglasovati in bi prosila gospo Rousovo, da
               razloži, kaj moramo storiti glede na neke proceduralne zaplete v zvezi s tem zakonom.
               Prosim.</p>
            </sp>
            <sp xml:id="SDT2-OZNPIP-Redna-029-1999-06-03.sp83">

               <speaker>GOSPA ROUS:</speaker>

               <p>Vlada je za ta zakon predlagala, da se v tretji obravnavi obravnava v skladu z
               drugim odstavkom 194. člena. To se pravi po pospešenem postopku. Mi smo obravnavali
               zakon v drugi obravnavi še pred tem predlogom vlade in nismo mogli tega sklepa
               predlagati in bi ga sedaj predlagali, ker je še odprta 14. seja bi mogoče vodstvo
               državnega zbora lahko ta sklep še predlagalo v sprejetje državnemu zbori in so
               izpolnjeni pogoji, da gre na 15. redno sejo.</p>
            </sp>
            <sp xml:id="SDT2-OZNPIP-Redna-029-1999-06-03.sp84">

               <speaker>PREDSEDNICA DARJA LAVTIŽAR BEBLER:</speaker>

               <p>Če ni nobenih ugovorov in tudi glede na dejstvo, da je sam odbor imel samo en
               amandma na en člen tega zakona. Predlagam, da državnemu zboru predlagamo, da še na
               tej 14. seji sprejme tak sklep, da v skladu z drugim odstavkom 194. člena poslovnika
               državnega zbora ta zakon v tretji obravnavi uvrsti na dnevni red na 15. sejo
               državnega zbora.</p>
               <p>Kdo je za tak sklep? <stage>(6 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo sklep sprejeli.</p>
               <p>S tem smo tudi opravili to točko dnevnega reda.</p>
               <p>Prehajamo na <title>12. TOČKO DNEVNEGA REDA - PREDLOG ZAKONA O SPREMEMBAH IN
                  DOPOLNITVAH ZAKONA O ORGANIZACIJI IN DELOVNEM PODROČJU MINISTRSTEV.</title>
               </p>
               <p>Tukaj je tudi gospa Pogačarjeva iz ministrstva za notranje zadeve prisotna. Med tem
               se vsem zahvaljujem, ki ste do
               sedaj sodelovali pri obravnavi prejšnjih zakonov. Hvala.</p>
               <p>In bi dala kar besedo gospe Pogačarjevi. Prosim.</p>
            </sp>
            <sp xml:id="SDT2-OZNPIP-Redna-029-1999-06-03.sp85">

               <speaker>GOSPA POGAČAR:</speaker>

               <p>Hvala lepa gospa predsednica. Predloženi zakon ustvarja pogoje za porabo pred
               pristopne pomoči in za porabo sredstev iz strukturnih skladov Evropske unije in sicer
               na dveh zelo pomembnih področjih. Na področju regionalnega razvoja in na področju
               kmetijskih trgov in razvoja podeželja.</p>
               <p>Predlagana je ustanovitev dveh agencij kot upravnih organizacij v sestavi
               ministrstva. In sicer agencija Republike Slovenije za regionalni razvoj in pa
               agencija Republike Slovenije za kmetijske trge in razvoj podeželja.</p>
               <p>Potreba za ustanovitev teh agencij je bila dana, da dvostranskih pregledih
               usklajenosti naše zakonodaje z zakonodajo Evropske unije, zadnji takšen predlog je
               bil dan dne 29.4.1999 in sicer za področje razvoja podeželja. Gre namreč za to, da
               Evropska unija zahteva za črpanje sredstev strukturnih skladov, osebne samostojne
               institucije, ki se za to posebej ustanavljajo, da ni mogoče tam črpati teh sredstev
               kar v okviru širše integracije v obliki ministrstva. Zato je vlada pripravila tak
               predlog in ker je v mesecu juniju, juliju zopet na razporedu pregled usklajenosti
               slovenske zakonodaje, ker evropska komisija pričakuje, da bomo takrat poročali kaj je
               novega na teh področjih, zato vlada predlaga, da se predloženi zakon sprejme po
               hitrem postopku. Hvala lepa.</p>
            </sp>
            <sp xml:id="SDT2-OZNPIP-Redna-029-1999-06-03.sp86">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa gospa Pogačarjeva. Sekretariat za zakonodajo. Prosim.</p>
            </sp>
            <sp xml:id="SDT2-OZNPIP-Redna-029-1999-06-03.sp87">

               <speaker>MIROSLAVA PALHALTINGER:</speaker>

               <p>Hvala lepa. Sekretariat na predloženi predlog pravzaprav nima posebnih pripomb. Res
               je, kot je že predlagatelj omenil, da gre za zakon, ki ga terja Evropska unija. Zato
               je tudi predlagatelj navedel razloge za hitri postopek.</p>
               <p>Pri formalno pravnih razlogih sekretariat meni da zakon ustrezna, zato ker vsebuje
               vse elemente, ki jih 175. člen poslovnika pač zahteva. Pri tem pa opozarja
               sekretariat na to, da področnih zakonov iz tega področja pa ni. Kot poznate zadevo
               verjetno se vsi zakon o vzpodbujanju skladnega regionalnega razvoja je v fazi druge
               obravnave in se ravno sedaj obravnava na odborih, medtem ko drugega pravzaprav niti v
               osnutku še nimamo. To so pa tudi edine pripombe sekretariata. Hvala lepa.</p>
            </sp>
            <sp xml:id="SDT2-OZNPIP-Redna-029-1999-06-03.sp88">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa. Gospod Aurelio Juri je želel besedo. Prosim.</p>
            </sp>
            <sp xml:id="SDT2-OZNPIP-Redna-029-1999-06-03.sp89">

               <speaker>AURELIO JURI:</speaker>

               <p>Hvala predsednica. Seveda v okviru predloga sem jaz nekoliko zadržan. Prvo zaradi
               tega, ker se pojavi malce na vrat na nos, pa razumem potrebo seveda usklajevanja in
                  dinamike, ki je tu podana.
               Bi si pa dovolil pikro pripombo, da vendarle tudi ta točka je prišla in je bila
               uvrščena 1. tega meseca - mi smo dobili obvestilo, seveda - pa bi jaz tudi lahko
               povezal z vprašanjem interpelacije, ki je bilo odprto na račun ministra za
               kmetijstvo, da se vendarle v tej situaciji pokaže, da se vendarle nekaj dela.</p>
               <p>Opozarjam pa na to, na kar opozarja že sekretariat. Glejte, ni področne zakonodaje,
               ni temelja, po mojem, vsebinskega, na katerega bi lahko obesili ti dve agenciji.
               Prvo, agencijo za skladnejši regionalni razvoj, nedvomno ima, če ne drugo, v fazi
               sprejemanja zakon. Ta druga agencija pa nima ničesar. Jaz ne vem, kateri zakon bo
               urejal agencijo za - kako se že imenuje? - za kmetijske trge in razvoj podeželja. In
               tudi sam zakon na splošno opredeljuje naloge te agencije, ampak daljšega in
               ustreznejšega temelja, po mojem, ni. Oktobra leta 1998 je vlada takrat sprejela
               program reforme kmetijske politike za obdobje 1999-2002, in je tudi naložila
               ministrstvu za kmetijstvo, da pripravi izvedbeni načrt tega programa najkasneje do
               30. junija 1999 in predloži državnemu zboru Republike Slovenije. Pričakoval bi, da bo
               ta agencija temeljila vsaj na izvedbenem programu glede kmetijske politike. Tega
               programa nimamo, zakona nimamo, agencija pa je tu. Seveda se odpira vrsta vprašanj, o
               katerih je že sam sekretariat opozarjal, ali je to primerno za obravnavo.</p>
               <p>In še drugo bi predlagal - jaz ne vem, če je že sam odbor za kmetijstvo izkazal
               interes, da bi se izrekel o tem zakonu,  kot zainteresirano telo, ker nenazadnje posega na področju
               kmetijstva. Sedaj če niso oni, ne vem če je naša pristojnost. Jaz mislim da ni samo
               odbor za notranjo politiko, seveda kot matično telo ampak bi morali imeti tudi mnenje
               odbora za kmetijstvo. In če je možno bi jaz predlagal, da sugeriramo ali kakorkoli že
               iz odbora, da preden se dokončno opredelimo do tega zakona, da odbor za kmetijstvo
               pove svoje kot zainteresirano telo. Hvala.</p>
            </sp>
            <sp xml:id="SDT2-OZNPIP-Redna-029-1999-06-03.sp90">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa gospod Juri. Če sem jaz prav razumela tvojo razpravo si pravzaprav dal
               proceduralni predlog, da naj odbor za notranjo politiko in pravosodje kot matično
               delovno telo pozove odbor za kmetijsko kot zainteresirano delovno telo državnega
               zbora, da se predhodno opredeli do tega predloga zakona. Ali dam, sedaj bo povedal,
               dopolnitev lahko.</p>
            </sp>
            <sp xml:id="SDT2-OZNPIP-Redna-029-1999-06-03.sp91">

               <speaker>GOSPOD _______________:</speaker>

               <p>Gre pravzaprav tudi za zakon, gre tudi za to materijo o agenciji za regionalni
               razvoj, kjer je bistveno seveda boljše, ker smo v drugem branju in ker je ta agencija
               nekje že blizu ampak kljub temu bi tudi matično odbor za to lahko rekel, ne samo
               kmetijstvo, tudi ta odbor in tudi dve matičnosti in če obravnavamo to in če
               proceduralno sklepamo o mnenju odbora za kmetijstvo bi bilo dobro da tudi odbora za
               lokalno samoupravo in potem mi o samem zakonu rečemo kot pristojno telo zaradi tega
               ker moramo pač obravnavati zakon o spremembah vlade. Hvala.</p>
            </sp>
            <sp xml:id="SDT2-OZNPIP-Redna-029-1999-06-03.sp92">

               <speaker>PREDSEDNICA DARJA LAVTIŽAR-BEBLER:</speaker>

               <p>Prav, potem jaz oba ta dva proceduralna predloga združujem v en proceduralni predlog
               in sicer da pozovemo kot matično delovno telo ob ti dve telesi, tako odbor za lokalno
               samoupravo kot odbor za kmetijstvo, da predhodno izrazita svoje mnenje do tega
               predloga zakona. Prosim, dajem to na glasovanje.</p>
               <p>Kdo je za tak proceduralno sklep naj dvigne roko prosim! <stage>(8 članov.)</stage> Je kdo proti?
               <stage>(Nihče.)</stage></p>
               <p>Torej bomo to razpravo o tem zakonu odložili.</p>
               <p>Ni še predstavnikov ministrstva za notranje zadeve. Potem imamo dve pobudi. Pobuda
               Lojzeta Cafute iz Sežane za oceno ustavnosti zakona o popravi krivic. Bi prosila
               tukaj predstavnico sekretariata za zakonodajo. Ni. Mnenje smo dobili in je pravzaprav
               negativno če se spomnim. Mnenje sekretariata je negativno, češ da ta pobuda tako prva
               kot druga nista utemeljeni in sedaj sprašujem člane odbora ali želi kdo, hvala lepa,
               nasvidenje, ali želi kdo o tem razpravljati ali lahko dam na glasovanje predlog
               sklepa, da odbor za notranjo politiko in pravosodje podpira mnenje, pravno mnenje
               sekretariata za zakonodajo in pravne zadeve. Želi kdo o tem razpravljati? Če ne,
               dajem tak predlog sklepa na glasovanje. Prosim.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Torej smo ta sklep sprejeli.</p>
               <p>Potem predlagam, da še obravnavamo pod <title>11. TOČKO DNEVNEGA REDA - POBUDO
                  ALEKSANDRA BLAŽIČA IZ NOVE GORICE ZA OCENO USTAVNOSTI PRVEGA IN TRETJEGA ODSTAVKA
                  113. ČLENA TER DRUGEGA ODSTAVKA 119. ČLENA ZAKONA O PREKRŠKIH.</title> Ali tukaj
               lahko pridobimo mnenje sekretariata za zakonodajo in pravne zadeve? <stage>(Ne.)</stage></p>
               <p>Imamo pisno mnenje sekretariata za zakonodajo in pravne zadeve in imamo tudi mnenje
               vlade in v obeh teh je mnenje take vsebine da pravzaprav oporekata utemeljenosti obeh
               teh pobud, s tem, da je sekretariat za zakonodajo v enem delu rekel, takole, <q>"po
               našem mnenju bi morda lahko bilo utemeljeno zatrjevanje, da gre za kršitev 29. člena
               ustave, če bi kakšno protipravno dejanje, ki je po svoji nevarnosti primerljivo z
               drugimi kaznivimi dejanji zakonodajalec uvrstil med prekrške in bi se zoper
               obdolženca vodil postopek o prekršku in ne kazenski postopek z vsemi garancijami
               obdolžencu v tem postopku."</q> Ampak to je v bistvu bolj opozorilo s strani sekretariata
               za zakonodajo in pravne zadeve in tako ali tako ustavno sodišče potem dobi na vpogled
               celotno mnenje, kakršnega je sekretariat pripravil in zapisal in potem takem bo tudi
               ustavno sodišče seznanjeno s tem pomislekom sekretariata za zakonodajo in pravne
               zadeve. Zato če ni druge razprave predlagam, da tudi v tem primeru odbor sprejme
               sklep, da podpira mnenje sekretariata za zakonodajo in pravne zadeve, pri čemer je
               bil tudi seznanjen z mnenjem vlade, ki je prav tako odklonilno.</p>
               <p>Kdo je za tak sklep? Prosim.</p>
            </sp>
            <sp xml:id="SDT2-OZNPIP-Redna-029-1999-06-03.sp93">

               <speaker>JELKO KACIN:</speaker>

               <p>Spoštovana predsednica. Meni se zdi malo čudno stališče, da mi podpiramo mnenje
               sekretariata in kvečjemu lahko to mnenje vzamemo za svoje, ne gre za za to, da mi
               podpiramo nek strokovni organ državnega zbora. Za to gre. Torej mi smo stalno delovno
               telo. Smo tudi politična avtoriteta in mi lahko njihovo mnenje povzamemo in ugotovimo
               kaj tam notri piše. Da moramo pa mi podpirati mnenja sekretariata, to se mi zdi
               nekoliko čudna dikcija.</p>
            </sp>
            <sp xml:id="SDT2-OZNPIP-Redna-029-1999-06-03.sp94">

               <speaker>PREDSEDNICA DARJA LAVTIŽAR-BEBLER:</speaker>

               <p>Po poslovniku potrjujemo mnenje sekretariata. Torej hvala lepa za to pripombo. Se
               pravi, da odbor potrjuje mnenje sekretariata, kar pa v bistvu tudi pomeni, da ga
               podpira.</p>
               <p>Kdo je za tak predlog sklepa? <stage>(9 članov.)</stage> Je kdo proti? <stage>(Nihče.)</stage></p>
               <p>Torej smo tudi 11. točko dnevnega reda.</p>
               <p>Sedaj ostaneta samo še predlog zakona o tujcih in pa predlog zakona o orožju. In ker
               predstavnikov predlagatelja ni, predlagam da se sedaj dogovorimo, ali nadaljujemo, tako kot je predvideno,
               sejo jutri zjutraj ob 9.00 uri ali - jutri bodo predstavniki vlade - ali pa druga
               varianta je, ker se bojim, da bomo jutri imeli spet probleme s sklepčnostjo, da bi
               morda to preložili in da že sedaj vzamete na znanje, da je seja odbora za notranjo
               politiko in pravosodje v torek, ob 12.00 uri. ...<stage>(Medsebojni pogovor)</stage>... Če dovolite,
               deset minut odmora, in potem... <stage>(Medsebojni pogovor)</stage>... Deset minut odmora!</p>
               <stage type="time">(Seja je bila končana ob 14.51 uri.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-OZFIMP-Redna-056-1999-03-23">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">CB8E20346E446641C1256736003AE236</idno>
               <idno type="custom" subtype="day">18F69EA3F8C5F5DCC125673D0044500F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=18F69EA3F8C5F5DCC125673D0044500F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-OZFIMP-Redna-056-1999-03-23.OZFIMP" n="056">
               <name>Redna</name>
               <date when="1999-03-23"/>
            </setting>
         </settingDesc>
         <particDesc>
            <listOrg>
               <org xml:id="SDT2-OZFIMP-Redna-056-1999-03-23.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-OZFIMP-Redna-056-1999-03-23.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA FINANCE IN MONETARNO POLITIKO</stage>
            <stage type="session">56. seja</stage>
            <stage type="date">(23. marec 1999)</stage>
            <stage type="chairman">Sejo je vodil mag. Janez Kopač, predsednik odbora.</stage>
            <stage type="time">Seja se je pričela ob 12.20 uri.</stage>


            <sp xml:id="SDT2-OZFIMP-Redna-056-1999-03-23.sp1">

               <speaker>PREDSEDNIK MAG. JANEZ KOPAČ:</speaker>

               <p>Vse kaže, da bomo postali sklepčni. Sploh ne vem, kaj se je zgodilo, ker opravičili
               so se trije, manjka jih pa precej več. Menda je obljubljeno, da še pridejo. Ampak jaz
               predlagam, da v primeru, da ne pridejo, vseeno zadosti nas pa je, da opravimo, če je
               že treba, korespondenčno sejo. Najprej povem, da pri dnevnem redu mora priti do
               sprememb. Žal poslovnik revizijske komisije za javna naročila, ki smo ga dolgo časa
               čakali, več kot eno leto, pa je zdaj le prišel v parlament, tokrat ne moremo
               obravnavati, ker naš sekretariat za zakonodajo ni pripravil mnenja. V tem mnenju bi
               sicer lahko v enem stavku, da nimajo pripomb, ampak tega niso napisali, tako da
               obravnavati tega ne moremo, ker veste, da je po poslovniku neobhodno za karkoli že
               obravnavaš mnenje sekretariata. To sicer velja pri zakonih, ne velja pri poslovnikih.
               Dobro. Z enim tolmačenjem bi se to lahko preneslo še na poslovnike. Ampak v izogib
               temu, da bi pa potem sekretariat rekel, da pa kaj ni v redu, mi bi pa to že
               predlagali na seji odbora, predlagam, da tega danes ne obravnavamo. Tako ali tako
               sicer na predhodnem sklicu naslednje seje zbora ni, na ta sklic zdaj tako in tako ne
               more priti, ta, ki se danes začne.</p>
               <p>Mi imamo še čas obravnavati to in predlagati razširitev predhodnega sklica naslednje
               seje zbora. Danes pa, še enkrat pravim, da zaradi odsotnosti mnenja sekretariata za
               zakonodajo, predlagam, da tega ne obravnavamo. Prvo, drugo in tretjo točko pa seveda,
               za to pa imamo vse pogoje, razen sklepčnosti. Prisotnih nas je šest, sedem celo.
               Morda se bosta še dva kasneje pridružila pa bomo lahko kar glasovali, če se pa ne
               bosta, bom pa predlagal, da to opravimo korenspondenčno. Najmanj sedem nas je
               potrebnih za korespondenčno.</p>
               <p>Sprašujem torej še v ne sklepčni sestavi, če ima še kdo kakšno pripombo na dnevni
               red. Nima. Potem sprašujem, ali bo kdo kasneje, če bomo sklepčni, imel kakšno reč v
               zvezi z zapisnikom 55. seje za pripomniti? Ne. 2. točka bo predloga zakona o deviznem
               poslovanju. 3. bo obravnava, tu imamo en sam amandma, to je amandma vlade, mislim, k
               27. členu borzno posredniške hiše, kadar kupujejo v tujini vrednostne papirje v
               svojem imenu za svoj račun, ker smo mi v svojem amandmaju predvideli v drugi
               obravnavi, izloča iz tega režima in jim ne dovoljuje, da to počnejo prosto, kot na bi
               to veljalo za banke in hranilnice, ki še vedno ostanejo v tem režimu prostega
               nakupovanja vrednostnih papirjev v tujini. Za to drugih amandmajev ni.</p>
               <p>Imamo mnenje sekretariata za zakonodajo, ki opozarja na nekaj redakcijskih
               popravkov. Predlagam, da to uredimo s predlogom dodatnega že običajnega sklepa, kjer
               pooblastimo sekretariat, da pri končni redakciji počisti besedilo. Imamo pa še opozorilo, da v kazenskih
               določbah manjka, oziroma da je prišlo do neke napake v 72. členu. Gre za ne
               predložitev dokazila izvora denarja in vrednostnih papirjev in na predlog ministrstva
               za pravosodje, ki se je zbudilo prepozno, da bi stvar predlagali v vladni proceduri,
               predlagam, da kot odbor sprejmemo sledeč amandma: Drugi in tretji odstavek 72. člena
               se črtata in nadomestita z naslednjim besedilom: <q>"Če v postopku niso predložena
               ustrezna dokazila o izvoru denarja in vrednostnih papirjev, se lahko predmeti iz 20.
               točke prvega odstavka 70. člena tega zakona odvzamejo tudi, če niso storilčeva last."</q></p>
               <p>Kratka obrazložitev. Ta amandma pomeni uskladitev dikcije drugega odstavka 72. člena
               s 37. členom zakona o prekrških, ki določa pogoje za odvzem predmetov v zvezi s
               storitvijo prekrška. Člen je bil v drugem branju amandmiran in je smotrno, da v
               tretjem branju s tehnično uskladitvijo zagotovimo usklajenost te kazenske določbe s
               sistemskim zakonom, ki ureja prekrške. Sprašujem, ali je kaj razprave v zvezi s
               predlaganimi amandmaji? Morda tem vsebinskim vladnim k 27. členu? Gospod Tratnik iz
               Banke Slovenije, prosim.</p>
            </sp>
            <sp xml:id="SDT2-OZFIMP-Redna-056-1999-03-23.sp2">

               <speaker>GOSPOD TRATNIK:</speaker>

               <p>Jaz bi rad opozoril še na eno napako v členu, ki je bil ravno tako amandmiran, to je
               v drugem branju, to je 18. člen. Po našem mnenju je z 18. členom s tako dikcijo,
               kakršna je zdaj v prvem odstavku, izključena možnost izplačil kakršnih koli deviznih
               plačil med rezidenti, čeprav je bila v sedaj veljavnem zakonu takšna možnost
               predvidena za izplačilo osebnih dohodkov in drugih stroškov nastalih v tujini za
               delavce, ki živijo v tujini, recimo, za diplomatsko osebje, za predstavnike,
               dopisnike, detaširane delavce.</p>
               <p>Ker je bil člne amandmiran v drugem branju, je možno to popraviti z amandmajem, za
               katerega smo se dogovorili s predlagateljem oziroma z gospo doktor P..šakovo.</p>
            </sp>
            <sp xml:id="SDT2-OZFIMP-Redna-056-1999-03-23.sp3">

               <speaker>PREDSEDNIK MAG. JANEZ KOPAČ:</speaker>

               <p>In kakšen bi bil ta amandma?</p>
            </sp>
            <sp xml:id="SDT2-OZFIMP-Redna-056-1999-03-23.sp4">

               <speaker>GOSPA_______________:</speaker>

               <p>Če dodate novi četrti odstavek, novi četrti stavek 18. člena, ki se glasi. Določbe
               prvega stavka tega člena ne veljajo za izplačilo plač delavcem na podlagi pogodbe z
               rezidentom, ki delajo v tujini in za povrnitev stroškov, ki so delavcem rezidentov
               nastali v tujini. To so pa ... stroški.</p>
            </sp>
            <sp xml:id="SDT2-OZFIMP-Redna-056-1999-03-23.sp5">

               <speaker>PREDSEDNIK MAG. JANEZ KOPAČ:</speaker>

               <p>Prvi odstavek tega člena, ki naj bi v teh primerih ne veljal, pa pravi: rezidenti
               med seboj lahko sklepajo posle v tujih plačilnih sredstvih ter posle katerih predmet
               je tuje plačilno sredstvo samo pod pogoji in na način določene s tem zakonom. Kar pomeni, da načeloma ne smejo,
               no, tu je pa izjema. To se sliši smiselno. Upam, da se ni zgodila še kakšna taka
               napaka v tem zakonu, zaradi katere bi nas potem bolela glava. To bi namreč pomenilo,
               da tujih dnevnic ne moremo izplačevati v tuji valuti. Vsi bi bili veseli. Prestavljam
               si, kakšen vik in krik bi bil po sprejetju takega zakona. Dva, štiri, šest, osem,
               devet - zdaj smo pa celo sklepčni.</p>
               <p>Torej, še kaj razprav v zvezi s deviznim? Če ne, potem prehajamo čisto nazaj,
               najprej na dnevni red.</p>
               <p>Predlagam, da sprejmemo dnevni red, kot je bil podan v sklicu, s 1., 2. in 3. točko,
               4. pa ne, ker ni mnenja sekretariata za zakonodajo in pravne zadeve. Gospod Pukšič,
               prosim.</p>
            </sp>
            <sp xml:id="SDT2-OZFIMP-Redna-056-1999-03-23.sp6">

               <speaker>FRANC PUKŠIČ:</speaker>

               <p>Jaz sem pri 3. točki - vidim, da piše, <q>"pravno mnenje sekretariata in mnenje vlade
               boste prejeli kasneje"</q>.</p>
            </sp>
            <sp xml:id="SDT2-OZFIMP-Redna-056-1999-03-23.sp7">

               <speaker>PREDSEDNIK MAG. JANEZ KOPAČ:</speaker>

               <p>Prejeli smo.</p>
            </sp>
            <sp xml:id="SDT2-OZFIMP-Redna-056-1999-03-23.sp8">

               <speaker>FRANC PUKŠIČ:</speaker>

               <p>Aha, to zdaj.</p>
            </sp>
            <sp xml:id="SDT2-OZFIMP-Redna-056-1999-03-23.sp9">

               <speaker>PREDSEDNIK MAG. JANEZ KOPAČ:</speaker>

               <p>Prav. Dajem torej na glasovanje tak dnevni red.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Sprašujem, kdo je za to, da potrdimo zapisnik 55. seje odbora? <stage>(9 članov.)</stage> Je kdo
               proti? <stage>(Nihče.)</stage></p>
               <p>Potem sprašujem, kdo je za to, da sprejmemo amandma k predlogu zakona o deviznem
               poslovanju, 18. člen, s katerim vzpostavimo nov 18. člen, ki predvideva izjemo -
               pardon, nov četrti odstavek 18. člena, ki predvideva izjemo za sklepanje poslov v
               tujih plačilnih sredstvih v primeru izplačila plač delavcem, ki delajo v tujini, in
               delavcem, zaposlenim pri domači pravni osebi, kadar gre za nadomestila stroškov,
               nastalih v tujini. Konkretno dikcijo je prej prebrala gospa Plavšak. Je kaj razprave?
               Ni.</p>
               <p>Kdo je za tak amandma k 18. členu? <stage>(9 članov.)</stage> Je kdo proti? <stage>(Nihče.)</stage></p>
               <p>Sprašujem, kdo je za amandma, kot sem ga prebral, k 72. členu, kjer črtamo drugi in
               tretji odstavek in ju nadomeščamo z besedilom, <q>"če v postopku niso predložena
               ustrezna dokazila o izvoru denarja in vrednostnih papirjev, se lahko predmeti iz 20.
               točke prvega odstavka 70. člena tega zakona odvzamejo tudi, če niso storilčeva last"</q>.
               Gre za uskladitev z zakonom o prekrških.</p>
               <p>Kdo je za tak amandma? <stage>(9 članov.)</stage> Je kdo proti? <stage>(Nihče.)</stage></p>
               <p>Sprašujem, kdo je za dodatni sklep - pardon! Kdo je za to, da podpremo amandma vlade
               k 27. členu, kot je bil predložen? <stage>(9 članov.)</stage> Je kdo proti? <stage>(Nihče.)</stage></p>
               <p>Sprašujem še, kdo je za dodatni sklep, ki bi se glasil takole:</p>
               <p><q>"Državni zbor Republike Slovenije pooblašča sekretariat za zakonodajo in pravne
               zadeve, da v končni redakciji besedila zakona o deviznem poslovanju v drugem odstavku
               60. člena sklicevanje na 45. člen nadomesti s sklicevanjem na 44. člen ter opravi
               siceršnjo redakcijo besedila v skladu s pripombami sekretariata za zakonodajo z dne
                  19.3.1999."</q> Kdo je za tak
               dodatni sklep? <stage>(9 članov.)</stage> Je kdo proti? <stage>(Nihče.)</stage></p>
               <p>Sprašujem še, kdo je za to, da predlagamo zboru, da predlog zakona v tretji
               obravnavi sprejme skupaj z obema amandmajema odbora, dodatnim sklepom in amandmajev
               vlade k 27. členu?</p>
               <p>Kdo je za? <stage>(9 članov.)</stage></p>
               <p>Ali je morda še kakšna beseda v zvezi s to točko dnevnega reda? Če ne, se
               zahvaljujem.</p>
               <p>Prehajamo na <title>3. TOČKO DNEVNEGA REDA - POBUDA OBČINSKEGA SVETA OBČINE SVETI
                  JURIJ OB ŠČAVNICI ZA OCENO USTAVNOSTI DRUGEGA ODSTAVKA 14. ČLENA TER DRUGEGA
                  ODSTAVKA 25. ČLENA ZAKONA O SPREMEMBAH IN DOPOLNITVAH ZAKONA O FINANCIRANJU OBČIN
                  S PREDLOGOM ZA ZAČASNO ZADRŽANJE.</title> Gre za pobudo za oceno ustavnosti skupine
               županov, mnenje vlade, ki govori ali pa, ki spodbija spodbijanje ustavnosti, ste
               prejeli. Tudi mnenje sekretariata, ki prav tako meni, da ne gre za nobeno neustavnost
               in da ni razlogov za začasno zadržanje, ste prejeli danes sicer na klop, je pa v
               resnici mnenje sekretariata samo manjša nadgradnja oziroma neke vrste povzetek mnenja
               vlade, ki je precej obširno opremljeno s tabelami itn. V zvezi s to točko dnevnega
               reda imamo kot običajno pred seboj samo predlog sklepa. Odbor se strinja z mnenjem
               sekretariata ali se ne strinja in predlaga sekretariatu, da na podlagi svojega mnenja
               pripravi odgovor za ustavno sodišče ali pa, da ga ne pripravi. Gospod Pukšič bo
               predlagal verjetno, da se ga ne upošteva, mnenja sekretariata, ker je on eden od
               pobudnikov za oceno ustavnosti kot župan ene od teh občin. Tu je predstavnik vlade.
               Ne vem, kako naj začnemo diskusijo. Kdo želi razpravljati? Gospod Pukšič.</p>
            </sp>
            <sp xml:id="SDT2-OZFIMP-Redna-056-1999-03-23.sp10">

               <speaker>FRANC PUKŠIČ:</speaker>

               <p>Hvala za besedo. Zdaj seveda predsednik, takšen kot je pač tu sistem dela, je milo
               rečeno hudo neroden, ker mnenje, niti mnenja vlade niti mnenja pravne službe si nisem
               uspel prebrati, ker sem ga dobil pač pred tremi minutami pred sabo in to, da je
               mnenje negativno napravam zahtevi, seveda večih županov, pozabil sem povedati, da je
               to zahtevo podpisalo tudi 31 poslancev državnega zbora, da je proti tej zahtevi
               ustavnega sodišča, jaz ne vem, ker enostavno nisem uspel tega prebrati, vsekakor pa
                   mislim, da je pobuda
               poslancev in županov prinesla oziroma je v pravi smeri oziroma zahteva za presojo
               ustavnosti, katerih členov tega zakona o spremembi zakona o financiranju občin. Ker
               je vlada že z svojo uredbo prejšnji teden nekako pristala na 75% finančno izravnavo
               iz državnega proračuna glede na izračunano primerno porabo, kar je bil nekoč, ko smo
               ta zakon sprejemali tudi moj amandma kateri ni bil v državnem zboru zglasovan.</p>
               <p>Res pa je, da je ta vladna uredba pač začasna in velja samo za to leto. Po drugi
               strani pa, če je mnenje sekretariata tako, da nigira zahtevo za presojo ustavnosti
               tega zakona, potem bom seveda glasoval proti, ker sem prepričan, da so členi v
               nasprotju z 9. in 14. člen in da tistega 20.a člena, kateri je oziroma prejšnji 14.
               člen govoril o nalogah, ki jih občina upravlja in jih je taksativno tudi naštelo.
               Sedaj tistega člena ni več. Ampak je črtan in govori samo o zagotavljanju zakonskih
               in ustavnih nalog.</p>
               <p>Ni tu problem samo ene, dveh ali nekaj občin, ampak je problem pravzaprav širši
               problem dveh regij, ki sta gospodarsko na psu in skoraj z 2-kratnim faktorjem vodita
               v državi napram državnemu indeksu brezposelnosti, kar je seveda dejstvo. Ampak
               žalostna ugotovitev in kjer je glavni vir občinam dohodnina, kateri delež se je
               spremenil iz 30 na 35%. S tem pa se je seveda spremenilo še bolj razmerje med
               bogatimi in revnimi občinami. Ne gre za velike in male, ampak enostavno za bogate in
               revne. Ampak na osnovi zaposlitve in na osnovi tega, da še tisti, ki so zaposleni v
               Štajerski in Prekmurskih občinah, so v glavnem kmetijsko predelovalna industrija.
               Kmetijstvo in industrija, torej branža, ki je izredno nizko plačana. Tekstilna in
               tako dalje in še ta in ti delavke in delavci dobivajo osebne dohodke. Saj vemo kako
               po nekaj mesečnimi zamudami.</p>
               <p>Še enkrat. Verjamem, da bo ustavno sodišče razveljavilo te člene in da bo
               financiranje tako kot.
               predlagamo v pobudi poslanci in župani, do 100% primerne porabe, ker izkazalo se je
               tudi, da v teh občinah veliko število teh občin kljub nizkim osebnim dohodkom imajo
               seveda uvedene samoprispevke. Mimogrede, pri nas že 30 let odpovedovanje poteka. Res
               pa je tudi nekaj, da na teh Slovenskih Goricah, Halozah, Prlekiji in Prekmurju je
               seveda tudi strošek določenih opravil kot je prevoz otrok v šolo itd., iz izredno
               razgibanih terenov, seveda bistveno večji kot pa v urbanih naseljih. Jaz upam, da bo
               ta zahteva poslancev in županov na ustavnem sodišču, torej obravnavana in da bo v
               prid razveljavitve teh členov in upam, da bo tudi takrat zakonodajalec, ko bo dobil
               naloženo nalogo, neskladnosti odpraviti nekoliko širše pogledal in po državi ne tako
               ozko na interese samo večjih oziroma tam, kjer je struktura prebivalstva bistveno
               gostejša. Hvala lepa.</p>
            </sp>
            <sp xml:id="SDT2-OZFIMP-Redna-056-1999-03-23.sp11">

               <speaker>PREDSEDNIK MAG. JANEZ KOPAČ:</speaker>

               <p>Hvala tudi vam. Skratka pogovarjamo se o mnenju sekretariata. Naj poudarim še to.
               Tokrat imamo na dnevnem redu obravnavo predloga za začasno zadržanje izvrševanja in
               izpodbijanja odločbe, ne za razveljavitev, izpodbijanje določbe in pri začasnem
               zadržanju je posebej pomembno, ali bi nastale težko popravljive posledice ali ne bi
               nastale. Sekretariat posebej poudarja, da bi zadržanje izvrševanja, kar predlaga
               skupina županov in skupina poslancev, v resnici pomenilo težko popravljive posledice,
               da pa nasprotno izvrševanje obstoječe določbe pa pomeni pravzaprav normalen potek
               financiranja občin. Tudi to je razlog, zaradi katerega sekretariat za zakonodajo
               predlaga v svojem mnenju, bom rekel negativen odgovor na pobudo skupine županov in
               poslancev. Še kaj razprave? Gospod Tekavčič. Prosim, če ste lahko čim krajši.
               </p>
            </sp>
            <sp xml:id="SDT2-OZFIMP-Redna-056-1999-03-23.sp12">

               <speaker>SLAVKO TEKAVČIČ:</speaker>

               <p>Samo to bi želel poudariti. Tisti, ki se bodo vsebinsko poglobili v priloge
               izračunov, ki so tudi sestavni del gradiva, ki ga je poslala vlada. Mislim, da v
               določen obsega demantirajo ugotovitve, ki jih je nakazal gospod Pukšič. Kajti
               situacija posameznih občin je v relativno boljši poziciji s predlaganimi rešitvami,
               ki jih je sprejela vlada in kontekstu tega, kar je tudi sam naglasil, da občine
               uveljavljajo, da so posamezne lokalne skupnosti znatno obremenjene, s samoprispevkom
               in v kontekstu uveljavitve tega prihodka si še znatno izboljšajo svojo finančno
               situacijo.</p>
               <p>Je pa dejstvo, da je nekih občin, ki so glede na prehodna merila namenila relativno
               ogromna sredstva za določen segment porabe za katerega se ne bi spuščal ali vsebinsko
               sodi ali ne v kontekst osnovnih nalog za financiranje. Dejstvo pa je, lahko samo ob
               kontroli oziroma pregledu podatkov, ki so na razpolago. Za občino Osilnico, glede na
               razpoložljive prihodke, ki jih je v lanskem letu imela je samo od 59 milijonov, ki
               jih je je namenjala preko 20 milijonov samo za financiranje dela občinske uprave in
               občinskih upravnih organov in v tem sklopu torej za samo občinsko pravo in za
               delovanje občinskega vsega. Kar pa pomeni, da ob novih rešitvah zakona kot so, bo
               morala temeljito prestrukturirati svojo porabo in ne kot, da bo občina sama sebi
               namen.</p>
               <p>Sicer pa mislim, da podatki jasno kažejo, da je situacijo občin ob vseh rešitvah, ki
               so sprejete, relativno zelo ugodna. Hvala.</p>
            </sp>
            <sp xml:id="SDT2-OZFIMP-Redna-056-1999-03-23.sp13">

               <speaker>PREDSEDNIK MAG. JANEZ KOPAČ:</speaker>

               <p>Hvala lepa. Gospod Trofenik.</p>
            </sp>
            <sp xml:id="SDT2-OZFIMP-Redna-056-1999-03-23.sp14">

               <speaker>VILI TROFENIK:</speaker>

               <p>Hvala lepa. Prvo je, kar je treba povedati, ker to je na dnevnem redu, da v vsakem
               primeru podpiram stališče sekretariata, ker je korektno in odraža dejansko stanje.</p>
               <p>Čeprav sem zamudil, poslušal nekaj teh obrazložitev. Jaz bi pričakoval, da bi
               pobudniki bili toliko resni in bi odstopili od take zadeve. Ko so končno dobili na
               razpolago izračune, ker so dajali neki spor sprožali na podlagi brez, da bi imeli
               informacije o direktnih posledicah zakona, ki je šele komaj zadnjih 14 dni praktično
               na razpolago po seji vlade. Mislim, da je dobri 14 dni od takrat.</p>
               <p>Razen, če so sedaj taki spori, čeprav ne stojijo na ničemer. Bilo bi zelo dobro, če
               bi predlagatelji tudi povedali jasno in glasno. Koliko lahko namenijo povprečna
               slovenska občina, ki ima svojo finančno potenco za investicije in koliko oni lahko
               namenijo za investicije. Potem bi morali biti vsaj nerodno in bom zelo nekulturen. Z
               argumenti operirajo, ki enostavno ne vzdržijo. Če gospod Pukšič govorite, da vas
               šolski prevozi tarejo. Očitno vas ne tarejo tekoči stroški, ker imate vsi ti, ki se
               pritožujete obilico investicijskih sredstev, ki ene mestne občine sicer ne zmorejo in
               druge, ki so bistveno deležne manj po takih ali drugačnih pravilih igre, pomoči
               države.</p>
               <p>To moram povedati tudi ne spada direktno s tem, ker mislim, da gre za en tak poskus,
               kjer je škoda časa, da se trati tako ali drugače. Drugače pa je mnenje sekretariata
               korektno in bom glasoval zanj. Hvala lepa.</p>
            </sp>
            <sp xml:id="SDT2-OZFIMP-Redna-056-1999-03-23.sp15">

               <speaker>PREDSEDNIK MAG. JANEZ KOPAČ:</speaker>

               <p>Hvala lepa. Gospod Pukšič.</p>
            </sp>
            <sp xml:id="SDT2-OZFIMP-Redna-056-1999-03-23.sp16">

               <speaker>FRANC PUKŠIČ:</speaker>

               <p>Predsednik! Jaz bi najprej želel razčistiti tole. Rekel si, da je mnenje
               sekretariata, da na ostali predlog, da ustavno sodišče na podlagi. 39. člena zakona o ustavnem sodišču takoj
               zadrži izvajanje drugega odstavka ... <stage>(Ni razumljivo.)</stage> ... Člena in odstopnega
               števila 75%. Sprašujem vlado.</p>
               <p>Z temi izračuni, ki so danes prišli sem pred nas in tistimi, ki smo jih dobili na
               občine, ali bodo ti izračuni veljali od 1.1.1999? Če je to to, potem razumem to
               zadevo. Če pa to ne pomeni to, bi pa rad vedel. Kaj in od kdaj to pomeni? Ker naš
               predlog, da ustavno sodišče to zadevo zadrži, izvajanje tega drugega odstavka ... <stage>(Ni
               razumljivo.)</stage> ... Člena. Samo pomeni, da zadeva poteka tako kot je bila prej. To
               pomeni nad 90% povprečja v Republiki Sloveniji. To pa je 90% na 63 tisoč tolarjev, ki
               je bilo izglasovano v državnem zboru. Ali pa če si znate predstavljati nekateri, da
               občine v tem času ne bi funkcionirale oziroma tudi plačilni promet in tako dalje,
               tisto kar je potrebno. Najprej bi rad to zadevo razčistil. Kaj to pomeni? Če lahko,
               prosim.</p>
            </sp>
            <sp xml:id="SDT2-OZFIMP-Redna-056-1999-03-23.sp17">

               <speaker>PREDSEDNIK MAG. JANEZ KOPAČ:</speaker>

               <p>Gospod Pukšič. Mislim, da nima smisla. Zakon, ki je govoril o 90% ne velja več. To
               se pravi, če bi bila razveljavljena ta določba, potem je zakonska praznina in ne
               velja nič. Potem občine ne dobijo nič. Zato si težko predstavljam, kako ste sploh
               lahko predlagali, da ne dobite nič. Ker vi bi radi več. Ampak vi ste predlagali, da
               ne dobite nič.</p>
               <p>Če bi ta začasno zadržanje uspelo in če bi bil človek malo zloben bi podprl vas v
               tem in bi na ustavnem sodišču predlagal, da oceni neustavnost in začasno zadrži
               izvajanje te določbe. Potem bi res nastal kaos. Mislim, da ni potreben odgovor.
               Gospod Tekavčič.</p>
            </sp>
            <sp xml:id="SDT2-OZFIMP-Redna-056-1999-03-23.sp18">

               <speaker>SLAVKO TEKAVČIČ:</speaker>

               <p>Mislim, da ne bi res kakšnih nesporazumov bilo, ker so tudi prisotni novinarji, da
               se ne bi zopet preko sredstev javnega obveščanja interpretiralo napačno.</p>
               <p>Dejstvo je, da z sklepom vlade oziroma s tem, da je bila sprejeta uredba, se
               zagotavljajo ustrezna sredstva vsem tistim občinam, ki so po drugem odstavku 25.
               člena zakona o spremembah in dopolnitvah zakona o financiranju občin upravičena do
               teh sredstev. Če župani, ki so bolj pozorni bili in so tudi pogledali akontacije
               finančne izravnave, ki so jih dobili za mesec marec so že lahko videli, da so
               dejansko dobili glede na sicer celoti nepokrite bilančne možnosti in skladno s
               sprejetim sklepom, tudi razliko poračuna za dva meseca nazaj. To pomeni, da ker
               izračuni veljajo za proračunsko leto 1999, bo izračun tako kot je verificiran veljal
               dokler ga ne bo sprejela ponovno vlada. Kajti vlada je dolžna skladno z zakonom 30.
               septembra ponovno preložiti izračun primerne porabe občin oziroma pripadajočih
               sredstev finančne izravnave v primerih, da prihaja do določenih odstopanj pri oceni
               prihodkov. Ker pa je letošnje leto prehodno leto in ker je potrebno tudi do 30.
               septembra predložiti izračun
               primerne porabe in potrebnih sredstev finančne izravnave za leto 2000, bo na teh
               podatkih eventuelno lahko prišlo do kakšnih korekcij pri prihodkih; takrat bodo pa
               tudi v izračun direktno vključeni tudi tisti podatki po višini samoprispevka, za
               katerega bodo, skladno z zakonom, poslale vloge posamezne občine. Hvala.</p>
            </sp>
            <sp xml:id="SDT2-OZFIMP-Redna-056-1999-03-23.sp19">

               <speaker>PREDSEDNIK MAG. JANEZ KOPAČ:</speaker>

               <p>Hvala. Še gospod Pukšič.</p>
            </sp>
            <sp xml:id="SDT2-OZFIMP-Redna-056-1999-03-23.sp20">

               <speaker>FRANC PUKŠIČ:</speaker>

               <p>Predsednik, na tisto tvoje komentiranje začasnega zadržanja izvajanja drugega
               odstavka 14. člena, ki govori o tem, da lahko država da zraven samo do 100% lastnih
               sredstev. Seveda ne stoji, sigurno ne stoji, da je ta tvoja razlaga, ki si jo podal,
               točna, da potem pač država v tem primeru ne bi nič dala. Navsezadnje je občine
               ustanovil državni zbor z zakonom in je potem tudi za določene zadeve zadolžen, zato
               da bodo občine lahko izvajale posamezne naloge.</p>
               <p>Gospodu Trofeniku pa toliko zaradi medijev: spor, brez da bi imeli informacijo. No,
               ja, potem bo pač držalo, da določeni podatki, ki so prišli poslancem v državni zbor
               pred sprejemanjem državnega proračuna, s 3. ali 13. decembrom - saj ne vem, kdaj je
               že bilo - so pač bili napačni, in vlada je tu potem zavajala takrat poslance
               državnega zbora, in vsi podatki, ki so v tej zahtevi za presojo ustavnosti, in
               priloge, so iz tega materiala. Pa brez zamere, brez ali z zamahovanjem rok, tako ali
               drugače. Če lahko nekatere ali pa zelo težke, in se mi resnično smilijo občine, ki
               imajo po 70, 80.000 tolarjev na prebivalca, da te uboge, revne občine res nimajo niti
               toliko investicijskega denarja kot tiste, ki imajo 40 ali manj tisoč tolarjev na
               prebivalca, imajo pa res zelo slaba vodstva. In se potem dogaja verjetno to, s
               faktorjem 10-krat na tretjo ali peto ali ne vem katero potenco, kar je prej rekel
               gospod Tekavčič, da za lastno preživetje, za lastno substanco požrejo preveč.
               Poglejte si, koliko so te občine, pa tudi med drugim naša, porabile za občinske svete
               in funkcioniranje občin. Hvala lepa.</p>
            </sp>
            <sp xml:id="SDT2-OZFIMP-Redna-056-1999-03-23.sp21">

               <speaker>PREDSEDNIK MAG. JANEZ KOPAČ:</speaker>

               <p>Dobro. Na glasovanje dajem predlog sklepa, ki se glasi:</p>
               <p><q>"Odbor državnega zbora za finance in monetarno politiko se strinja z mnenjem
               sekretariata za zakonodajo in pravne zadeve z dne 23.3.1999 in predlaga sekretariatu
               za zakonodajo in pravne zadeve, da na podlagi tega mnenja pripravi odgovor ustavnemu
               sodišču."</q> </p>
               <p>Kdo je za tak sklep? <stage>(8 članov.)</stage> Je kdo proti? <stage>(1 član.)</stage></p>
               <p>Hvala lepa.</p>
               <p>S tem zaključujem to točko dnevnega reda in tudi današnjo sejo. Hvala za
               udeležbo!</p>
               <stage type="time">(Seja je bila končana 23. marca 1999 ob 12.54 uri.)</stage>
            </sp>
         </div>
      </body>
   </text>
</TEI>
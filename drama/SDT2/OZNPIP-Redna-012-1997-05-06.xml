<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT2-OZNPIP-Redna-012-1997-05-06">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">2F8CB0F18581A205C12564870042C4EE</idno>
               <idno type="custom" subtype="day">89D790B099218160C125648F0045730F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=89D790B099218160C125648F0045730F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-OZNPIP-Redna-012-1997-05-06.OZNPIP" n="012">
               <name>Redna</name>
               <date when="1997-05-06"/>
            </setting>
         </settingDesc>
         <particDesc>
            <listOrg>
               <org xml:id="SDT2-OZNPIP-Redna-012-1997-05-06.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-OZNPIP-Redna-012-1997-05-06.OZNPIP">
                        <orgName key="OZNPIP">Odbor za notranjo politiko in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO IN PRAVOSODJE</stage>
            <stage type="session">12. seja</stage>
            <stage type="date">(6. maj 1997)</stage>
            <stage type="chairman">Sejo je vodil Franc Kangler, podpredsednik odbora.</stage>
            <stage type="time">Seja se je pričela ob 10.12 uri.</stage>


            <sp xml:id="SDT2-OZNPIP-Redna-012-1997-05-06.sp1">

               <speaker>PODPREDSEDNIK FRANC KANGLER:</speaker>

               <p>... za notranjo politiko in pravosodje. Na začetku bi opravičil predsednico, ki je na
               službeni poti. Sklepčni smo, kot smo ugotovili. Gradivo ste prejeli in predlagam
               naslednji dnevni red. Glede na to, da pod točko 2 in 3 v dnevnem redu nismo še
               sprejeli mnenja sekretariata, predlagam, da ti dve točki preložimo na jutrišnji dan
               in da danes, glede na obsežno gradivo, obravnavamo točko 1 - predlog zakona o
               spremembah in dopolnitvah zakona o prekrških, hitri postopek, in točko 4 - predlog
               zakona o varnosti cestnega prometa, druga obravnava. In predlagam, da danes seja
               traja do 13.00 ure, v kolikor se strinjate.</p>
            </sp>
            <sp xml:id="SDT2-OZNPIP-Redna-012-1997-05-06.sp2">

               <speaker>MIROSLAV MOZETIČ:</speaker>

               <p>Jaz predlagam, da neha nekoliko prej, ker ob 13.00 uri je Odbor za mednarodne odnose,
               ki bo verjetno do 14.00 in ob 14.00 uri je seja Državnega zbora. Tako, da sklicevanje
               na sindikalne pravice ni sicer tukaj zanimivo, vendar vsaj ob pol enih nehajmo.</p>
            </sp>
            <sp xml:id="SDT2-OZNPIP-Redna-012-1997-05-06.sp3">

               <speaker>PODPREDSEDNIK FRANC KANGLER:</speaker>

               <p>Dobro. Se strinjate, do 12.30?</p>
            </sp>
            <sp xml:id="SDT2-OZNPIP-Redna-012-1997-05-06.sp4">

               <speaker>GOSPOD_________:</speaker>

               <p>Popolnoma, ker imamo ob 13.00 tudi Odbor za znanost.</p>
            </sp>
            <sp xml:id="SDT2-OZNPIP-Redna-012-1997-05-06.sp5">

               <speaker>PODPREDSEDNIK FRANC KANGLER:</speaker>

               <p>Dobro. Dajem dnevni red na glasovanje.</p>
               <p>Kdo je za? (... članov.) Je kdo proti? (... članov.)</p>
               <p>Prehajamo k <title>1. TOČKI DNEVNEGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O PREKRŠKIH, HITRI POSTOPEK. </title>
               </p>
               <p>Predlog zakona je bil objavljen v Poročevalcu št. 9/97 z dne 22.4. Besedilo členov,
               ki se spreminjajo, je priloženo, prav tako ste dobili z včerajšnjim dnem novo
               besedilo členov, tretjo verzijo, ki je bilo naknadno poslano vsem članom odbora.
               Prosim predlagatelja, da poda svoje mnenje oziroma obrazložitev zakona.</p>
            </sp>
            <sp xml:id="SDT2-OZNPIP-Redna-012-1997-05-06.sp6">

               <speaker>GOSPOD_________:</speaker>

               <p>Hvala za besedo, gospod podpredsednik. Predlog zakona o spremembah in dopolnitvah
               zakona o prekrških je nujni del tega trenutka, ko smo predlagali umik zakona o
               prekrških, ki je bil že v drugi obravnavi v Državnem zboru, in ta umik je bil tudi
               sprejet na seji Državnega zbora. Istočasno pa obstajajo ustavne določbe, ki so se že
               izrekle v določenih delih o zakonu o prekrških, torej o nasprotju zakona o prekrških
               z ustavo, in istočastno je v zakonski proceduri tudi zakon o varnosti cestnega
               prometa, ki seveda mora biti nujno usklajen s temeljnim zakonom o prekrških. To in pa
               razlogi, razvidni iz dejanskega stanja, iz praktičnih spoznanj, da so določeni organi
               brez sodnikov za prekrške, da se zadeve kopičijo, da je tudi stanje na naših cestah
               alarmantno in da zahteva pač drugačno obravnavanje, so nas pripeljali do tega, da smo
               predlagali spremembe in dopolnitve veljavnega zakona o prekrških, kot rešitev za
               začasno obdobje, dolgoročno pa bomo oblikovali in pripravili nov koncept prekrškov,
               kar je bilo že obširno pojasnjeno pri predlogu umika zakona o prekrških iz
               parlamentarne procedure.</p>
               <p>Torej, nekaj od tega, kar sem povedal, to tudi že, po našem mnenju, predvideva
               oziroma predpostavlja hitri postopek zakona. Ocenjujemo, da to, da ni na posameznih
               organih sodnikov za prekrške in tudi da ni možna delegacija sodnikov iz drugih
               organov na te organe, ampak je to potrebno urediti z zakonsko materijo, in pa stanje
               na cestah v povezavi z novim zakonom o varnosti cestnega prometa, lahko ocenimo kot
               takšne razmere, ki bi zadostile kriterijem izrednih razmer in s tem pogojem za
               sprejem zakona po hitrem postopku.</p>
               <p>Bistveni deli tega zakona se nanašajo tudi na sistemizacijo, organizacijo organov za
                  prekrške.<stage type="mag"/> (nadaljevanje) Tukaj se
               postavlja analogija z zakonom o sodniški službi, torej ustanavljamo organe, ki
               opravljajo pravosodno funkcijo, ki imajo svoj svet sodnikov za prekrške, ki bo
               opravljal podobno vlogo, kot je to primer sodnega sveta pri sodiščih in sodnih
               splošne pristojnosti. Ocenjujemo, da bomo na takšen način ob tem, da bomo sodnikom za
               prekrške zagotovili tudi trajne mandate in pa volitev s strani Državnega zbora, torej
               neodvisnost od direktiv predstojnika organa in kakršnih koli navodil zadostili tudi
               kriterijem samostojnega in neodvisnega organa, ki odloča pač zaenkrat še o kazenskih
               zadevah. Ne smemo pozabiti, da je še vedno predpisana kazen zapora za določene
               prekrške in da o takšni kazni lahko odloči samo neodvisni in nepristranski organ,
               izvoljen s strani parlamentarnega telesa. Zato je tudi takšna ureditev predlagana.</p>
               <p>Druga stvar, ki je bistvena je ta, da se vse denarne kazni, ki se lahko predpišejo
               in ki se lahko izrekajo za prekrške bistveno zvišujejo. To bo pomenilo, da lahko tako
               na licu mesta policisti, inšpektorji in ostali organi, ki kaznujejo na licu mesta pač
               izrečejo višje kazni in tako lahko tudi sodniki za prekrške izrekajo višje denarni
               kazni, kot je bil to primer do sedaj.</p>
               <p>Tretja stvar, ki je bistvena pri tem je ta, da smo včeraj opravili še en
               usklajevalni sestanek z vsemi predstojniki organov za prekrške in dosegli še nekaj
               novih dogovorov in konsenz glede ureditve prekrškov. Tako smo se dogovorili o tem, da
               bi bilo potrebno v ta zakon, v spremembo zakona vnesti tudi določbe, ki bi poskrbele
               tudi za tiste sodnike za prekrške, ki nimajo opravljenih pravniških državnih izpitov,
               pa so do sedaj 20 ali več let opravljali funkcijo sodnika za prekrkške, da bi bilo
               potrebno določene funkcije prenesti s predstojnikov na svet sodnikov za prekrške, ki
               bi kot kolegijski organ ocenjeval delo posameznih sodnikov za prekrške, in pa da bi
               bilo potrebno poskrbeti tudi oziroma podobno kot je primer pri zakonu o sodniški
               službi urediti tudi predčasne upokojitve sodnikov za prekrške, ki so dopolnili 35
               oziroma 30 let delovne dobe. Torej, kot sem rekel, zakon predstavlja en nujni del
               zdajšnjega trenutka. brez sprejema tega zakona ne moremo sprejeti zakon o varnosti
               cestnega prometa. Obstaja tudi neskladje, ki ga je ugotovilo Ustavno sodišče
               Republike Slovenije glede sedaj veljavne zakonodaje. V tem trenutku smo dobili tudi
               mnenje vašega Sekretariata za zakonodajo in pravne zadeve. Lahko že zdaj rečem in
               ocenim, da so pripombe sekretariata utemeljene. In če bo seveda odbor sprejel
               pozitivno stališče glede sprememb in dopolnitev zakona, bomo seveda pripombe
               upoštevali in jih do seje Državnega zbora na ustrezen način tudi vnesli v zakonsko
               besedilo. V zvezi s tistim, kar smo se pa včeraj dogovorili skupaj s sodniki za
               prekrške je pa pač odločitev odbora tudi, ali bo ta dogovor sprejel v obliki svojih
               amandmajev in s tem dopolnil zakon, ali pa bo vladi naložil, da tovrstne amandmaje
               tudi pripravi in jih pač, če bo to hitri postopek predloži tudi neposredno na sejo
               Državnega zbora. Od včeraj do danes se vlada ni mogla sestati, tako da tega nismo
               mogli narediti v takšni obliki. Hvala zaenkrat.</p>
            </sp>
            <sp xml:id="SDT2-OZNPIP-Redna-012-1997-05-06.sp7">

               <speaker>PODPREDSEDNIK FRANC KANGLER:</speaker>

               <p>Hvala. Prosim predstavnika Sekretariata.</p>
            </sp>
            <sp xml:id="SDT2-OZNPIP-Redna-012-1997-05-06.sp8">

               <speaker>BOJAN DOLENC:</speaker>

               <p>Hvala lepa. Sem Bojan Dolenc iz Sekretariata za zakonodajo in pravne zadeve. S
               kolegom Borivojem Rozmanom sva pripravila mnenje dne 30.4., ki ste ga že dobili na
               mizo. Danes pa vlagava še dodatno mnenje k predlogu zakona o spremembah in
               dopolnitvah zakona o prekrških. Dovolite, da začnem najprej z dodatnim mnenjem, ker
               gre za temeljne stvari, dve temeljni stvari. Namreč, za nedorečeno definiranje
               sankcije kazenskih točk v cestnem prometu, s prenehanjem veljavnosti vozniškega
               dovoljenja. In pa za nedefiniran oziroma slabo definiran varstveni ukrep v 7.
                  členu.<stage type="mag"/> (Nadaljevanje) No, kazenske točke
               predvsem, ki so vezane predvsem z zakonom o varnosti cestnega prometa, so opredeljene
               v tem zakonu, ki se sprejema po hitrem postopku, opredeljene zelo, bomo rekli
               nedodelano, predvsem pa neobrazloženo. Gre za novo sankcijo v kazenski zakonodaji in
               ni jasno, ali gre za glavno kazen ali stransko kazen. Če združimo besedilo sedaj
               veljavnega zakona o prekrških in predloga 1. člena, dobimo seveda definicijo, da je
               možnost za prekrške izreči kazen, denarno kazen, potem kazen zapora in kazenske točke
               s prenehanjem veljavnosti vozniškega dovoljenja, kar nakazuje na to, da gre za glavno
               kazen. Enako je tudi v 11. členu. Res je sicer, je prepisan 29.a člen, da je prepisan
               iz prejšnjega oziroma umaknjenega zakona o prekrških, vendar manjka pač tista osnovna
               definicija, pojem ni opredeljen. Enako je tudi z varstvenim ukrepom v 7. členu. Vemo,
               da se varstveni ukrepi v kazenski zakonodaji lahko izrečejo storilcu, ki je nevaren
               za okolico. V tem primeru 7. člena pa gre za izrekanje varstvenega ukrepa storilcu
               tudi, če naredi nesrečo ne glede na njegovo dejansko nevarnost za okolico in nadalje,
               možno je izreči varstveni ukrep storilcu, ki stori prekršek zoper, pri katerem je
               zagrožena kazen oziroma se lahko izrečejo kazenske točke v cestnem prometu. Zopet,
               jasno, gre za glavno kazen ali stransko kazen in pa za kazenske točke bi bilo zelo
               nesmislno izrekati varstveni ukrep. V informacijo k predlogu zakona o varnostni
               cestnega prometa je sedaj v dvajsetih primerih zagrožena taka stranska kazen
               kazenskih točk. No, v glavnem mnenju pa imamo še dodatne pripombe. Če želite, bi še
               kolega Rozman povedal, zelo na hitro.</p>
            </sp>
            <sp xml:id="SDT2-OZNPIP-Redna-012-1997-05-06.sp9">

               <speaker>GOSPOD ROZMAN:</speaker>

               <p>Ja, in sicer 4. člen predloga zakona govori o temu, na kakšen način bi lahko tisti,
               ki jim je bilo odvzeto vozniško dovoljenje, ponovno pridobili to vozniško dovoljenje
               in predlog zakona govori o temu, da naj bi te pogoje predpisal minister za notranje
               zadeve. Skratka pogoje za pridobitev vozniškega dovoljenja določa zakon. Isto mora te
               pogoje za ponovno pridobitev vozniškega dovoljenja ponovno določati zakon, ne pa
               minister za notranje zadeve, ki po določbah zakona o upravi pač te pristojnosti nima.
               Nakar, naslednji problem, ki ga vidimo, je v 11. členu in sicer neenotna uporaba
               denarne enote, tolarji, SIT, potem k 17. členu je naslednja pripomba, ki jo je omenil
               že kolega Pengo in sicer, da je potrebno urediti status sodnikov, ki niso opravili
               pravosodnega izpita, pač pa so opravili zgolj predpisani izpit za sodnike za prekrške
               in to so bistvene pripombe, ki jih ima sekretariat za zakon. Hvala lepa.</p>
            </sp>
            <sp xml:id="SDT2-OZNPIP-Redna-012-1997-05-06.sp10">

               <speaker>PODPREDSEDNIK FRANC KANGLER:</speaker>

               <p>Hvala. Omenil bi še to, da tudi so poslali s podpisom sodnika za sodnika Republiškega
               senata, podpisan je gospod Janez (?)Boga, pripombe sodnikov v Republiškem senatu za
               prekrške na predlog zakona o spremembah in dopolnitvah zakona. V kolikor me je gospod
               Pengo seznanil, ste se s sodniki uskladili, ker ste vložili te amandmaje, v kolikor
               bi naše delovno telo vzelo za svoje. Dajem zakon v splošno razpravo. Prosim, gospod
               (?)Penko.</p>
            </sp>
            <sp xml:id="SDT2-OZNPIP-Redna-012-1997-05-06.sp11">

               <speaker>GOSPOD PENKO:</speaker>

               <p>Gospod predsednik, rad bi samo odgovoril na nekaj pripomb v zvezi, ki jih je podal
               sekretariat in v zvezi<stage type="mag"/> (Nadaljevanje) s tem
               bi še enkrat poudaril, da predlagatelj ne vidi nobene ovire, da teh, vseh teh
               pripomb, o katerih sta govorila danes predstavnika sekretariata, da jih ne bi
               upoštevali in na ustrezen in primeren način vnesli v zakonsko besedilo, če bo odbor
               seveda sprejel takšno stališče in to naložil predlagatelju. Vse te pripombe so
               utemeljene. Nekaj jih je upoštevanih že v predlogu amandmajev, ki sem vam ga kot
               delovno gradivo posredoval, če bo seveda odbor takšen predlog sprejel, nekaj pa je
               seveda novih in jih moramo še upoštevati v nadaljnem zakonskem tekstu.</p>
               <p>V zvezi z včerajšnjim usklajevanjem bi pa povedal samo to, da sta tukaj navzoča
               predsednik društva sodnikov za prekrške in pa predsednica republiškega senata za
               prekrške, ki bi morda na tem mestu lahko kaj več tudi povedala o tem sedaj, ali
               obstaja tukaj soglasje in kakšno je njihovo mnenje v zvezi s spremembami in
               dopolnitvami njihovega zakona. Hvala.</p>
            </sp>
            <sp xml:id="SDT2-OZNPIP-Redna-012-1997-05-06.sp12">

               <speaker>PODPREDSEDNIK FRANC KANGLER:</speaker>

               <p>...(Ni vključen.)... Želi kdo besedo?</p>
            </sp>
            <sp xml:id="SDT2-OZNPIP-Redna-012-1997-05-06.sp13">

               <speaker>JUDITA VERBOLE, predsednica republiškega senata za prekrške:</speaker>

               <p>Tako kot je že obrazložil gospod državni podsekretar Penko, je bil včeraj sestanek,
               dolgotrajen, na Ministrstvu za pravosodje s predstojniki sodnikov za prekrške in
               nekaterimi drugimi predstavniki, kjer je bilo pravzaprav usklajeno, da se podajo te
               amandmaji, ki jih je potem predlagatelj tudi pripravil in sicer predvsem glede
               uveljavljanja tradicije do predčasne pokojnine tako, kot jo je uvajal tudi zakon o
               sodniški službi ob prehodu sodnikov v izvolitve v trajni mandat ter seveda problem
               sodnikov za prekrške, ki niso opravili pravosodnega izpita, in ki ne izpolnjujejo
               pogoje za upokojitev, delajo pa že 20 ali 30 let oziroma še več.</p>
               <p>Sedaj glede teh pripomb, ki so posredovane s strani nekaterih sodnikov Republiškega
               senata za prekrške; to je bilo, skratka to je bilo delano že prej oziroma istočasno
               očitno in pri tem pač nisem sodelovala, ampak tako na prvi pogled bi človek rekel,
               ker je to zelo obširno besedilo, da gre predvsem, da se predvsem nanaša na to, zakaj
               je bil zakon umaknjen in pa glede na bodočo ureditev in pač se o tem dosti
               razglablja, čeprav je pač Ministrstvo za pravosodje ponudilo, da bodo tudi
               predstavniki sodnikov za prekrške sodelovali pri pripravi nove zakonodaje o
               prekrških. Hvala lepa.</p>
            </sp>
            <sp xml:id="SDT2-OZNPIP-Redna-012-1997-05-06.sp14">

               <speaker>PODPREDSEDNIK FRANC KANGLER:</speaker>

               <p>Še kdo želi besedo? Prosim, izvoli.</p>
            </sp>
            <sp xml:id="SDT2-OZNPIP-Redna-012-1997-05-06.sp15">

               <speaker>GOSPOD _____________:</speaker>

               <p>V imenu društva sodnikov za prekrške kot predsednik vas lepo pozdravljam. K temu
               splošnemu uvodu bi seveda povedal tole. Najprej, društvo sodnikov za prekrške ima
               drugačno stališče in sicer stališče, da je bil zakon, ki je umaknjen, je uredil
               zadevo obravnavanja prekrškov najbolje, ker je dal tisto vrednost, tisto stopnjo
               sodnikov za prekrške, ki bi bila prava glede na to, kaj vse rešujejo in seveda, še
               večja skrb pa je, kako bo, ker pravimo, da je tole, kar sedaj sprejemamo, samo za
               prehodno obdobje, v bodoče pa naj bi se prekrški približevali upravi. Torej zgodovina
               razvoja prekrška je šla iz uprave k pravosodju in s tem zakonom, ki je umaknjen, k
               sodstvu, sedaj pa, kot se predvideva, naj bi zopet šli nazaj k upravi. Vemo pa, da je
               že neko tako splošno načelo, da ... ni dobro, vendar ob sedanji klimi vsega, smo se
               potem včeraj sporazumevali, kaj pa, ker zakona ni več, ker v to smer ne gre, potem
               smo se dogovarjali o tem, kar je še danes predlagalo Ministrstvo za pravosodje v
               dopolnitev k tem, kar je napisano in mislim, da<stage type="mag"/> (Nadaljevanje) to, kar je sedaj predlagano in kar še predlaga
               Sekretariat za zakonodajo je nujno, da se dopolni v tem prehodnem obdobju in da v
               naprej, na enakopravnih osnovah, premišljamo ali bomo prekrške res preusmerili nazaj
               k upravi, kot pred dobrimi 40-imi leti, ali bomo dali prekrškom, tako kot so bili
               napisani s tem zakonom, sodno varstvo. Ker, kot je bilo že rečeno in kot ste brali v
               raznih člankih, ki so se pojavljali, težka je razmejitev prekrškov v kazniva dejanja
               in prekrške, ker je do sedaj, v tej zgodovini, šlo v obratno smer - iz kaznivih
               dejanj v prekrške. In so velika kazniva, težka kazniva ravnanja postala prekrški, kar
               je tudi pravilno. Zakaj bi šli sedaj nazaj na hujše vrsto kaznovanj. Če gremo na
               delitev sedanjih kaznivih ravnanj, ki se imenujejo prekrški, potem bi morali iti v
               to, da zopet izločimo ven, kaj naj bo kaznivo dejanje, kaj naj bo prekršek, kaj h
               upravi, kaj k sodstvu in kaj nekaj vmes, ker ne vem kako še bo. Hvala.</p>
            </sp>
            <sp xml:id="SDT2-OZNPIP-Redna-012-1997-05-06.sp16">

               <speaker>PODPREDSEDNIK FRANC KANGLER:</speaker>

               <p>Želi še kdo besedo? Gospod Mozetič.</p>
            </sp>
            <sp xml:id="SDT2-OZNPIP-Redna-012-1997-05-06.sp17">

               <speaker>MIROSLAV MOZETIČ:</speaker>

               <p>Hvala lepa za besedo. Meni se zdi ta stvar malo čudna. Se opravičujem, sicer me
               zadnjič res ni bilo na tisti seji Državnega zbora, ko se je odločalo o umiku, ker sem
               bil v Strasbourgu, tam, kjer smo podpisali slovesno evropsko konvencijo o varstvu
               človekovih pravic. Na osnovi 6. člena te konvencije je tudi teklo 2-letno delo na
               prejšnjem zakonu. Jaz ne vidim razlogov, v tej obrazložitvi ni nič napisano zakaj se
               je prejšnji zakon in prejšnji koncept umaknil. Tukaj samo piše, da se je vlada, ni
               jasno po kakšnih kriterijih, odločila in iz kakšnih razlogov odločila, da bo
               zapustila koncept, da so sodišča za prekrške sodišča, da je to pravosodna funkcija,
               pač pa se gre v upravno kazensko funkcijo. Dejstvo pa je, da v resnici tega ni nikjer
               tukaj opredeljeno, zato popravljamo zakon, ki bi morali že zdavnaj v celoti novega
               sprejeti, po naši ustavi, ker popravljamo zakon, ki je bil sprejet od leta 1985
               naprej. Torej, to je zakon še izpred naše ustave, ki je sedaj imamo, in ga še do
               sedaj nismo uskladili. Ta zadeva je povsem nerazumljiva. Pustimo stran tisti del, ki
               se nanaša na to, da se dvigajo kazni, da se uvedejo tiste točke, kar zadeva zakona o
               varnostni v cestnem prometu. Vendar ta del, ki je organizacijski, ki je dejansko
               vezan na to, kaj bodo sodniki za prekrške, ali bo to, ne vem kaj nastalo, istočasno
               se mi zdi, da je ta zadeva v resnici neusklajena, ker zaradi tega, ker je Ustavno
               sodišče določene stvari... Praktično, ohranjamo sodnike za prekrške, kot je Ustavno
               sodišče reklo v tem primeru, in ker imajo tudi še pristojnost odločati o zapornih
               kaznih, o katerih pa lahko odločajo samo sodišča, tako po naši ustavi kot tudi po
               evropski konvenciji, in uvajamo nek "spaček" začasnih sodišč. Zato sprašujem, če bo
               res prevladal tak koncept - upravno-kazenski koncept, kako bo to pozneje zgledalo,
               ker predpostavljam, da to ne bodo več sodišča, torej, ne bodo več odločala o teh
               zadevah, vendar mi v tem trenutku in s tem zakonom na nek način dejansko uvajamo
               sodišča, uvajamo funkcije sodnika za prekrške je trajna in vse te zadeve naprej.
                  <stage type="mag"/> (nadaljevanje) Jasno je to, kar pravijo
               tudi sodišča in društva sodnikov za prekrške. Če se gre po tej poti, je nujno to
               popraviti, uskladiti in narediti tudi te amandmaje, ki so bili tudi dogovorjeni
               včeraj med vlado.</p>
               <p>Sprašujem pa se kaj bo potem. Kako se bo ta zadeva uredila, ker bomo imeli sedaj
               dejansko s to spremembo uvedemo, pa tudi če mu rečemo sui generis?, ampak ta beseda
               je tako ali tako brez vrednosti, ampak dejansko uvedemo, da je funkcija sodnikov za
               prekrške trajna, da je to dejansko sodnik, čez eno ali dve leti, ko bo pa prišel
               skozi nov zakon o prekrških, ki bo uvedel v sistem upravno-kazenski osnutek, na nek
               način ne vem kaj bo to. To me dejansko zanima in želim, če se predstavnik vlade to
               stvar obrazloži, ker kot bom rekel, skoraj kot strela iz jasnega je po dveletnem delu
               vlade in parlamenta in tudi tik pred iztekom prejšnjega mandata, obljubam, da bo ta
               zakon hitro po novem mandatu šel v tretjo branje in sprejem, smo sedaj spet za
               začetku. Tako da iz tega vidika bi rad res jasno obrazložitev vseh teh vprašanj. O
               čem bo ta drugačnost, kako se bo ta prenos spet naredil, ker dejansko kljub vsemu
               uvajamo sodišča za prekrške kot sodno funkcijo, sodniki s trajnim mandatom in kako bo
               potem.</p>
               <p>Ker če se bo pa neka druga vlada se spet spomnila drugače, bo spet drugače. Tukaj ne
               vidim razlogov in se sedaj ne spuščam v to, niti nisem tak ekspert, da bi vedel
               kateri osnutek je boljši. Ali je boljši ta, ali je boljši drugačen? To bi vlada le
               morala povedati, če se je čez noč premislila, da bo sedaj to zadevo pripravila
               drugače. Hvala lepa.</p>
            </sp>
            <sp xml:id="SDT2-OZNPIP-Redna-012-1997-05-06.sp18">

               <speaker>PODPREDSEDNIK FRANC KANGLER:</speaker>

               <p>Izvolite, gospod Penko.</p>
            </sp>
            <sp xml:id="SDT2-OZNPIP-Redna-012-1997-05-06.sp19">

               <speaker>GOSPOD PENKO:</speaker>

               <p>Gospod podpredsednik, sedaj na tem mestu, ko smo predlagali spremembe in dopolnitve
               zakona o prekrških, nismo ponavljali obrazložitve predloga umika zakona o prekrških,
               ki je bil približno dve leti v proceduri v Državnem zboru. Ampak vseeno, za
               razjasnitev vse situacije bom povedal nekaj odločilnih dejstev. Torej, po novem
               predlaganem zakonu o prekrških dejansko naj bi organi, ki vodijo postopek o prekrških
               postali sodišča, posamezniki, ki odločajo o tem, sodniki in postopek, ki bi se vodil
               o prekrških bi postal sodni postopek. Povedal bom tako v številkah. V lanskem letu so
               organi, ki vodijo postopek o prekrških obravnavali več kot pol milijona zadev.
               Približno polovico so jih uspeli obravnavati, približno polovica jim je prišla v
               naslednje leto in od tega je 50.000 zadev že zastaralo. Torej, od tega kontingenta
               zadev. Obravnavali pa so zadeve po postopku, ki je precej hitrejši po sedaj veljavnem
               zakonu, ki daje precej manj garancije obdolžencem, precej manj pravnih sredstev kot
               pa bi bilo to po novem predlaganem zakonu o prekrških, ki bi dejansko prekrške v
               celoti podvrgel sodnemu obravnavanju.</p>
               <p>Predlagatelj si preprosto ni mogel dopustiti še enega koraka v to smer, še posebej,
               ko smo ocenili situacijo, preverili materialno podlago prekrškov in ugotovili, da
               vsaj 90% prekrškov ne potrebuje sodnega obravnavanja. Naša konceptualna ideja je
               bila, poglejte tukaj imate celo paleto kršitev predpisov, kjer je praktično
               objektivno odgovornost predpisana, kjer gre ne vem za pretek roka trajanja blaga na
               policah in tako naprej, da ne bi našteval vsega od pakiranja do cestno-prometnih
               prekrškov in tako naprej, ki jih v vseh primerjanih državah, <stage type="mag"/> (nadaljevanje) ki smo jih imeli pač na razpolago in ker so
               praktično vse evropske države, rešujejo na drug način, hitrejši, ekonomični način,
               upravno kazenski način. Mogoče je nekaj prekrškov, nekaj procentov prekrškov, ki bi
               dejansko zahtevali sodno obravavanje tako po vsebini, kot po predpisani sankciji.
               Tiste prekrške, ki zahtevajo sodno obravnavanje, bomo v tem dolgoročnem konceptu
               umestili pač v kazenski postopek in jih bodo verjetno obravnavala okrajna sodišča.
               Torej, ločili bomo postopek na kazenski postopek, ki bo dejansko vseboval določene
               skrajšane postopke za obravnavanje prekrškov in pa na upravno kazenski postopek, ki
               bo obravnaval vse ostale prekrške, ki jih je velika večina in praktično tega postopka
               sedaj nimamo. Imajo ga pa prav vse države, s katerimi se lahko primerjamo. Seveda
               bomo pri tem pazili na razmejitve, ki jih postavlja Evropska konvencija o človekovih
               pravicah in 6. člen ki pač preko ... Evropskega sodišča določa, katere zadeve
               potrebujejo sodno obravnavanje in sodno varstvo in katere ne. In seveda bo tudi v tem
               upravno kazenskem postopku v zadnji fazi vedno možno sodno varstvno, ali pa upravno
               kazenskih odločb, ki bodo izdane v teh postopkih. Ne bo pa postopek sodni postopek,
               ampak bo pač hiter, učinkovit, da bo lahko obravnaval vse te številne zadeve, ki se
               pač pretakajo skozi to, kamor bodo prišli še vsi gospodarski prestopki, kamor
               prehajajo še vsi prekrški, devizni, carinski in podobni prekrški, to je en ogromen
               kontigent zadev. Ocenili smo, da bi se enostavno sistem zadušil, če bi za vse te
               zadeve predpisali sodni postopek in postavili nova sodiščai in nove sodnike in tako
               naprej. Zato pač v zdajšnjem času poskušamo sanirati tiste pomanjkljivosti in
               vzpostaviti tiste nujno potrebne spremembe glede na veljavno zakonodajo. To še zdaleč
               ni kompleksen zakon, ta zakon o spremembah in dopolnitvah tega zakona. Ampak
               dejansko, to kar je, vse kar je v tem zakonu narejeno je boljše, kot pa to, kar velja
               do sedaj. Nobena od sprememb ne gre nazaj ampak vse vzpostavljajo nekaj novega, nekaj
               koristnejšega, nekaj bolj ustavnega in nekaj bolj ekonomičnega. Ampak, še zdaleč pa
               ne sanirajo celotnega zakona o prekrških, ki v bistvu vsak člen tega zakona
               predstavlja določeno pomanjkljivost. Ne želimo pa, pravim narediti še enega koraka v
               to smer, še enega koraka v garancijo v smeri samo garancije človekovih pravic, pri
               čemer je človek spet samo obdolženec in v smeri tega, da pustimo ob strani vse
               kriterije racionalnosti, učinkovitosti, ekonomičnosti, hitrosti postopka o prekrških.
               In sploh vsebine prekrškov, ki se obravnavajo. Že pri kazenskem postopku smo
               pretiravali, lahko vam povem statistično gledano, po prejšnjem postopku je kazenski
               sodnik, ki ni bil tako slab, tudi s stališča Evropske konvencije o človekovih
               pravicah. Po prejšnjem postopku je povprečno rešil sodnik 20 zadev na mesec, po
               zdajšnjem postopku se rešuje približno 8 zadev na mesec. Nič več. Z ostanki se
               kopičijo, večajo in tako naprej in enostavno predlagatelj si ne more dopustiti, da bi
               naredil še en korak v to smer. Še posebej, ko istočasno zdaj moderniziramo kazenski
               postopek in bomo prišli potem, bi prišli v situacijo, ko bi bil kazenski postopek
               hitrejši in ekonomičnejši od postopka o prekrških. V bistvu smo celi dve leti
               analizirali stanje, ocenjevali. Vendar, ne vem, morda trenutek ni bil zrel, da bi to
               potezo že prej napravili. Tukaj v politiko se ne bi spuščal, ampak strokovno smo pa
               ves čas obdelovali in razmišljali na tak način, kot ga zdaj predstavljamo in kot smo
               zdaj tudi izvedli to potezo, da smo pač zakon o prekrških umaknili. Kar se pa tiče
               samostojnosti in neodvisnosti funkcije sodnikov za prekrške, ki ne bodo sodniki,
               ampak ker tudi nikoli niso bili, edino v tem predlogu zakona, ki ga zdaj ni več,
               ampak so vedno opravljali vmesno funkcijo. Bo pa tudi zdaj tako. Opravljali bodo
               pravosodno funkcijo. Če želijo biti specializirani, bodo morda za devizne, za
               carinske, za težke gospodarske prestopke nič manj vredni kot sodniki rednih sodišč,
               vendar bodo uporabljali pri tem drug postopek, druga načela, drugo odkrivanje dejanja
               ugotavljanja dokazov in tako naprej.<stage type="mag"/>(Nadaljevanje) Če želijo odločati samostojno, neodvisno in nepristransko, kar
               je pogoj za vsako odločitev, ki ima za posledico kaznovanje, potem morajo biti in v
               trajnih mandatih in voljeni s strani nekega organa, kjer bo način njihovega prihoda
               na funkcijo omogočil dejansko nepristransko odločanje v teh zadevah, ki ne bodo tako
               pomembne - mislim, ki tudi ne bodo tako nepomembne kot, ne vem, kot bi zdaj morda se
               želelo prikazati, da bo to nek upravno-kazenski postopek. Dejansko tukaj skozi ta
               postopek, ki ne vem zakaj je negirana veja prava pri nas, v sosednjih državah pa
               ravno tako upošteva in je ravno tako strokovno podkovan kot kazensko pravo, tudi ta
               postopek torej je treba uvesti in tudi tukaj dati posameznikom moč in orodje, da
               odločajo. Zadnjič sem slišal na Svetu Evrope ravno eno lepo prispodobo v zvezi s tem,
               da enostavno dajemo sodnikom v roke ali pa delavcem v roke plug, ki preplitvo orje,
               in enostavno ne pridemo do tega, da bi lahko orali dovolj globoko, da bi te stvari
               lahko reševali na ustrezen način, ali pa ne orjemo po pravi njivi, no. V glavnem, to
               so bili bistveni razlogi, ki so privedli predlagatelja do te poteze. In še vedno v
               celoti stojimo za tem. Posledica, seveda, je pa tudi ta zakon o spremembah in
               dopolnitvah zakona o prekrških. Bom rekel še enkrat, je nujen v tem obdobju,
               dolgoročno pa pomeni samo prehod oziroma nek most med sedanjo situacijo in pa bodočo
               ureditvijo.</p>
            </sp>
            <sp xml:id="SDT2-OZNPIP-Redna-012-1997-05-06.sp20">

               <speaker>PODPREDSEDNIK FRANC KANGLER:</speaker>

               <p>Hvala. Gospod Mozetič.</p>
            </sp>
            <sp xml:id="SDT2-OZNPIP-Redna-012-1997-05-06.sp21">

               <speaker>MIROSLAV MOZETIČ:</speaker>

               <p>Jaz se zahvaljujem za to obrazložitev in se več ali manj seveda v celoti strinjam. Ne
               zastopim pa - še enkrat bom ponovil - jaz dejansko ne zastopim, zakaj se je dve leti
               delalo v eno smer in zdaj enostavno postavilo na glavo. Nikoli ni bilo sporno,
               kolikor se jaz spomnim, in tudi tisti, ki smo sedeli prej še v tem odboru, je vsem
               bilo jasno, da samo del stvari, ki bi jih imeli oziroma ki jih zdaj imajo sodniki za
               prekrške, pade pod 6. člen evropske konvencije o varstvu človekovih pravic; samo tam,
               kjer se nanaša na zaporne kazni. Ampak koncept je šel dve leti v to smer. Jaz res ne
               vem, kaj se je zdaj takega zgodilo, čeprav se dejansko strinjam s tem, da je treba
               iti bolj racionalno in bolj učinkovito in ne vem kaj še vse. Vendar se bojim, da bo
               ta trenutek efekt ravno drugačen. In tudi sam prehod, ko bo potem prišlo do tega
               dokončnega prehoda, ko bomo dokončno sprejeli tisti novi koncept tega zakona in
               prešli iz tega, kar se zdaj tukaj kot začasno nekaj ureja, se bojim, da bo podobno,
               kot je nastalo pri rednih sodiščih, kjer smo tudi - pa bom tako rekel - kjer smo tudi
               vsi upali oziroma bili vsi s strani ministra in ministrov, da se bo to zdaj zgodilo
               in bo šlo to hitreje in boljše in ne vem kaj, v resnici pa vsaj kar ljudje in tudi,
               bom rekel, tudi sodniki sami, pa tudi odvetniki, tisti, ki želijo dobro delati,
               pravijo, da ni tako. In v tem je ta zadeva, v tem smislu jaz tega enostavno ne
               zastopim. Zakaj se je dve leti delalo v določeno smer, prepričevalo vse po vrsti, da
               je to tako prav, zdaj pa ste zadevo obrnili na glavo in prepričujete tudi tiste, ki
               so bili morda prej drugače prepričani, da je treba pa tako narediti, kot so bili prej
               prepričani. Te zadeve enostavno ne peljejo nikamor. Ne vem pa, zakaj je bil zdaj čas
               pri spremembi vlade, ne vem, v kakšnem smislu, lahko je bil - potem je odgovor lahko
               samo v to smer, da je bivši minister hotel drugače, ker predsednik vlade je isti,
               samo minister se je zdaj spremenil; znotraj ministrstva pa, kolikor vem, so več ali
               manj isti ljudje, strokovni, ki ste to pripravljali.</p>
            </sp>
            <sp xml:id="SDT2-OZNPIP-Redna-012-1997-05-06.sp22">

               <speaker>PODPREDSEDNIK FRANC KANGLER:</speaker>

               <p>Še želi kdo besedo?</p>
            </sp>
            <sp xml:id="SDT2-OZNPIP-Redna-012-1997-05-06.sp23">

               <speaker>VINCENCIJ DEMŠAR:</speaker>

               <p>Hvala lepa. Rad bi zelo jasno slišal besedo, ali je ta predlog, ki ga zdaj tu
               obravnavamo, usklajen z vsemi evropskimi "reglci", in zdaj <stage type="mag"/> (Nadaljevanje) smo dobili obsežne predstavitve, kaj je usklajeno, pa
               kaj še ni usklajeno. Zato bi rad, da bi decidirano povedali, ali je ali ni.</p>
               <p>Drugo vprašanje oziroma pripombo imam. Skozi se pojavlja pojem minister za te in te
               zadeve. Jaz mislim, minister za notranje zadeve. To sem že enkrat opozoril pred
               časom, da se piše minister, pristojen za, tako da se potem ne bo treba zaradi tega,
               kako zakon popravljati in verjamem, da odločbe morajo biti pravnomočne, vendar se pa
               sprašujem v 59. členu oziroma zdaj to, kar smo dobili v Poročevalcu, je 4. člen, kjer
               pravi, da dovoljenje preneha veljati s pravnomočnostjo odločbe. Mi pa vemo, koliko
               časa se kakšne stvari lahko vlečejo, to so leta in leta. Ali potem pomeni, da dokler
               ta stvar ne bo zaključena na najvišji inštanci, bo tisto dovoljenje še vedno
               veljavno. To bi bile tri stvari. Hvala.</p>
            </sp>
            <sp xml:id="SDT2-OZNPIP-Redna-012-1997-05-06.sp24">

               <speaker>PODPREDSEDNIK FRANC KANGLER:</speaker>

               <p>Hvala. Gospod Pengo.</p>
            </sp>
            <sp xml:id="SDT2-OZNPIP-Redna-012-1997-05-06.sp25">

               <speaker>GOSPOD PENKO:</speaker>

               <p>Hvala. Torej glede uskladitve z normami in kriteriji, ki jih postavlja, prvič
               evropsko sodišče za človekove pravice, ki je najbolj aktualno zdaj s svojimi judikati
               in pa seveda preko, izvirajočimi iz konvencije in pa, še bolj pa naše Ustavno
               sodišče, ki zelo restriktivno razlaga tako evropske norme kot tudi naše norme, bi
               rekel samo to. Te spremembe in dopolnitve zakona o prekrških sigurno gredo v smer
               poboljšanja situacije glede uskladitve s temi normami, o katerih sem govoril, ni pa
               še zdaleč ne to vprašanje v celoti rešeno glede samega celotnega zakona o prekrških
               in lahko povem samo to, glede zakona, ki se sedaj velja, lahko povem samo to, da tudi
               z novim zakonom po oceni predlagatelja to vprašanje ne bi bilo rešeno in da tudi s
               kazensko zakonodajo, ki je v tem trenutku v veljavi v Sloveniji, čeprav je bila
               ravnokar oziroma s 1.1.1995 začela veljati in bila malo prej pripravljena, to
               vprašanje ni bilo na adekvaten način rešeno. Morda smo si na malo napačen način pač
               predstavljali te norme in te kriterije. Če dovolite, da se spustim malo v teorijo,
               recimo vsaj kriterij nepristranskega in neodvisnega sodišča, temu kriteriju ni
               zadoščeno, ne v postopku o prekrških, ne v kazenskem postopku, če dopustimo, da
               razpravljajoči sodnik dobi v roke kazenski spis, v katerega so najprej policisti
               zapisali svoje ugotovitve, svoje zaznamke, oblikovali ovadbo, na podlagi tega je
               delal tožilec, je delal preiskovalni sodnik in je potem tam nepretrgan tek zadeve z
               vodilno idejo, ki jo dobi potem na mizo sodnik in lahko samo še zaključi zadevo na ta
               način. Ob takšni logiki se nam v bistvu izgublja tisto načelo, ki je temeljno načelo
               evropske konvencije, čeprav ne pišemo zraven, da morajo biti obvezno prisotne stranke
               in da mora biti obramba obvezna in da mora biti ne vem kaj obvezno. V bistvu smo
               nakopičili in enako se dogaja zdaj s temi novimi, s tem zakonom, ki smo ga,
               nakopičimo ene procesne institute, vodilne ideje pa ne prekinemo na način, da bi bilo
               to ustrezno. Sodnik bi se moral pač, sodnik bi moral za svojim sodniškim pultom
               poslušati, kaj mu imajo za povedati stranke in potem o zadevi razsoditi, ne pa, da bi
               ga vodila inkvizicijska maksima, da on poišče materialno resnico na podlagi tega, kar
               je bilo že narejeno v spisu in kar je v glavnem naredil državni tožilec in pa
               policija. Dokler teh stvari ne bomo razčistili, saj te ideje niso nove, ampak toliko
               časa ne moremo govoriti o osnovni uskladitvi za pravico do neodvisnega in
               nepristranskega sojenja in to tudi je en del oziroma osnovna ideja, ki bo pač, ki
               vodi že zdajšnje novele zakona o kazenskem postopku in ki bo tudi konceptualno vodila
               oblikovanje tega koncepta celotne kaznovalne zakonodaje, za katero sem prepričan, da
               jo bo še ta<stage type="mag"/> (Nadaljevanje) Državni zbor
               nekje tam, sredi ali koncu mandata pač dobil v presojo. Mi smo ravno sedaj ustanovili
               oziroma ustanavljamo skupino, v katero bomo povabili vse zainteresirane slovenske
               sodnike, državne tožilce, fakulteto, prekrška in vse ostale, ki se s tem ukvarjajo,
               in ki bomo temelj za temeljnem pač poskušali razrešiti ta ključna vprašanja. Tako, da
               če se vrnem nazaj na prekrške, v bistvu ta del sigurno izboljšuje situacijo s tem, ko
               daje sodniku za prekrške sedaj vlogo neodvisnega organa na način, da ga voli Državni
               zbor, in da je v trajnem mandatu, da torej nihče ne more reči, če boš odločil tako,
               boš pa jutri letel iz službe ali pa odloči na ta in ta način zato, ker sem jaz tvoj
               predstojnik. V tej smeri je to izjemna izboljšava. Ni vse tisto, o čemer sem pa prej
               govoril, je pa seveda, seveda pa ostaja sporno glede samega postopka, samo to je
               stvar konceptualne rešitve, povezane v kaznovalnem pravu kot celoti in mi bomo
               naredili pač vse, da bi to stvar čimboljše in na čim ustreznejši način rešili.</p>
               <p>Osnovni problem, če dovolite, naše kaznovalne zakonodaje je bil, da smo želeli na
               hiter način celo zakonodajo spremeniti, sprejeti, da smo pač pripisali potem stare
               jugoslovanske zakone in jih okrasili s temi elementi kontradiktornosti, ki pa še
               daleč niso dali postopkov tiste teže in tiste vrednosti, ki bi jo kazenski postopek
               moral imeti in enako je bilo storjeno s tem zakonu o prekršku, ki smo ga sedaj
               umaknili. To je bil samo še en korak v tem smeri, ki bi enkrat kasneje vse morali
               umikati in popravljati in potem bi nam očitali, zakaj ste pa s tem zakonom sploh šli
               naprej, če ste že takrat vedeli, da temu ni tako. Zakonodaja se lahko sprejme, ena
               solidna zakonodaja v 10 ali pa več letih, ne pa v enem letu po osamosvojitvi.
               Verjetno bi bilo boljše, če bi pustili stare zakone takšni kot so, morda popravili
               res tisto najbolj nujno potrebno in mirno delali pač na novih temeljih, na novih
               konceptih. Tako bomo pa morali pač delo zadevo podpreti ponovno in s tem stopiti pred
               obraz tistim, ki bodo rekli, kaj delate, sedaj pred dvemi leti ste sprejeli nove
               zakone, sedaj jih pa že spreminjate, samo realnost je takšna. Hvala.</p>
            </sp>
            <sp xml:id="SDT2-OZNPIP-Redna-012-1997-05-06.sp26">

               <speaker>PODPREDSEDNIK FRANC KANGLER:</speaker>

               <p>Hvala. Gospod Ribičič ima besedo.</p>
            </sp>
            <sp xml:id="SDT2-OZNPIP-Redna-012-1997-05-06.sp27">

               <speaker>DR. CIRIL RIBIČIČ:</speaker>

               <p>...(Ni vključen.)... Samo kratko. Polemično glede na to, kar je na koncu bilo
               rečeno, mislim opozarjam na to, da je dvorezno tako ostro kritizirati to dosedanje
               delo, ker bo čez dve leti tudi to, kar sedaj delamo možno o tem na zelo podoben ali
               pa še hujši način. Opozarjam tudi na to, da smo bili z zakonom, ustavni zakon za
               izvedbo ustavo, vezani na nekatere roke, ki jih niti nismo uspeli spoštovati, in da
               je ... v tej smeri, da smo te stvari prepočasi delali kot pa prehitro, saj v roku, ki
               je bil predviden, nismo uspeli realizirati tistega, kar je bilo z ustavnim zakonom
               predvideno. Kljub temu se pa strinjam seveda, da bi bilo možno storiti več in v vladi
               kot temeljnemu predlagatelju in v parlamentu ... v preteklem obdobju, ampak to je
               samo kot reakcija na to, kar sedajle na koncu poslušam.</p>
               <p>Kar zadeva zakon o prekršku moram reči, da ena stvar je odločena v Državnem zboru. Z
               dokaj veliko večino je Državni zbor ... da umika, da sprejema predlog vlade za umik
               in to je pač za nami. Jaz sem se izrecno v svoji obrazložitvi glasu zavzel zato, da
               to ne pomeni, da sprejemam koncept vlade v pravnem kadrovskem postopku. Jaz ga
               oziroma ne sprejemam, ne rečem, da ga ne bom sprejel. To pa je stvar zame nadaljnje
               diskusije, ampak ta umik je zame pomenil, da pač vlada predlaga umik, da bo šla v
               najnujnejše spremembe, in da bomo potem šli v konceptualne razprave na podlagi novega
               predloga. Verjamem, se je vlada dokončno odločila, da gre v upravno-kazenski
               postopek, vendar je to povezano z zelo resnimi problemi. Eno je vprašanje ali je
               izbran pravi trenutek. To je že v dosedanji razpravi gospod Mozetič omenjal. Tudi
               tiste, ki bi načelno bili za tako razmejitev. Moramo priznati, da je trenutek zelo
               kočljiv, ker bo treba sedaj razmejiti, konceptualno postaviti <stage type="mag"/> (Nadaljevanje) nova kazniva dejanja razmejiti med bolj
               pomembnimi in manj pomembnimi zadevami, narediti novo reorganizacijo, obremeniti
               redna sodišča, ki nam slabo delajo, sedaj imamo velike težave še z novimi zadevami.
               In se lahko zgodi, da bomo v tem prehodnem obdobju imeli slabo delo sodnikov za
               prekrške in dodatne težave v pravosodju soočeno z mnogimi težavami. To ni pomislek na
               načelni ravni. To je pomislek na trenutku, ki je bil izbran, ki po mojem mnenju ni
               posrečen in bi bilo veliko bolj smiselno stvari resno razmisliti in se potem odločiti
               za takšne stvari. Dobro, to je tudi stvar vlade in odločanja. Tisto, kar v zvezi s
               tem predlagam je, da bi se tudi naš odbor zavzel za predhodno obravnavo, takrat ko bo
               ta koncept nove ureditve prekrškov in sodnikov za prekrške dozorel, da gremo takrat v
               predhodno obravnavo. Da se nam ne bo zgodilo to, da bomo v kratkih časovnih rokih
               prisiljeni se opredeljevati do zelo konceptualnih sprememb. Mislim na tisto predhodno
               obravnavo, ki jo predvideva poslovnik, preden se začne formalno prva faza
               zakonodajnega postopka.</p>
               <p>Glede tega, kaj je pa treba nujno urediti, strinjam se s konceptom, da je neke
               najnujnejše stvari treba ugotoviti. Zdi se mi, da te pomisleki, ki nekateri sodniki
               za prekrške izražajo - to kar je gospod Bolha podpisal - se mi zdi, da opravičeno
               opozarjajo, da je hitri postopek utemeljen na vprašljiv način z vidika poslovnika.
               Izredne razmere države pač težko tolmačimo na tak način kot so tukaj tolmačene. Jaz
               bi to povezal z njihovo pripombo, ki pravi, da temeljni problem, ki ga odločbi
               Ustavnega sodišča odpirata, ni razrešen. Ker to je razlog za hitri postopek. Stvar
               pa, po njihovi oceni, ni razrešena; nekaj je s tem trajnim mandatom rešeno, ampak kaj
               več pa ni. In bi dobil tukaj prepričljiv odgovor in bi se lažje odločil za to, da to
               podprem. Dobro, to rešuje najnujnejše stvari, tudi, ali predvsem zaradi odločb
               Ustavnega sodišča, tukaj pa imamo oceno, da te stvari niso razrešene. Jaz sicer
               verjamem, da nekatere stvari res ne bo možno razrešiti prej kot bomo dobili nov
               celovit zakon o prekrških, ampak v tem prehodnem obdobju bi morali imeti rešitev, ki
               jo zahteva oziroma ki izhaja iz odločb Ustavnega sodišča. Zavedem se, da je to možno
               na dva načina reševati in da se vlada ni odločila za ta način, da da sodnikom za
               prekrške tisti status, ki bi jim zagotavljal neodvisnost sodišč, ampak je šla v drug
               koncept upravnega kazenskega postopka. To je opozorilo, v teh prehodnem obdobju bi
               morali razrešiti. Hvala lepa.</p>
            </sp>
            <sp xml:id="SDT2-OZNPIP-Redna-012-1997-05-06.sp28">

               <speaker>PODPREDSEDNIK FRANC KANGLER:</speaker>

               <p>Hvala. Želi še kdo besedo? Besedo želi gospod Šoldi.</p>
            </sp>
            <sp xml:id="SDT2-OZNPIP-Redna-012-1997-05-06.sp29">

               <speaker>MARKO ŠOLDI:</speaker>

               <p>Sodni svet je bil v zvezi z umaknjenim predlogom zakona pozvan k temu, da je podal
               mnenje, očitno zato, ker je ta umaknjeni predlog sodnemu svetu dajal precejšnje
               pristojnosti, predvsem v zvezi s kadrovanjem. Glede na umik zakona je položaj
               bistveno spremenjen. Novi predlog sodnemu svetu ne daje nikakršnih pristojnosti. Zato
               si sodni svet tudi ne jemlje pravice dajati mnenje o organizacijskih, ali pa
               kazensko-pravnih rešitvah novega predloga. Si pa dovoljuje podati oceno, da kaže ta
               novi predlog v danih razmerah oceniti kot najbolj smoteren, seveda, na sistemski
                  ravni.<stage type="mag"/> (nadaljevanje) Treba je le
               upoštevati, da so nujne spremembe zakona o kazenskem postopku. Teh sprememb pa ne
               kaže prehitevati z rešitvami v zvezi z zakonom o prekrških. Hvala lepa.</p>
            </sp>
            <sp xml:id="SDT2-OZNPIP-Redna-012-1997-05-06.sp30">

               <speaker>PODPREDSEDNIK FRANC KANGLER:</speaker>

               <p>Hvala. Še želi kdo besedo? (Nihče.) Če ne želi nihče besede, dajem ta predlog zakona
               o spremembi in dopolnitvi zakona o prekrških na hitri postopek, da glasujemo o hitrem
               postopku. Glede na mnenje sekretariata, ki ne nasprotuje hitremu postopku in glede na
               odločbo Ustavnega sodišča z dne 10.10.1996, kjer je eden izmed razlogov, kjer bi
               lahko hitri postopek za ta zakon stekel.</p>
               <p>Kdo je za to, da postopek steče po hitrem postopku? (9 članov.) Je kdo proti? (2
               člana.)</p>
               <p>Ugotavljam, da smo predlog z večino glasov sprejeli.</p>
               <p>Sedaj pa pridemo na drugo obravnavo po členih in se bomo odločili o amandmajih.
               Prosim, gospod Mozetič.</p>
            </sp>
            <sp xml:id="SDT2-OZNPIP-Redna-012-1997-05-06.sp31">

               <speaker>MIROSLAV MOZETIČ:</speaker>

               <p>Hvala lepa. Imam proceduralni predlog. Tukaj gledam in sem obveščen, da na tem
               listu, ki ni nihče podpisan, so to amandmaji, ki bi jih lahko vlada sicer vložila.
               Potem so pa tukaj pri mnenju sekretariata in mislim, da je kar nekaj resnih pripomb,
               ki bi jih morala na osnovi tega, če se s tem strinja in mislim, da je prav, da se
               strinja, pripraviti amandmaje na svoj zakon. Zato predlagam, ne glede na to, da je
               hitri postopek, amandmaje vlada lahko vloži, jih prinese v parlament. Če jih prinese,
               se bo takrat odbor sestal. Naj vlada pripravi amandmaje, tako tiste, ki jih je že,
               kot tiste, ki jih misli pripraviti na osnovi mnenja in pripomb sekretariata in če je
               slučajno še kaj pametnega danes tukaj slišala.<stage type="mag"/>(Nadaljevanje) In potem bomo to zadevo imeli na sami seji oziroma se bo
               takrat za, ne vem, četrt ure sestal odbor, in nima smisla, da se zdaj s tem tukaj
               dajemo. To je moj predlog.</p>
            </sp>
            <sp xml:id="SDT2-OZNPIP-Redna-012-1997-05-06.sp32">

               <speaker>PODPREDSEDNIK FRANC KANGLER:</speaker>

               <p>Še želi - ja, gospod Ribičič.</p>
            </sp>
            <sp xml:id="SDT2-OZNPIP-Redna-012-1997-05-06.sp33">

               <speaker>DR. CIRIL RIBIČIČ:</speaker>

               <p>Jaz bi samo to, kar sem že zadnjič rekel. Meni se ne zdi normalno to, kar se dela v
               tem odboru, da na ministrstvu nastanejo pripombe, potem jih v obliki delovnega
               gradiva dobimo, brez podpisa, to se pravi želje, kaj bi vlada želela, da odbor
               spremeni v tem zakonu. Tako, da jaz podpiram ta predlog. Normalno je pač, da poslanci
               damo tukaj pripombe ali pa naj vlada vlaga svoje amandmaje v skladu s poslovniškimi
               možnostmi. Ta način, kot to dobivamo, po moje ni v redu. Jaz sem na to že zadnjič
               opozoril, ko je šlo za kazenski postopek, pa se je danes zgodilo spet popolnoma na
               enak način. To se meni ne zdi normalno za parlamentarno delo.</p>
            </sp>
            <sp xml:id="SDT2-OZNPIP-Redna-012-1997-05-06.sp34">

               <speaker>PODPREDSEDNIK FRANC KANGLER:</speaker>

               <p>Hvala. Še želi kdo o tem razpravljati? Ja, nič. Potem dajem ta predlog gospoda
               Mozetiča na glasovanje, da v skladu z mnenjem sekretariata in s predlogi amandmajev,
               katere je pač predlagala vlada, do naslednje seje pripravi vlada oziroma vloži
               amandmaje in potem odbor kasneje obravnava. Kdo je za takšen predlog, naj dvigne
               roko.</p>
               <p>Kdo je za? (10 članov.) Je kdo proti? (Nihče.)</p>
               <p>Deset za, nihče proti, in prekinjamo obravnavo te točke. <stage type="mag"/> (Nadaljevanje)... (Medsebojno pogovarjanje!)...</p>
               <p>Prehajamo na <title>4. TOČKO DNEVNEGA REDA - PREDLOG ZAKONA O VARNOSTI V CESTNEM
                  PROMETU.</title> To je druga obravnava, zato prosim predlagatelja za uvodno besedo.
           </p>
            </sp>
            <sp xml:id="SDT2-OZNPIP-Redna-012-1997-05-06.sp35">

               <speaker>GOSPOD_____________:</speaker>

               <p>Skratka, če ste pri prejšnji točki ugotavljali in razpravljali o zakonu o prekrških
               in ugotavljali, kaj naj bi bile izredne razmere, zaradi katerega je potrebno zakon o
               prekrških sprejeti po hitrem postopku, potem bi rekel, da so izredne razmere pač
               skrite v tem zakonu, zakonu o varnosti v cestnem prometu. Razmere na cestah poznamo,
               zakon je veljavni pač izredno zastarel, ne omogoča ustreznega ukrepanja, tako
               policije na sami cesti, še slabše je potem sankcioniranje kršitev potem, ko so pač
               storjene in ko policist svoje delo na cesti opravi. Jaz bi zato predlagal, da pač
               odbor podpre postopek oziroma uvrstitev tega zakona na dnevni red in da ga seveda
               tudi in da priporoči Državnemu zboru sklep, po katerem bi bil, skratka da se ta
               sprejme in da se pripravi gradivo za tretjo obravnavo. Kot rečeno, vsebino nekaj več
               gospa Breda Iskra.</p>
            </sp>
            <sp xml:id="SDT2-OZNPIP-Redna-012-1997-05-06.sp36">

               <speaker>PODPREDSEDNIK FRANC KANGLER:</speaker>

               <p>Ja, kar izvolite.</p>
            </sp>
            <sp xml:id="SDT2-OZNPIP-Redna-012-1997-05-06.sp37">

               <speaker>BREDA ISKRA:</speaker>

               <p>Zelo na kratko bi predstavila to gradivo, ki je pripravljeno za drugo branje.
               Povedala bi, da smo pri pripravi upoštevali sklepe in stališča Državnega zbora, prav
               tako tudi predloge iz razprave ter pripombe, posredovane s strani posameznih
               ministrstev ob pripravi gradiva, pripravljenega za drugo obravnavo. Najpomembnejše
               spremembe so te, da so kazni za prekrške uravnotežene s težko storjenega prekrška. To
               je bil tudi sklep Državnega zbora, ko so poslanci ugotavljali, da pač ni usklajeno s
               težo prekrška in pa sama kazen. Pri določanju kazenske sankcije je izpuščeno tako
               imenovano stopnjevanje kazni glede na to, ali je bilo povzročeno oviranje ali
               ogrožanje. Pri posameznem členu je določena kazen sedaj za osnovni prekršek. V
               primeru, da je posledica prekrška ogrožanje ali prometna nesreča, pa se izreče kazen
               skladno z določbo 214. člena in sicer je ta zagrožena kazen zdaj največ (?)100.000
               tolarjev in 1 do 6 kazenskih točk za ogrožanje, za prometno nesrečo pa najmanj 50.000
               tolarjev in 1 do 7 kazenskih točk. Povedala bi, da so kazenske točke predpisane le za
               najhujše prekrške,<stage type="mag"/>(Nadaljevanje) kot na
               primer prekoračitve hitrosti, so predpisane le v primeru, ko je hitrost prekoračena
               za 30 kilometrov na uro v naselju oziroma za 60 kilometrov zunaj naselja, pa
               predpisane so tudi v primeru alkoholiziranosti. Kazenske točke lahko izreče le sodnik
               za prekrške in sicer, kot smo že prej ugotovili, kot stransko kazen ob denarni kazni
               ali kazni zapora.</p>
               <p>Med spremembami materialnih določb bi kot najpomembnejše omenili le to, da imamo
               novo poglavje "Psihofizično stanje udeležencev v cestnem prometu in prometne
               nesreče". S tem poglavjem smo nadomestili prejšnje poglavje "Alkohol v cestnem
               prometu". V novem 116. in 118. členu smo ločeno opredelili prepoved vožnje pod
               vplivom mamil in psihoaktivnih snovi ter prepoved vožnje pod vplivom alkohola. Na ta
               način smo poskušali zagotoviti možnost ustreznega sankcioniranja vseh nedovoljenih
               psihoaktivnih... (Nerazločno, ni vključena!)...</p>
               <p>Pomembna novost na področju registracije vozil je ta, da je prvi redni tehnični
               pregled potrebno opraviti bodisi eno ali tri leta po prvi registraciji, pač odvisno
               od vrste vozila in namena njegove uporabe. Za novo vozilo je tehnični pregled pred
               registracijo obvezen le v primeru, če je vozilo kupljeno v tujini in uvoženo brez
               posredovanja pooblaščenega zastopnika. Vozilo je mogoče registrirati tudi na ime
               uporabnika vozila po pogodbi o leasingu, ki ni lastnik vozila.</p>
               <p>Omejili smo tudi uporabo mobitela, kar je bila tudi zahteva Državnega zbora, in
               sicer je dovoljena uporaba le med vožnjo le ob pogoju, da je v vozilu vgrajena
               funkcija za prostoročno uporabo telefona.</p>
               <p>Usposobljenost kandidatov za voznike je v celoti prenešena v pristojnost Ministrstva
               za šolstvo in šport. Takšen je bil sklep Državnega zbora. Ob tem pa bi..., da se kot
               predlagatelj s takšno rešitvijo ne strinjamo, zato tudi predlagamo amandma in s tem
               bi vrnili nazaj v pristojnost Ministrstvu za notranje zadeve.</p>
               <p>Natančnejše so opredeljene vrste naprav za umirjanje prometa. Fizične ovire morajo
               biti izdelane in postavljene skladno s predpisanimi standardi. Te standarde pa naj bi
               predpisal minister za promet in zveze v soglasju z ministrom za notranje zadeve.</p>
               <p>Pri prometnih nesrečah smo opredelili, da je policist dolžan priti na kraj prometne
               nesreče prve kategorije v primeru, da je o taki prometni nesreči obveščen. Čeprav je
               bilo na Državnem zboru sprejeto stališče, da naj bi stroške takšnega ogleda plačal
               prijavitelj, te obveznosti nismo vnesli v zakon. Prijavitelj je namreč pogosto tretja
               oseba, ne udeleženec v prometni nesreči, in bi bilo nesmiselno, da zavezujemo
               prijavitelja nesreče k plačilu stroškov.</p>
               <p>Dopolnjena je tudi določba, ki določa objektivno odgovornost staršev za prekršek, ki
               ga stori otrok ali mladoletnik tako, da je ta odgovornost podana le v primeru
               opustitve dolžne skrbi za otroka.</p>
               <p>Posebej pa menim, da je potrebno vzpostaviti tudi sklep Državnega zbora, ki je
               predlagatelju naložil, da v zakonu uredi inštitut varščine v primeru, ko je kršitelj
               tujec in noče plačati mandatne kazni. Ker bi s predlaganim načinom presegli zakonita
               pooblastila policistov, smo predlagali Ministrstvu za pravosodje, da to zadevo uredi
               v novem zakonu o prekrških. Tako smo z ministrstvom tudi dogovorjeni. Ta zadeva pa
               je, se pravi glede na umik zakona o prekrških iz procedure, drugačna, ker je v te
                  spremembe<stage type="mag"/> (nadaljevanje) pač ni bilo
               mogoče vnesti, tako da ostane v tem primeru nedodelana. Menimo pa, da pa te varščine
               po tem zakonu ne bi bilo mogoče urediti brez, da imamo podlago v zakonu o prekrških.
               Tako na kratko, to so bile tiste zadeve, ki so se pogosto in večkrat izpostavljale,
               vse ostalo pa bomo v razpravi. Hvala lepa.</p>
            </sp>
            <sp xml:id="SDT2-OZNPIP-Redna-012-1997-05-06.sp38">

               <speaker>PODPREDSEDNIK FRANC KANGLER:</speaker>

               <p>Hvala. Prosim za mnenje predstavnika Sekretariata za zakonodajo in pravne
               zadeve.</p>
            </sp>
            <sp xml:id="SDT2-OZNPIP-Redna-012-1997-05-06.sp39">

               <speaker>BORIS DOLENC:</speaker>

               <p>Torej k temu predlogu zakona o varnosti cestnega prometa za drugo obravnavo smo
               pripravili mnenje in še dodatno mnenje, v katerem nadrobno popisujemo s čim se
               oziroma na katere pomanjkljivosti in neusklajenosti opozarjamo.</p>
               <p>Ob sedanji novi situaciji, ko je umaknjen predlog zakona o prekrških, s katerim je
               bil ta usklajen, je treba ugotavljati ali je ta predlog zakona o varnosti cestnega
               prometa usklajen tudi s predlogom zakona o spremembah zakona o prekrških. Dosedaj v
               teh dneh čez praznike sem odkril najmanj dve neusklajenosti in tudi kolegica je
               opozarjala na eno. Namreč, to je pa drugo dodatno mnenje, ki ga moram žal ustno dati.
               Namreč, neusklajen je najmanj 122. člen predloga zakona o varnosti cestnega prometa
               in 123. člen predloga zakona o varnosti cestnega prometa.</p>
               <p>V 122. členu tega predloga govorimo o začasnem odvzemu vozniškega dovoljenja, ki ga
               je možno izreči tudi tedaj, če se ugotovi, da je bilo začasno odvzeto dovoljenje, ali
               se mu izvršuje izrečena kazen prepovedi vožnje vozila. To je bil varstveni ukrep po
               umaknjenem predlogu zakona o prekrških. Ta ukrep se po sedaj veljavnem zakonu o
               prekrških, ki se spreminja s to novelo oziroma izrečena kazen se izvršuje prepovedi
               vožnje vozila, medtem ko sedaj veljavni zakon o prekrških te kazni nima.</p>
               <p>123. člen govori o varstvenem ukrepu odvzema vozniškega dovoljenja. Zakon o
               prekrških govori o varstvenem ukrepu prepovedi vožnje motornega vozila. Torej,
               najmanj kar bo treba, bo treba uskladiti terminologijo.</p>
               <p>Oproščam se, ker v tako debelem besedilu žal nisem uspel do kraja pregledati, ali je
               še kje kakšna neusklajenost. Pazil sem predvsem na varstvene ukrepe in na kazni. V
               nadalje bo treba strogo slediti temu vrstnemu redu sprejemanja tako kot je rekel
               Državni zbor, da mora slediti zakon o varnosti cestnega prometa po postopku
               sprejemanja predloga zakona o prekrških. Celota zakona o varnosti cestnega prometa
               operira s kazenskimi točkami, ki ga tudi ima nov predlog zakona o prekrških, vendar
               ta ne vemo kako bo sprejet. Upajmo, da bo sprejet.</p>
               <p>Toliko samo glede splošnih pripomb in usklajenosti z novim predlogom zakona o
               prekrških, drugače bi pa o posameznem členu šli skozi.</p>
            </sp>
            <sp xml:id="SDT2-OZNPIP-Redna-012-1997-05-06.sp40">

               <speaker>PODPREDSEDNIK FRANC KANGLER:</speaker>

               <p>Hvala. Kot ste sami opazili in ugotovili, da je glede na zakon prišlo veliko pripomb
               in veliko vloženih amandmajev, zato predlagam, da sedaj preidemo k posameznim členom
               in od člena do člena<stage type="mag"/> (nadaljevanje) delamo
               amandmaje. In prehajamo k 3. členu, katerega je amandma vložila poslanska skupina
               Združene liste. Kolikor želite za proučitev ali ga dajemo v razpravo. Pod opombo. Če
               bo sprejet ta amandma bo treba sprejeti amandma tudi k drugemu odstavku. V drugemu
               odstavku se črta prvi stavek. Opomba, Svet za preventivo v cestnem prometu amandma
               podpira.</p>
               <p>Drugi predlog amandmaja k istemlu členu. V tretjem odstavku se stavek, katerega je
               predlagatelj, Zveza združenja šoferjev in avtomehanikov Slovenije. Dajem v razpravo.
               Želi kdo k temu amandmaju razpravljati? V kolikor ne, dajem amandma na amandma na
               glasovanje. Se pravi, matično delovno telo podpira amandma poslanske skupine Združene
               liste.</p>
               <p>Kdo je za? (7 članov.) Je kdo proti? Glasovi iz ozadja. Gospod Čebulj, možnost sem
               dal za razpravo tega člena.</p>
            </sp>
            <sp xml:id="SDT2-OZNPIP-Redna-012-1997-05-06.sp41">

               <speaker>FRANC ČEBULJ:</speaker>

               <p>Oprostite, kljub temu, prehitra odločitev. Župani vemo, kaj to pomeni. Ali bo država
               občinam zagotovila in potem občina naprej. Tu je zdaj bila praksa do sedaj, da so
               občine zagotavljale sredstva za preventivo in razvoj. Ampak, mislim, da...</p>
            </sp>
            <sp xml:id="SDT2-OZNPIP-Redna-012-1997-05-06.sp42">

               <speaker>PODPREDSEDNIK FRANC KANGLER:</speaker>

               <p>Mi smo govorili o prvem amandmaju. O tem pa, ko vi govorite, je pod drugem
               amandmaju.</p>
               <p>Ali je kdo proti prvemu amandmaju? (Nihče.)</p>
               <p>Ugotavljam, da je prvi amandma sprejet.</p>
               <p>Glede na to, da je bil prvi amandma sprejet moramo sedaj še sprejeti v drugem. V
               odstavku se črta prvi stavek, katerega tudi Svet za preventivo podpira. Dajem to v
               razpravo, in dajem to na glasovanje.</p>
               <p>Kdo je za? (9 članov.) Je kdo proti? (Nihče.)</p>
               <p>Ugotavljam, da je to sprejeto.</p>
               <p>Glede na to, da je drugi predlog za amandma vlagatelj Zveza združenj šoferjev in
               avtomehanikov predlagam, če je kdo sploh za to, od poslancev, da ta amandma prevzame
               oziroma predlaga? V kolikor ni tega amandmaja nimamo. Gospod Delak.</p>
            </sp>
            <sp xml:id="SDT2-OZNPIP-Redna-012-1997-05-06.sp43">

               <speaker>ANTON DELAK:</speaker>

               <p>Jaz mislim, da je le treba to zadevo podpreti. Saj stvar občinskih proračunov ni
               predmet tega zakona. Občinski proračun je čisto ena druga materija, ki se po čisto
               drugačnih kriterijih obravnava.<stage type="mag"/>
               (Nadaljevanje) Če govorimo o neki varnosti prometa, potem je treba tudi napisati, da
               sredstva zasiguravajo občine. Vem da ne more biti drugače. Zaradi tega... morali
               sprejeti.</p>
            </sp>
            <sp xml:id="SDT2-OZNPIP-Redna-012-1997-05-06.sp44">

               <speaker>PODPREDSEDNIK FRANC KANGLER:</speaker>

               <p>Gospod Čebulj.</p>
            </sp>
            <sp xml:id="SDT2-OZNPIP-Redna-012-1997-05-06.sp45">

               <speaker>FRANC ČEBULJ:</speaker>

               <p>Vseeno bi vprašal od kje naj občina dobi te prihodke, ki bo ta sredstva namenjala za
               preventivno vzgojo. To mi povejte in potem bomo tudi roko za to dvignil. Če mi pa
               minister zagotovi, da bo sredstva zagotavljal preko ministrstva, bom tudi roko
               dvignil. Tako kot za druge zadeve dobivamo zagotovljena sredstva v sam proračun
               občin, in mislim, da je tukaj tudi vlada oziroma ministrstvo dolžno dati sredstva za
               ta pomen. Vsekakor je pomembno, da občine tudi namenjamo določen del sredstev za
               preventivno vzgojo. Če mi pa poveste kje naj dobimo...?</p>
            </sp>
            <sp xml:id="SDT2-OZNPIP-Redna-012-1997-05-06.sp46">

               <speaker>PODPREDSEDNIK FRANC KANGLER:</speaker>

               <p>Gospod Ribičič.</p>
            </sp>
            <sp xml:id="SDT2-OZNPIP-Redna-012-1997-05-06.sp47">

               <speaker>DR. CIRIL RIBIČIČ:</speaker>

               <p>Kakorkoli, jaz bi rad podprl to, ker se mi zdi smiselna rešitev je le, tako kot je
               urejena lokalna samouprava. Situacija je taka, da je po ustavi, ko se dajejo nove
               pristojnosti, se zagotovijo tudi sredstva. Se pravi, da je v nasprotju s položajem
               lokalne samouprave, če reče država, to in to morate delati pa za to ne da sredstev.
               Končno lahko občine to same delajo, če želijo. Če jim pa zakon nekaj naloži, mora jim
               določiti tudi sredstva. Mislim da je taka ureditev. Tako da amandma sam po sebi, ki
               bi samo zavezal občine, da to delajo v svojih siceršnjih prihodkov, ki jih imajo za
               proračun, to oni sicer lahko sami delajo, zakon jih pa težko za to zavezuje. Tak je
               moj pogled.</p>
            </sp>
            <sp xml:id="SDT2-OZNPIP-Redna-012-1997-05-06.sp48">

               <speaker>PODPREDSEDNIK FRANC KANGLER:</speaker>

               <p>Se strinjam, gospod Ribičič, z vami. Gospod Mozetič.</p>
            </sp>
            <sp xml:id="SDT2-OZNPIP-Redna-012-1997-05-06.sp49">

               <speaker>MIROSLAV MOZETIČ:</speaker>

               <p>Mogoče eno pripombo, ki bo morda še bolj zapletla. Jaz mislim, da je že člen sam,
               tretji odstavek problematičen s tega vidika. Dobro, vsaka čast svetu, sedaj ko sem to
               brošuro bral, ni mi čisto jasno kako je svet organiziran, da to ni pomembno.
               Dejavnost njegova je absolutno izredno potrebna, bolje bi bilo, če bi bila še večja.
               Ampak, tretji odstavek pravi: v občinah in mestnih občinah se ustanovijo občinski
               sveti. Jaz ne vem kako, tega naprej ni, ali bo to občina sama kaj naredila ali kako.
               Posledično je financiranje, normalno. Bojim se, da je ta člen v celoti nekoliko
               pomanjkljiv, tudi za delovanje vsega tistega, kar bi bilo bolje, da bi še bolje in še
               več delali na tem svetu.</p>
            </sp>
            <sp xml:id="SDT2-OZNPIP-Redna-012-1997-05-06.sp50">

               <speaker>PODPREDSEDNIK FRANC KANGLER:</speaker>

               <p>Želi še kdo besedo?</p>
            </sp>
            <sp xml:id="SDT2-OZNPIP-Redna-012-1997-05-06.sp51">

               <speaker>GOSPOD ________________:</speaker>

               <p>...(Ni vključen - ne sliši se.)... ta predlog amandmaja, ki je popolnoma v redu...
           </p>
            </sp>
            <sp xml:id="SDT2-OZNPIP-Redna-012-1997-05-06.sp52">

               <speaker>PODPREDSEDNIK FRANC KANGLER:</speaker>

               <p>Želi še kdo? Gospod Inkret.</p>
            </sp>
            <sp xml:id="SDT2-OZNPIP-Redna-012-1997-05-06.sp53">

               <speaker>STANE INKRET:</speaker>

               <p>Če lahko povem dva tri dejstva. Mi smo v času januar - april imeli v naših 50-ih
               združenji občne zbore oziroma letne, kjer smo eno od važnih dejavnosti obravnavali
               varnost.... kot je bilo danes že rečeno, da je to izredno stanje. Mislim, da je to
               popolnoma pravilno. <stage type="mag"/> (Nadaljevanje) V drugem
               odstavku je lepo napisano, da Republiški svet zagotavlja finančna sredstva v državnem
               proračunu in da tu pridejo neka sredstva, da svet lahko deluje. Vendar na vseh občnih
               zborih so naši člani ugotavljali, da, spoznano je dejstvo, da v več kot 50 občinah v
               Sloveniji ne delujejo občinski sveti in da je Republiški svet, da bo, če bo tako
               ostalo na tej ureditvi, da se ne ustanovijo ali se lahko ustanovijo, je... kot drevo
               brez korenin. Stvari ne gredo potem med ljudi, ne gredo v bazo in preventivno delo,
               ugotavljajo predvsem mentorji v osnovnih šolah, se ravno zaradi nedelovanja, predvsem
               pa zaradi nezagotovljenih finančnih sredstev pa tudi sveti ne delujejo, ker sveti ne
               bodo imeli minimalnih finančnih sredstev v občinah, je škoda, da jih ustanovimo, ker
               se bodo potem prepričevali, prepričani, da je potrebno preventivno delo in mislim, da
               je potrebno, tako kot je že rekel prej gospod Mozetič odnosno nekdo je rekel, mislim,
               da je bil on, je rekel, pravi, če se... (Nerazumljivo!)... popolnoma posledično
               jasno, da je treba zagotoviti tudi financiranje. Hvala lepa.</p>
            </sp>
            <sp xml:id="SDT2-OZNPIP-Redna-012-1997-05-06.sp54">

               <speaker>PODPREDSEDNIK FRANC KANGLER:</speaker>

               <p>Hvala. Gospod Bajc.</p>
            </sp>
            <sp xml:id="SDT2-OZNPIP-Redna-012-1997-05-06.sp55">

               <speaker>JOSIP BAJC:</speaker>

               <p>Ja, mogoče načelna razprava, pa podpora nekaterim že sedanjim razpravljavcem.
               Dejansko o poznavanju zakona o lokalni samoupravi in zakona o financiranju občin vemo
               in so točno opredeljene naloge občin, za kaj so zadolžene, za kaj odgovarjajo in v
               20. členu zakona o financiranju občin je tudi opredeljeno, viri financiranja. Jaz se
               strinjam in mislim, da večina občin ima svete, vendar jih financiramo iz izvirnih
               prihodkov. Izvirni prihodki občinskega proračuna pa vemo, kaj je, upravljanje s
               premoženjem, prodaja premoženja, pa stavbna zemljišča in tudi plačujemo te, bom rekel
               svete in tečaje, izpite iz kolesarskega znanja itn., vendar, če pa to še napišemo, pa
               da ne opredelimo vir v drugem odstavku tega 3. člena, smo rekli za Republiški svet,
               da dobiva sredstva iz republiškega proračuna, se pravi, ampak v tretjem odstavku tega
               člena pa nismo, s tem amandmajem pa nalagamo, da občina mora zagotavljati ta
               sredstva. Jaz mislim, da tukaj z zakonodajnega vidika nekaj ne štima. Hvala.</p>
            </sp>
            <sp xml:id="SDT2-OZNPIP-Redna-012-1997-05-06.sp56">

               <speaker>PODPREDSEDNIK FRANC KANGLER:</speaker>

               <p>Hvala. Še kdo želi besedo? Gospod minister.<title> (?)MIRKO BANDELJ:</title> Ali lahko jaz
               samo pojasnim? Namreč, v prvotnem tekstu občinski sveti niso bili predvideni, prišli
               so na drugo branje zahtevo občin samih. Jaz mislim, da tretji odstavek sicer dovolj
               jasno govori o tem, kdo bo financiral, drugače pa mislim, da sama debata, ki je zdaj
               tukaj prisotna, je dejansko prednost razprave o financiranju oziroma o zakonodaji s
               področja lokalne samouprave... (Ni bil vključen!)...</p>
            </sp>
            <sp xml:id="SDT2-OZNPIP-Redna-012-1997-05-06.sp57">

               <speaker>PODPREDSEDNIK FRANC KANGLER:</speaker>

               <p>Hvala. Še kdo želi?</p>
            </sp>
            <sp xml:id="SDT2-OZNPIP-Redna-012-1997-05-06.sp58">

               <speaker>GOSPOD_____________:</speaker>

               <p>Ja, jaz mislim, da so občinski sveti za preventivo potrebni. Torej, da je prav, da
               jih zakon opredeljuje. Seveda je vprašanje glede financiranja tako, da bi lahko
               napisali tudi, da občinski sveti delujejo pri upravnih enotah in država v okviru
               zagotavljanja z državnim proračunom... ali pa, da se v okviru zakona o financiranju
               skupnosti doda ta dejavnost in tudi zagotovi sredstva za pokrivanje v okviru
               zagotovljene porabe, se pravi v okviru kriterijev za financiranje občin na tak način
               kot je to napisano... (Ni bil vključen!)... Hvala.</p>
            </sp>
            <sp xml:id="SDT2-OZNPIP-Redna-012-1997-05-06.sp59">

               <speaker>PODPREDSEDNIK FRANC KANGLER:</speaker>

               <p>Ja, tu bi še jaz dodal svoje mnenje glede na mnenja, katera smo slišali, sem
               podobnega mnenja kot so moji kolegi ga podali in mislim, da več ali manj vsi župani
               zagotovijo neka sredstva za delovanje občinskih svetov, ampak da bi mi zdaj s tem
               amandmajem to uzakonili in naložili občinskemu svetu, da zagotovi v proračunu
               sredstva, mislim, da je nesmotrno in nesmiselno, kajti konec koncev <stage type="mag"/> (nadaljevanje) župan v lokalni skupnosti ali v občini
               tudi odgovarja, kot sami vemo, za požarno varnost in za zaščito in reševanje in vse
               drugo in tudi predlagam, da damo ta amandma glede na to, da ga je gospod Delak
               predlagal na glasovanje, kolikor nihče več ne želi besede. Gospod Penko.</p>
            </sp>
            <sp xml:id="SDT2-OZNPIP-Redna-012-1997-05-06.sp60">

               <speaker>GOSPOD PENKO:</speaker>

               <p>Hvala, gospod predsednik. Samo eno drobno sugestijo imam povezano s prejšnjo točko,
               ki smo jo obravnavali. Mi bomo v enega izmed amandmajev vključili tudi besedilo, s
               katerim bomo dosedanji 25. člen zakona o prekrških precizirali na način, da se bo
               glasil, da se bo sedmi odstavek tega člena glasil: Denarne kazni, plačane za
               prekrške, ki so predpisani z občinskimi odloki so prihodek občin. Morda bi iz tega
               naslova, torej iz denarnih kazni, ki so prihodek občin lahko financirali tudi ta del
               delovanja občinskih svetov za preventivo in vzgojo v cestnem prometu. Tukaj bi že
               bila potem ena takšna povezava.</p>
            </sp>
            <sp xml:id="SDT2-OZNPIP-Redna-012-1997-05-06.sp61">

               <speaker>PODPREDSEDNIK FRANC KANGLER:</speaker>

               <p>Se pravi, da bo to zajeto v zakonu o prekrških?</p>
            </sp>
            <sp xml:id="SDT2-OZNPIP-Redna-012-1997-05-06.sp62">

               <speaker>GOSPOD PENKO:</speaker>

               <p>Pardon. To bo eden od načinov financiranja občine, ki je ozko povezan z delovanjem
               teh svetov in ki bo morda lahko pač potem ob tem segmentu predstavljal financiranje
               sveta. Nekaj bi bilo, konkretnega.</p>
            </sp>
            <sp xml:id="SDT2-OZNPIP-Redna-012-1997-05-06.sp63">

               <speaker>GOSPOD _______________:</speaker>

               <p>Tudi če bodo ta sredstva, jih bo občina sama financirala, tiste svete, ki jih je
               ustanovila oziroma tista občina, ki jih je ustanovila. Če pa mi damo zakonsko
               obveznost, se pa mora financirati tako, kot je gospod Ribičič prej povedal. Zato ta
               zakonska obveznost mislim, da ni v skladu z zakonom o lokalni samoupravi in v skladu
               z zakonom o financiranju občin.</p>
            </sp>
            <sp xml:id="SDT2-OZNPIP-Redna-012-1997-05-06.sp64">

               <speaker>PODPREDSEDNIK FRANC KANGLER:</speaker>

               <p>Še kdo želi besedo? Gospod Čebulj.</p>
            </sp>
            <sp xml:id="SDT2-OZNPIP-Redna-012-1997-05-06.sp65">

               <speaker>FRANC ČEBULJ:</speaker>

               <p>Jaz se moram pač še enkrat oglasiti. Dejansko, zakonodajalec je povedal, občina mora
               imeti potem neki vir dohodka iz tega naslova, ki pač črpa, da lahko to pokriva te
               stroške. To, kar je gospod Bajc omenjal, mi ta sredstva dobimo potem, kar se tiče,
               gre v komunalno infrastrukturo. Ampak ta sredstva so strogo namenska z komunalno
               infrastrukturo, ne za preventivo in vzgojo. In tukaj ima zakonodajalec popolnoma
               prav. In ta amandma vam predlagam, da ga spremenimo. Saj jaz nisem proti tem odborom
               oziroma svetom. Tudi mi ga imamo. Seveda, mi smo združeni v kranjski občini. In tudi
               financiramo, ampak ta sredstva jemljemo, kaj jaz vem, lahko šoli. Ker ne smemo po
               zakonu.</p>
            </sp>
            <sp xml:id="SDT2-OZNPIP-Redna-012-1997-05-06.sp66">

               <speaker>PODPREDSEDNIK FRANC KANGLER:</speaker>

               <p>Gospod Čebulj, če vas smem opozoriti, glede na to, da je gospod Delak predlagal
               oziroma prevzel ta amandma, bomo o njem glasovali. Kolikor bo izglasovan, bo šel
               naprej, kolikor ne, ga pač matično delovno telo ne podpira. In zato dajem na
               glasovanje ta amandma.</p>
               <p>Kdo je za ta amandma, naj dvigne roko. (5 članov.) Je kdo proti? (5 članov.)<stage type="mag"/> (nadaljevanje) Ugotavljam, da ta amandma ni
               sprejet.</p>
               <p>Prehajamo k 5. členu. Predlog za amandma. Predlaga ga skupina samostojnih poslancev
               prejšnjega sklica. Amandma je redakcijske narave. Mislim, da bi ga lahko matično
               delovno telo podprlo in prevzelo.</p>
               <p>Odpiram razpravo. Želi kdo besedo?</p>
            </sp>
            <sp xml:id="SDT2-OZNPIP-Redna-012-1997-05-06.sp67">

               <speaker>GOSPOD ____________:</speaker>

               <p>...(Ni vključen.)....</p>
            </sp>
            <sp xml:id="SDT2-OZNPIP-Redna-012-1997-05-06.sp68">

               <speaker>PODPREDSEDNIK FRANC KANGLER:</speaker>

               <p>Želi še kdo besedo? To dajem na glasovanje.</p>
               <p>Kdo je za to, da matično delovno telo prevzame ta amandma? (10 članov.) Je kdo
               proti? (Nihče.)</p>
               <p>Ugotavljam, da je amandma sprejet.</p>
               <p>Prehajamo k 7. členu. Predlagatelj je Zveza združenj avtomehanikov Slovenije. Dajem
               to v razpravo.</p>
            </sp>
            <sp xml:id="SDT2-OZNPIP-Redna-012-1997-05-06.sp69">

               <speaker>GOSPOD ______________:</speaker>

               <p>....(Ni vključen.)....</p>
            </sp>
            <sp xml:id="SDT2-OZNPIP-Redna-012-1997-05-06.sp70">

               <speaker>PODPREDSEDNIK FRANC KANGLER:</speaker>

               <p>Želi kdo razpravljati? (Nihče.) V kolikor ne, dajem oziroma,da pač o njem ne
               glasujemo.</p>
               <p>Prehajamo k 8. členu. Predlog za amandma. Predlagatelj je sindikat delavcev
               tehničnih pregledov Slovenije, pod opombo, predlog za amandma je pomanjkljiv, saj ne
               sankcionira vseh delodajalcev navedenih v prvem odstavku. Želi kdo besedo? Ali želi
               kdo predlagati ta amandma? V kolikor ne, gremo na naslednji člen.</p>
               <p>Prehajamo k 10. členu. Predlagatelj je Vlada Republike Slovenije. Amandma je pod
               pripombo vsebinsko povezan z amandmajem za nov naslov in 236. člen. Dajem v razpravo.
               Gospod Bajc.</p>
            </sp>
            <sp xml:id="SDT2-OZNPIP-Redna-012-1997-05-06.sp71">

               <speaker>GOSPOD BAJC:</speaker>

               <p>To je ena od obveznosti večine urejanja teh zadev, razen na magistralnih cestah, ko
               je zato zadolžen upravljavec in država, vse ostale ceste, lokalne in regionalne pa
               opravljajo in gospodarijo z njimi občine in to je dejansko ena spet nova obveznost,
               ki se nalaga in ima finančne posledice za upravljavca lokalnih in regionalnih cest in
               ponovno ni rešena zadeva kdo bo zagotavljal sredstva za to.</p>
            </sp>
            <sp xml:id="SDT2-OZNPIP-Redna-012-1997-05-06.sp72">

               <speaker>PODPREDSEDNIK FRANC KANGLER:</speaker>

               <p>Izvolite. Prosim, če se predstavite.</p>
            </sp>
            <sp xml:id="SDT2-OZNPIP-Redna-012-1997-05-06.sp73">

               <speaker>GOSPOD KUNSTELJ:</speaker>

               <p>Sem iz Ministrstva za notranje zadeve. Ta zadeva je že v dosedanjem zakonu o
               varnosti cestnega prometa na ta način urejena. Se pravi vsi prehodi za pešce morajo
               biti že sedaj osvetljeni s primerno osvetlitvijo. Tako da to ni nič novega in tudi ne
               predstavlja nekih posebnih sredstev. Gre pa za novost v tem smislu, da je na več
               pasovnih cestah pa naj bi bili prehodi semaforizirani. To pa ja. Samo v tem delu.
           </p>
            </sp>
            <sp xml:id="SDT2-OZNPIP-Redna-012-1997-05-06.sp74">

               <speaker>PODPREDSEDNIK FRANC KANGLER:</speaker>

               <p>Še želi kdo razpravljati? (Govorjenje vse vprek.) V kolikor ne, dajem na glasovanje,
               da matično delovno telo podpre ta amandma, ki ga predlaga vlada. Kdo je za? (9
                  članov.)<stage type="mag"/>(Nadaljevanje) Je kdo proti? (1
               član.)</p>
               <p>Devet za in eden proti, amandma matično delovno telo podpira in ga sprejema. ...
               (Medsebojni pogovor!)...</p>
               <p>Glede na to, da je posledično povezan z 10. členom oziroma z amandmajem, ki ga je
               vložila Vlada Republike Slovenije, bi dal na glasovanje tudi amandma, ki ga pač
               predlaga k 236. členu za nov naslov, ki se glasi: "Določba tretjega odstavka 10.
               člena tega zakona se prične uporabljati v dveh letih od uveljavitve tega zakona." Vsi
               naslednji členi se ustrezno preštevilčijo. Pod opombo, to, kot smo že ugotovili,
               amandma je vsebinsko povezan z amandmajem 10. člena.</p>
               <p>Dajem v razpravo. V kolikor ni razpravljalcev, dajem na glasovanje, da matično
               delovno telo podpre amandma vlade.</p>
               <p>Kdo je za? (10 članov.) Je kdo proti? (Nihče.)</p>
               <p>Amandma je sprejet.</p>
               <p>Prehajamo k 12. členu. 12. člen - predlagatelj je Svet za preventivo in vzgojo v
               cestnem prometu. Pod opombo nimamo ničesar.</p>
               <p>Dajem v razpravo. Želi kdo razpravljati oziroma prevzeti ta amandma? ... (Medsebojni
               pogovor!)...</p>
               <p>Glede na to, da ga vlada podpira, dajem na glasovanje, da matično delovno telo
               podpre oziroma sprejme ta amandma za svojega, ki ga predlaga Svet za preventivo in
               vzgojo v cestnem prometu.</p>
               <p>Kdo je za? (10 članov.) Je kdo proti? (Nihče.)</p>
               <p>Prehajamo k 17. členu, predlog za amandma, predlagatelj Ivan Sisinger, poslanec
               prejšnjega sklica. Predlog za amandma je vsebinsko vezan s predlogom za amandma k 18.
               členu pod točko.</p>
               <p>Dajem v razpravo. Želi kdo razpravljati? Gospod minister.</p>
            </sp>
            <sp xml:id="SDT2-OZNPIP-Redna-012-1997-05-06.sp75">

               <speaker>MIRKO BANDELJ:</speaker>

               <p>(Ni vključen!) Ja, če dovolite. Materija, ki se tukaj predlaga v imenu zakona o
               javnih cestah... (Ni vključen, se ne sliši!)</p>
            </sp>
            <sp xml:id="SDT2-OZNPIP-Redna-012-1997-05-06.sp76">

               <speaker>PODPREDSEDNIK FRANC KANGLER:</speaker>

               <p>Želi še kdo o tem razpravljati?</p>
            </sp>
            <sp xml:id="SDT2-OZNPIP-Redna-012-1997-05-06.sp77">

               <speaker>GOSPOD_________:</speaker>

               <p>Ja, jaz bi - ne vem zdaj, ali je potrebno amandma vlagati, vendar tudi tukaj je
               minister omenil, ampak občinskih cest nimamo. Ja, nimamo občinskih cest, imamo
               lokalne, regionalne pa magistralne ceste, pa nekategorizirane ceste, se pravi, že v
               osnovnem zakonu v 17. členu je ta terminologija neprava.</p>
            </sp>
            <sp xml:id="SDT2-OZNPIP-Redna-012-1997-05-06.sp78">

               <speaker>PODPREDSEDNIK FRANC KANGLER:</speaker>

               <p>Hvala. V kolikor ni nobenega, da bi prevzel amandma, gremo k 18. členu. Odpade. ...
               (Medsebojni pogovor!)...</p>
               <p>Prehajamo k 2. točki k 18. členu - predlog za amandma, predlagatelj je Svet za
               preventivo in vzgojo v cestnem prometu. Pripomba sekretariata: izraze
               "vzgojnovarstvena enota" ali "zavod" ali "ustanova" je treba v tem ali v ostalih
               členih uskladiti z zakonom o vrtcih.</p>
               <p>Dajem v razpravo. Vlada podpira. <stage type="mag"/>
               (Nadaljevanje) Želi besedo predstavnik sekretariata?</p>
            </sp>
            <sp xml:id="SDT2-OZNPIP-Redna-012-1997-05-06.sp79">

               <speaker>GOSPOD ________________:</speaker>

               <p>Napisano je že, samo to gre skozi cel zakon. Izrazoslovje je treba uskladiti s
               šolsko zakonodajo. Kako se bo to naredilo pa ne vem.</p>
            </sp>
            <sp xml:id="SDT2-OZNPIP-Redna-012-1997-05-06.sp80">

               <speaker>PODPREDSEDNIK FRANC KANGLER:</speaker>

               <p>Predlagam, da vladi s sklepom naložimo, da pripravi do naslednje... naj pripravi
               redakcijske amandmaje do seje.</p>
            </sp>
            <sp xml:id="SDT2-OZNPIP-Redna-012-1997-05-06.sp81">

               <speaker>MAKSIMILJAN LAVRINC:</speaker>

               <p>Samo trenutek, jaz mislim, da mi kot odbor vladi ne moremo nič nalagati, lahko
               naloži Državni zbor oziroma naloži, ji predlaga in tako naprej. Ker pa teče beseda o
               tem, je prav, da se pove, da bo odbor Državnemu zboru predlagal, kar pomeni, da bi
               bilo dobro, če bi imela vlada te stvari pripravljene.</p>
            </sp>
            <sp xml:id="SDT2-OZNPIP-Redna-012-1997-05-06.sp82">

               <speaker>PODPREDSEDNIK FRANC KANGLER:</speaker>

               <p>Hvala.</p>
            </sp>
            <sp xml:id="SDT2-OZNPIP-Redna-012-1997-05-06.sp83">

               <speaker>GOSPOD ________________:</speaker>

               <p>... mi smo tisti prvi del upoštevali in enako črtali, ampak nismo se pa
               opredeljevali okrog pogojev in načinov odvoza nepravilnih vozil, amandma k 2. točki.
               O njem nismo glasovali in smo prešli k 19. členu.</p>
            </sp>
            <sp xml:id="SDT2-OZNPIP-Redna-012-1997-05-06.sp84">

               <speaker>PODPREDSEDNIK FRANC KANGLER:</speaker>

               <p>Še vedno smo pri točki 2.</p>
               <p>...(Medsebojno pogovarjanje.)...</p>
               <p>Predlagam, da vladi predlagamo, da, glede na pripombe sekretariata... Izvolite.</p>
            </sp>
            <sp xml:id="SDT2-OZNPIP-Redna-012-1997-05-06.sp85">

               <speaker>GOSPOD ________________:</speaker>

               <p>Roki nas vežejo. To mora biti kot en amandma vložen, recimo, pri 1. členu in potem
               velja za cel zakon. Ne moremo sedaj predlagati, ker nas roki vežejo, 15-dnevni rok je
               za amandma. Sedaj lahko poslanska skupina ali matično delovno telo.</p>
            </sp>
            <sp xml:id="SDT2-OZNPIP-Redna-012-1997-05-06.sp86">

               <speaker>PODPREDSEDNIK FRANC KANGLER:</speaker>

               <p>Dajem na glasovanje drugi predlog, točko 3. katerega vlada podpira.</p>
               <p>Kdo je za tak predlog? (10 članov.) Je kdo proti?</p>
               <p>Matično delovno telo je prevzelo in podpira amandma. <stage type="mag"/> (nadaljevanje) Prehajamo k 19. členu. Predlagatelj je Svet za
               preventivo in vzgojo v cestnem prometu. Imamo pripombe sekretariata, treba je
               proučiti usklajenost izrazov avtocesta, javna pot, križišče, vozišče, kolesarska pot,
               pločnik in podobno. Imamo tudi pripombo, če bo odbor sprejel amandma glede 8. točke,
               bo treba tudi v nekaterih drugih členih termin vozni pas nadomestiti s terminom
               smerno vozišče, 1., 9. in 27. točka, prvega odstavka 9. člena. Drugi odstavek 21.
               člena, prvi, drugi, tretji in četrti odstavek 22. člena, prvi odstavek 24. člena,
               četrti odstavek 32. člena, tretji, četrti, sedma in deseta točka prvega odstavka 33.
               člena, prva in druga točka prvega odstavka 36. člena. Dajem v razpravo. Ali bi se
               lahko predstavnik vlade presedel k mikrofonu?</p>
            </sp>
            <sp xml:id="SDT2-OZNPIP-Redna-012-1997-05-06.sp87">

               <speaker>GOSPOD ______________:</speaker>

               <p>Amandma, ki ga predlaga Svet za preventivo in vzgojo vlada podpira.</p>
            </sp>
            <sp xml:id="SDT2-OZNPIP-Redna-012-1997-05-06.sp88">

               <speaker>PODPREDSEDNIK FRANC KANGLER:</speaker>

               <p>Glasovi iz ozadja. Še želi kdo besedo? V kolikor... Izvolite, gospod minister.</p>
            </sp>
            <sp xml:id="SDT2-OZNPIP-Redna-012-1997-05-06.sp89">

               <speaker>MIRKO BANDELJ:</speaker>

               <p>Glede poročila oziroma opozorila Sekretariata za zakonodajo je pa tako. Tudi zakon o
               javnih cestah je v proceduri in v tem trenutku pač ne moremo terminov usklajevati,
               ker ne vemo, kaj bo tudi sprejeto. Bomo pa padli na to v zakonodajnem postopku.</p>
            </sp>
            <sp xml:id="SDT2-OZNPIP-Redna-012-1997-05-06.sp90">

               <speaker>PODPREDSEDNIK FRANC KANGLER:</speaker>

               <p>Se strinjam. Še želi kdo besedo? V kolikor ne dajem na glasovanje.</p>
               <p>Kdo je za predlagani amandma? (10 članov.) Je kdo proti? (Nihče.)</p>
               <p>Ugotavljam, da matično delovno telo podpira in prevzema amandma.</p>
               <p>Istočasno bi opozoril to, da naj vlada upošteva pripombe pri tem amandmaju in
               pripravi amandma za vse kar je treba uskladiti v zakonu. (Glas iz ozadja.)</p>
               <p>Prehajamo k 2. točki, predlog za amandma, ki ga predlaga Sindikat delavcev tehničnih
               pregledov Slovenije. Besedilo 17. točke se spremeni tako, da se pred besedo "vozilo"
               doda besedi "cestno motorno".</p>
            </sp>
            <sp xml:id="SDT2-OZNPIP-Redna-012-1997-05-06.sp91">

               <speaker>GOSPOD _______________:</speaker>

               <p>Če lahko pojasnim, vlada temu nasprotuje. Gre za neki novi termin, ki ga nikjer ni
               in je celo v nasprotju z Dunajsko konvencijo.</p>
            </sp>
            <sp xml:id="SDT2-OZNPIP-Redna-012-1997-05-06.sp92">

               <speaker>PODPREDSEDNIK FRANC KANGLER:</speaker>

               <p>Hvala. Želi še kdo besedo?</p>
               <p>Prehajamo k 3. točki. Predlog za amandma, velja isto.</p>
               <p>Prehajamo k 4. točki. Predlog za amandma. Predlagatelj je Zveza šoferjev in
               avtomehanikov Slovenije. Dajem v razpravo. V 54. točki se besedi "majhni medsebojni"
               nadomesti z besedo "varnostni".<stage type="mag"/>
               </p>
            </sp>
            <sp xml:id="SDT2-OZNPIP-Redna-012-1997-05-06.sp93">

               <speaker>GOSPOD___________:</speaker>

               <p>Definirano ni, zato smo proti temu terminu.</p>
            </sp>
            <sp xml:id="SDT2-OZNPIP-Redna-012-1997-05-06.sp94">

               <speaker>PODPREDSEDNIK FRANC KANGLER:</speaker>

               <p>V redu. Prehajamo k 5. točki. Predlagatelj je Svet za preventivo in vzgojo v cestnem
               prometu. Pripomb nimamo, vlada podpira. Želi kdo razpravljati? V kolikor ne želi
               razpravljati, predlagam, da matično delovno telo prevzame ta amandma in o tem
               glasujemo.</p>
               <p>Kdo je za? (10 članov.) Je kdo proti? (Nihče.)</p>
            </sp>
            <sp xml:id="SDT2-OZNPIP-Redna-012-1997-05-06.sp95">

               <speaker>GOSPOD____________:</speaker>

               <p>Samo en medklic, podpredsednik. Upam, da to ni nova kategorija voznikov, ki bodo
               plačevali 35%-no večjo premijo za zavarovanje. Samo medklic.</p>
            </sp>
            <sp xml:id="SDT2-OZNPIP-Redna-012-1997-05-06.sp96">

               <speaker>PODPREDSEDNIK FRANC KANGLER:</speaker>

               <p>Hvala. Prehajamo k 6. točki, predlog za amandma. Predlagatelj je Svet za preventivo
               in vzgojo v cestnem prometu. Dajem v razpravo. Vlada podpira. Še želi kdo
               razpravljati? V kolikor ne, predlagam, da ga matično delovno telo prevzame in podpre.</p>
               <p>Kdo je za? (10 članov.) Je kdo proti? (Nihče.)</p>
               <p>Ugotavljam, da je amandma sprejet.</p>
               <p>K 22. členu ima pripombo sekretariat. Treba je precizirati in dodelati šesti
               odstavek. Prosim predstavnika, če lahko obrazloži.</p>
            </sp>
            <sp xml:id="SDT2-OZNPIP-Redna-012-1997-05-06.sp97">

               <speaker>GOSPOD_____________:</speaker>

               <p>Glede na, no, celo dve pripombi sta k 22. členu in sicer sistem (?)zadrge. V šestem
               odstavku pa bi bilo treba precizirati sistem zadrge v petem odstavku. To ne vemo
               dobro, kaj je. V šestem odstavku pa bi bilo seveda precizirati treba, verjetno je šlo
               za, so imeli predlagatelji v mislih, da gre za ločene vozne pasove na avtocestah. Se
               opravičujem, ampak to smo lansko leto že.</p>
            </sp>
            <sp xml:id="SDT2-OZNPIP-Redna-012-1997-05-06.sp98">

               <speaker>GOSPOD_____________:</speaker>

               <p>To gre za cesto, ki ima najmanj dva prometna pasova za vožnjo v eno smer ne glede na
               to, ali sta ta dva vozna pasova fizično ločena ali ločena samo s črto. Torej, čim sta
               dva prometna pasova za vožnjo v eno smer, ta določba velja. <stage type="mag"/>
               </p>
            </sp>
            <sp xml:id="SDT2-OZNPIP-Redna-012-1997-05-06.sp99">

               <speaker>GOSPOD_______:</speaker>

               <p>Potem pa bolj kot vprašanje: ali imamo tudi glede avtoceste mogoče to točno določeno?
               Možno v nasprotno smer v bistvu, ne? ... (Medsebojni pogovor!)...</p>
            </sp>
            <sp xml:id="SDT2-OZNPIP-Redna-012-1997-05-06.sp100">

               <speaker>PODPREDSEDNIK FRANC KANGLER:</speaker>

               <p>Ja, v kolikor ne, predlagam, da gremo k 26. členu. Predlog za amandma: četrti
               odstavek se črta. Obrazložitev: Po spremembi drugega odstavka ni več obveznosti
               voznika enoslednega vozila, da dvigne roko. Obstoj četrtega odstavka ni več smiselen.
               To je predlog. Se strinjate? Kdo je za to, da matično delovno telo sprejme in
               podpre?</p>
               <p>Kdo je za? (10 članov.) Je kdo proti? (Nihče.)</p>
               <p>Amandma je matično delovno telo sprejeto in podprlo.</p>
               <p>Prehajamo k 27. členu. Predlagatelj je Vlada Republike Slovenije. Opomba: potrebna
               je redakcija amandmaja, ne sme se črtati besedila, ki je pripomba sekretariata, s
               predlaganim črtanjem besed "najmanj 20 kilometrov, z uporabo petega odstavka
               sankcionirati voznike, ki bi vozili s hitrostjo, ki je nižja od največje dovoljene
               hitrosti".</p>
               <p>Dajem v razpravo.</p>
            </sp>
            <sp xml:id="SDT2-OZNPIP-Redna-012-1997-05-06.sp101">

               <speaker>GOSPOD________:</speaker>

               <p>Gre za to, da se s tem predlogom pravzaprav omogoči ali pa obveže voznika, ki vozi
               tako počasi, da se za njim nabira kolona; se pravi, da ovira promet, da se mora pač
               umakniti, ne glede na to, ali vozi več kot 20 ali manj kot 20 kilometrov bolj počasi,
               kot je dovoljeno. V bistvu gre za to, da v vsakem primeru, ko se za njim nabira
               kolona, da ga obvežemo, da se umakne. Za to je bilo to tu predlagano.</p>
            </sp>
            <sp xml:id="SDT2-OZNPIP-Redna-012-1997-05-06.sp102">

               <speaker>PODPREDSEDNIK FRANC KANGLER:</speaker>

               <p>Še želi kdo razpravljati? ... (Medsebojni pogovor!)...</p>
            </sp>
            <sp xml:id="SDT2-OZNPIP-Redna-012-1997-05-06.sp103">

               <speaker>GOSPOD________:</speaker>

               <p>Če naredimo prečiščeno besedilo, mogoče bi ga prebral, kako bi to prišlo: "Voznik ne
               sme brez upravičenega razloga voziti tako počasi, da bi oviral druge udeležence v
               cestnem prometu." To je v redu, ja. "Kadar se za vozilom, ki vozi na čelu kolone s
               hitrostjo nižje od največje dovoljene hitrosti" - ja, tako je.</p>
            </sp>
            <sp xml:id="SDT2-OZNPIP-Redna-012-1997-05-06.sp104">

               <speaker>MIRKO BANDELJ:</speaker>

               <p>Predlagam, da odbor oblikuje tako redakcijsko popravljeno.</p>
            </sp>
            <sp xml:id="SDT2-OZNPIP-Redna-012-1997-05-06.sp105">

               <speaker>PODPREDSEDNIK FRANC KANGLER:</speaker>

               <p>Izvolite, gospod Ribičič.</p>
            </sp>
            <sp xml:id="SDT2-OZNPIP-Redna-012-1997-05-06.sp106">

               <speaker>DR. CIRIL RIBIČIČ:</speaker>

               <p>Jaz imam pomislek, da se to črta "20 kilometrov". Meni se zdi to smiselno ali pa če
               ne, bi bilo pa treba najbrž reči, da je občutno nižja, drugače se v bistvu - neko
               merilo moramo imeti, mora biti - kolona se lahko nabira v vsakem primeru, ker bi vsi
               želeli voziti hitreje, kot je dovoljeno. Zdaj pa, če bo on en odstotek počasneje
               vozil, kot je dovoljeno, bo zaradi tega lahko kaznovan - meni se zdi 20 kilometrov
               ena smiselna rešitev, če ne, bi bilo pa treba reči "ki vozi s hitrostjo, ki je
               občutno nižja od...".</p>
            </sp>
            <sp xml:id="SDT2-OZNPIP-Redna-012-1997-05-06.sp107">

               <speaker>PODPREDSEDNIK FRANC KANGLER:</speaker>

               <p>Izvolite.<stage type="mag"/>
               </p>
            </sp>
            <sp xml:id="SDT2-OZNPIP-Redna-012-1997-05-06.sp108">

               <speaker>GOSPOD _______________:</speaker>

               <p>Sedaj vedeti je potrebno, da novi zakon omejuje hitrost v naselju na 50 km/h in teh
               20 bi pomenilo to 30. To je pa že malce velika razlika. Tako, da sedaj ta občutek pa
               preveč nedefinirano.</p>
            </sp>
            <sp xml:id="SDT2-OZNPIP-Redna-012-1997-05-06.sp109">

               <speaker>GOSPOD _______________:</speaker>

               <p>...(Ni vključen.)...</p>
            </sp>
            <sp xml:id="SDT2-OZNPIP-Redna-012-1997-05-06.sp110">

               <speaker>GOSPOD _______________:</speaker>

               <p>Ne, ne. Predlagamo, ki je manjša od tiste dovoljene. ...(Pogovor med seboj.)...</p>
            </sp>
            <sp xml:id="SDT2-OZNPIP-Redna-012-1997-05-06.sp111">

               <speaker>PODPREDSEDNIK FRANC KANGLER:</speaker>

               <p>Predlagam, da glasujemo o amandmaju, ki ga predlaga vlada in v kolikor...</p>
            </sp>
            <sp xml:id="SDT2-OZNPIP-Redna-012-1997-05-06.sp112">

               <speaker>NATAŠA SOTELJŠEK:</speaker>

               <p>Pa ... z amandmajem na amandma.</p>
            </sp>
            <sp xml:id="SDT2-OZNPIP-Redna-012-1997-05-06.sp113">

               <speaker>PODPREDSEDNIK FRANC KANGLER:</speaker>

               <p>...tako in mi bomo kasneje z amandmajem na amandma popravili redakcijsko.</p>
               <p>Predlagam, v kolikor ne želi nihče več besede, da dam to na glasovanje, da matično
               delovno telo da vzame oziroma podpre amandma Vlade Republike Slovenije k 23. členu.
               Ugotovimo sklepčnost!</p>
               <p>Kdo je za? (11 članov.) Je kdo proti? (1 član.)</p>
               <p>Ugotavljam, da je amandma bil sprejet.</p>
               <p>Sedaj pa predlagam, da bi matično delovno telo do amandmaja na amandma, "ki je nižje
               od največje dovoljene hitrosti". Tako. Da ostane v besedilu "ki je...". Želi še kdo
               razpravljati.</p>
               <p>V kolikor ne, dajem na glasovanje. Ugotovimo sklepčnost!</p>
               <p>Kdo je za? (9 članov.) Je kdo proti? (Nihče.)</p>
               <p>Ugotavljam, da je sprejeto.</p>
               <p>Prehajamo k 28. členu. Doda se nov četrti odstavek. Predlagatelj je Vlada Republike
               Slovenije. Pripomba sekretariata. Amandma je nedodelan, saj bi izjeme bile smiselne
               le, kadar so policijska vozila na nujni vožnji. Dajem v razpravo. Izvolite.</p>
            </sp>
            <sp xml:id="SDT2-OZNPIP-Redna-012-1997-05-06.sp114">

               <speaker>GOSPOD ______________:</speaker>

               <p>Torej, tudi sam menim, da je pripomba sekretariata na mestu. Menim, da bi moral biti
               amandma usmerjen predvsem v intervencijsko vožnjo, ko gre za zasledovanje in ostale
               intervencije, in ko mora imeti policijsko vozilo vklopljeno tudi intervencijsko luč
               in sireno, drugače pa bi bilo pri takšni dikciji možna zloraba in bi bili potencialno
               možno tudi državljani premalo zavarovani napram državi in represivnim organom.</p>
            </sp>
            <sp xml:id="SDT2-OZNPIP-Redna-012-1997-05-06.sp115">

               <speaker>PODPREDSEDNIK FRANC KANGLER:</speaker>

               <p>Še kdo želi? Predstavnik vlade.</p>
            </sp>
            <sp xml:id="SDT2-OZNPIP-Redna-012-1997-05-06.sp116">

               <speaker>GOSPOD _____________:</speaker>

               <p>Hvala lepa. Torej tukaj gre seveda za povsem nekaj drugega. Vozila s prednostjo,
               tista ki uporabljajo modro in pa rdečo se luč, so obdelana v čisto enem drugem členu
               in to je druga zadeva. Tukaj gre pa za policijska vozila, s katerimi se opravlja
               kontrola oziroma nadzor cestnega prometa, in ki so opremljena s posebno opremo za
               odkrivanje in evidentiranje prekrškov. Tukaj imam, mi smo imeli to opremo na
               preizkusu in ta vozila so neoznačena, so civilna. Sedaj pa seveda, ko to opremo
               uporabljajo, morajo voziti z enako hitrostjo kot tisti, ki ga merijo. To pomeni v tem
               primeru, če hočejo seveda izmeriti prekoračeno hitrost, morajo tudi ta čas voziti s
               prekoračeno hitrostjo. V bistvu, tukaj gre samo zato, da se ta zadeva v tem smislu
               legalizira.</p>
            </sp>
            <sp xml:id="SDT2-OZNPIP-Redna-012-1997-05-06.sp117">

               <speaker>PODPREDSEDNIK FRANC KANGLER:</speaker>

               <p>Gospod Terčon.</p>
            </sp>
            <sp xml:id="SDT2-OZNPIP-Redna-012-1997-05-06.sp118">

               <speaker>DAVORIN TERČON:</speaker>

               <p>Sprejemam obrazložitev, samo mislim, da če je temu potem tako, je potrebno potem
               amandma dodelati, da bo to jasno napisano, ker to je, mislim po tem amandmaju je
               možno, da vsako policijsko vozilo vozi s tako hitrostjo kot mu paše oziroma s
               prekoračeno hitrostjo. Torej mora biti to v amandmaju točno napisano.</p>
            </sp>
            <sp xml:id="SDT2-OZNPIP-Redna-012-1997-05-06.sp119">

               <speaker>PODPREDSEDNIK FRANC KANGLER:</speaker>

               <p>Hvala. Gospod Ribičič. <stage type="mag"/>
               </p>
            </sp>
            <sp xml:id="SDT2-OZNPIP-Redna-012-1997-05-06.sp120">

               <speaker>DR. CIRIL RIBIČIČ:</speaker>

               <p>Ja, meni ta argumentacija ni prepričljiva, moram reči. Namen teh omejitev je seveda
               zato - varnost cestnega prometa. In če nekdo prekorači to, poleg njega pa še nekdo
               drug, je seveda dvojno ogrožen promet. To enostavno, po mojem mnenju, ne gre, je
               slabo in seveda, treba je iskati pač drugačne tehnične rešitve, ne pa uporabljati
               tiste tehnične rešitve, ki bodo omogočale tem vozilom, da kršijo cestni promet in s
               tem dvojno ogrožajo varnost; eno ogroža eno vozilo, zdaj pa drugo še zraven, ki bo na
               isti način kršilo. Saj namen teh predpisov ni samo kaznovanje, ampak je najbrž
               varovanje ljudi, to je tudi ogrožanje. Tako, da s tega vidika ta argumentacija zame
               ni sprejemljiva.</p>
            </sp>
            <sp xml:id="SDT2-OZNPIP-Redna-012-1997-05-06.sp121">

               <speaker>PODPREDSEDNIK FRANC KANGLER:</speaker>

               <p>Gospod minister.</p>
            </sp>
            <sp xml:id="SDT2-OZNPIP-Redna-012-1997-05-06.sp122">

               <speaker>MIRKO BANDELJ:</speaker>

               <p>Moram reči, da ta razprava je vseeno malo čudna. Ker če tukaj črtamo to ali če to
               preprečimo policiji, se pravi, da dovolimo vsem ostalim udeležencem v prometu, da
               lahko vozijo prehitro, ni nobenega, ki bi to sankcioniral, nobenega, ki bi te
               preganjal. Druga varianta, pa še to tehnično takorekoč nemožna, so edino cestne
               blokade. Zdaj pa ne vem, kaj je racionalneje in varneje za promet.</p>
            </sp>
            <sp xml:id="SDT2-OZNPIP-Redna-012-1997-05-06.sp123">

               <speaker>PODPREDSEDNIK FRANC KANGLER:</speaker>

               <p>Izvolite, gospod Ribičič.</p>
            </sp>
            <sp xml:id="SDT2-OZNPIP-Redna-012-1997-05-06.sp124">

               <speaker>DR. CIRIL RIBIČIČ:</speaker>

               <p>Meni je žal, da je minister, ki nisem navajen od njega, tako povzdignil glas in
               reagiral živčno po nepotrebnem, po mojem mnenju. Jaz mislim, da je stvar tudi na
               Ustavnem sodišču ne more obstati, če bo sprejeta v takšni - pa se upam to potem tudi
               dokazati v praksi. Ker dovoliti kršitev predpisov zaradi tega, da bomo preganjali
               storilce, pa ob tem ogrožati varnost v prometu, pač ni v redu rešitev. Ne drži pa
               argument, ki ga je - oba argumenta ne držita, ki jih je minister navedel; niti ta, da
               ni možno to na drugačen način, da so samo blokade možne - to ni res, možno je s
               helikopterjem, možno je še na marsikateri drug način. Kaj je bil pa že drugi
               argument? Zdaj ste me zmedli. Ja, to, da ne bo - če to črtamo, da v tem primeru bodo
               lahko vsi vozili - ja, to ni res! Saj imamo določbe, da ne sme - koliko je omejitev.
               Ja, te določbe so povsem jasno napisane, koliko kdo sme voziti, in da bo za to
               kaznovan, da zaradi tega, ker te določbe ne bo, bomo lahko vozili s svobodno
               hitrostjo - ta argumentacija absolutno ne drži, ker so druge določbe zakona povsem
               jasne, pa tudi sankcije predpisane, pa možnost kontrole je velika.</p>
            </sp>
            <sp xml:id="SDT2-OZNPIP-Redna-012-1997-05-06.sp125">

               <speaker>MIRKO BANDELJ:</speaker>

               <p>No, jaz se opravičujem, če je izgledalo živčno. Nisem mislil biti živčen, ampak moram
               reči, da me vseeno zdaj tudi spet preseneča argumentacija. Prvič seveda, v kolikor bo
               to v zakonu napisano, potem ne bo šlo za nobeno kršitev predpisov in ne bo policija
               ravnala v nasprotju s predpisi, če bo to napisano. ... (Medsebojni pogovor!)... Ja,
               zakaj? Tudi za neke ostale ne, ustava ima včasih tudi omejene - ima tudi možnost
               omejevanja določenega gibanja pravic in tako naprej.</p>
               <p>Drugo pa je - drugo pa, dobro, s helikopterji. Seveda, samo helikopterji so mnogo
               dražji, kot pa recimo ena malo hitrejša vožnja policista, ki nekoga zasleduje na
               cesti, pa tudi mislim, da je malo neprimerno, da bi druga tehnična sredstva, ki so
               mnogo bolj rigorozno uporabljali.</p>
               <p>In tretja stvar, tretji argument pa po mojem spoloh ne zdrži. Če ni, če policija
               nima instrumentov, da bo tiste, ki kršijo predpise, preganjala na način, da bo korak
               pred njimi ali pa vsaj da jim bo lahko korak za njimi sledila, potem ni učinkovitega
               sankcioniranja. In mene skrbi to, da se bo na ta način v bistvu navada oziroma ta
               nemoč policije na terenu samo povečevala, in to bodo seveda vozniki tudi začutili in
               temu primerno se na cestah obnašali. In to je smisel tega amandmaja, ki želi
               preprečiti tovrstno obnašanje voznikov na cestah. <stage type="mag"/>
               </p>
            </sp>
            <sp xml:id="SDT2-OZNPIP-Redna-012-1997-05-06.sp126">

               <speaker>PODPREDSEDNIK FRANC KANGLER:</speaker>

               <p>Ja, če se še smem jaz oglasiti. Jaz se na nek način z obema strinjam in mislim, da
               bi vsakdo malo popustil in bi predlagal, da mi ta amandma sprejmemo in damo amandma
               na amandma in v kolikor bi se vsi ostali strinjali, bi namesto besede, pred besedo
               "vozila" dali "civilna vozila policije, kadar opravljajo nadzor cestnega prometa",
               ker glede na to, da je gospod... Kadar opravljajo nadzor cestnega prometa.</p>
            </sp>
            <sp xml:id="SDT2-OZNPIP-Redna-012-1997-05-06.sp127">

               <speaker>MIRKO BANDELJ:</speaker>

               <p>Jaz sem za to, da poiščemo ustrezno dikcijo glede na to, da bo to ta člen zdaj
               amandmiran, upam vsaj, da skratka se odpre možnost za amandmiranje za zadnji
               obravnavi. Dajmo najti ustrezno dikcijo, samo mislim, jaz razumem namen in mislim, da
               je pravi, ampak uvajamo spet nek nov termin, ki ga nikjer ni, vozil policijskih ne
               delimo med civilna. Pa tudi ne moremo napisati, kot je bil prej predlog vozila, ki
               opravljajo. Ne opravljajo vozila, opravlja to policija s temi vozili, to dejavnost.
           </p>
            </sp>
            <sp xml:id="SDT2-OZNPIP-Redna-012-1997-05-06.sp128">

               <speaker>PODPREDSEDNIK FRANC KANGLER:</speaker>

               <p>Če smem jaz dati pripombo, gospod minister, glede na to, da je vaš kolega prej
               pojasnjeval, zakaj je prišlo do tega amandmaja, da so pač to tehnična sredstva, ki se
               pač uporabljajo v civilnih vozilih, zato sem jaz tudi ta namen predlagal, da ne bi
               prišlo recimo kot je gospod Ribičič prej omenil, do večjih zlorab uporabe tega člena.
               Gospod Ribičič.</p>
            </sp>
            <sp xml:id="SDT2-OZNPIP-Redna-012-1997-05-06.sp129">

               <speaker>DR. CIRIL RIBIČIČ:</speaker>

               <p>Ja, jaz bi še enkrat samo nekaj argumentov ponovil. Tukaj gre za zakon, ki ima v
               naslovu varnost cestnega prometa, ne pa preganjanje kršilcev. Omejitve, seveda
               preganjanje je lahko v funkciji zagotavljanja varnosti prometa. Zdaj, da ne bi bilo
               tukaj nesporazumov. Jaz nisem proti temu, da se ne preganjanjo, ampak preganjati se
               morajo na ta način, da s tem preganjanjem ne ogrožamo varnosti prometa še dodatno in
               seveda, če določimo 50 kilometrov omejitve, jo ne določimo zaradi tega, da bi samo
               nekoga kaznovali, ki jo bo kršil, ampak zaradi tega, ker je večja hitrost nevarna za
               ljudi in zdaj imamo opravka s predlogom, da bo neoznačeno vozilo lahko uporabljalo
               večjo hitrost kot je ocenjena, da je tista, ki zagotavlja varnost ljudi. Jaz nisem
               slučajno omenil Ustavno sodišče. Mnogi so mislili, da lahko pred Ustavnim sodiščem
               zdržijo recimo lisice, pa je jasno, na prvi pogled, da ne morejo zdržati, ker hočemo
               blokirati vozilo na mestu, kjer ne bi smelo stati vozilo in tukaj pa uvajamo, da bo
               neoznačeno vozilo lahko vozilo z večjo hitrostjo kot je pa v zakonu dovoljeno. Zame
               je to čisto povsem nesprejemljivo in če gre za tehnične probleme, jih je pač treba
               tehnično rešiti tako da ne bodo kršeni predpisi, ki so določeni za vsa vozila, ker
               logika, da so to omejitve samo za civiliste, ne pa za državne organe, pa ne drži,
               razen seveda, če gre za nujno vožnjo, ko so ogrožene neke druge vrednote, to je pa
               seveda druga posebna situacija, ampak tudi takrat bi morali biti zelo restriktivni,
               ker dovolimo ogrožanje varnosti prometa zaradi nečesa drugega, ker je neka nujna
               vožnja in je nekaj nujnega treba pri tem doseči. Tisto normalno spremljanje hitrosti
               voznikov pa ne smemo opravljati na način, ki bo ogrožal varnost v cestnem prometu.
               Torej predlagam, da vlada to umakne.</p>
            </sp>
            <sp xml:id="SDT2-OZNPIP-Redna-012-1997-05-06.sp130">

               <speaker>PODPREDSEDNIK FRANC KANGLER:</speaker>

               <p>No, jaz bi dodal k temu, gospod Ribičič, da se ne strinjam popolnoma z vami glede na
               to, če nekdo krši cestno prometni predpis na bilo kateri cesti, že s tem istočasno
               tudi ogroža tiste, ki se vseh predpisov držijo.<stage type="mag"/>
               </p>
            </sp>
            <sp xml:id="SDT2-OZNPIP-Redna-012-1997-05-06.sp131">

               <speaker>DR. CIRIL RIBIČIČ:</speaker>

               <p>Saj to med nama ni sporno. Sporno je to, da bo nekdo še hitreje od njega peljal
               zato, da ga bo kontroliral in bo še bolj ogrožal cestni promet in to takrat, ko to ni
               nujno.</p>
            </sp>
            <sp xml:id="SDT2-OZNPIP-Redna-012-1997-05-06.sp132">

               <speaker>PODPREDSEDNIK FRANC KANGLER:</speaker>

               <p>Gospod minister, izvolite.</p>
            </sp>
            <sp xml:id="SDT2-OZNPIP-Redna-012-1997-05-06.sp133">

               <speaker>MIRKO BANDELJ:</speaker>

               <p>Jaz bi rekel tako. Če obstoji vodstvu v zaupanje v policijo, potem je, ne rečem, da
               tudi v policiji niso, ne gre v časih tudi za kakšno kršitev predpisa, tudi kakšno
               objestno obnašanje ali kaj podobnega, vendar so to res marginalni primeri. Policija
               je na cesti zato, da zagotavlja varnost cestnega prometa v interesu tistih, ki se na
               cestah gibljejo in seveda v interesu velike večine je, da preprečuje s tem vseh
               tistih nekaj voznikov, ki seveda se ne držijo predpisov oziroma svojo objestno in
               drugačno obnašajo, ogrožajo pravzaprav življenje tistih, ki so na cesti. To je edini
               smisel tega amandmaja. Težko si predstavljam, kaj bi bilo lahko tukaj spornega in
               zakaj bi tukaj izhajali iz principa ali pa apriorij iz nekega namena zlorab tega
               člena oziroma tega predpisa, bi pa predlagal, vmes smo pač tukaj dorekli amandma, ki
               bi vzdržal, namreč ... uporabljamo ta ... vozila, pač termin, ki je blizu nam
               vendarle nekaj definiran, lahko pa rečemo vozila policije brez policijskih oznak.
           </p>
            </sp>
            <sp xml:id="SDT2-OZNPIP-Redna-012-1997-05-06.sp134">

               <speaker>PODPREDSEDNIK FRANC KANGLER:</speaker>

               <p>Ali pa posebna vozila policije, kadar opravljajo nadzor cestnega prometa.
               ...(Pogovor med seboj.)...</p>
               <p>Dobro. Izvolite.</p>
            </sp>
            <sp xml:id="SDT2-OZNPIP-Redna-012-1997-05-06.sp135">

               <speaker>MAKSIMILJAN LAVRINC:</speaker>

               <p>Samo nekaj bi vprašal. Poglejte, domneva je, da so vsi policisti, torej da se držijo
               reda. Domneva je tudi, da se več ali manj vsi vozniki držimo reda. Ta policist s tem
               Wolkswagnom, Golfom bo mene recimo z mojo Škodo lahko sledil in lovil, za tiste
               ekscesne primere, raznih Ferarijev in ne vem kakšne marcine, ki letijo 200 in še
               nekaj na uro, za tiste domnevam, da policija potem ne bo kupila takšne avtomobile.
           </p>
            </sp>
            <sp xml:id="SDT2-OZNPIP-Redna-012-1997-05-06.sp136">

               <speaker>PODPREDSEDNIK FRANC KANGLER:</speaker>

               <p>Izvolite gospod Ribičič.</p>
            </sp>
            <sp xml:id="SDT2-OZNPIP-Redna-012-1997-05-06.sp137">

               <speaker>DR. CIRIL RIBIČIČ:</speaker>

               <p>Moja replika bo kratka na to, kar je gospod minister rekel. Nisem govoril o
               zlorabah. Mi govorimo tukaj o predpisu, ki bo veljal, in če ga nihče ne bo
               zlorabljal, bo uporabljal tisto hitrost, ki je večja. Se pravi, tukaj ne gre za
               zlorabe. Gre za povsem normalno, vestno izvajanje zakona. Če bo v zakonu napisano
               tako, kot je predlagano, bo lahko policist brez oznake vozil hitreje, kot je na
               tistem mestu dovoljeno za navadne državljane, v namenu kontrole in to ni zloraba.
               Zloraba je seveda, če bi mi napisali, da mora, da samo pri nujni vožnji to lahko
               uporablja. To zlorabo večkrat vidimo na cesti lahko, da nekdo uporablja luči in pa
               oznake, ko se nam zdi, da to ni bilo najbolj nujno. Tukaj so pač možna različna
               tolmačenja in zlorabe kot pri vsakem predpisu, ampak tukaj nasprotujem temu, da bi to
               možnost, kot redno možnost, nekaj kar bo, seveda bo seveda policist potem izvajali
               zato, ker bo vestno izvajal prepis ne zato, ker bi ga zlorabljal.</p>
            </sp>
            <sp xml:id="SDT2-OZNPIP-Redna-012-1997-05-06.sp138">

               <speaker>PODPREDSEDNIK FRANC KANGLER:</speaker>

               <p>Gospod Mežan.</p>
            </sp>
            <sp xml:id="SDT2-OZNPIP-Redna-012-1997-05-06.sp139">

               <speaker>JANEZ MEŽAN:</speaker>

               <p>Hvala. Vprašal bi, da ne bi odkrivali Amerike. Kako v Evropi lovijo kršitelje, ne da
               bi ogrožali promet, varnosti prometa? In tukaj verjetno so kakšni sledi po Evropi in
               po svetu in verjetno je potrebno tja pogledati, da ne bi tukaj odkrivali kakšne
               Amerike. Jaz sicer vidim po filmih, kako divjajo policisti za tistemu, drugi letijo
               tudi s cest itn., ampak vendarle, potrebno je pogledati malo okoli in pa to pametno
               urediti. Hvala.</p>
            </sp>
            <sp xml:id="SDT2-OZNPIP-Redna-012-1997-05-06.sp140">

               <speaker>GOSPOD _______________:</speaker>

               <p>Točno tako kot želimo tudi mi in smisel policije na cesti je, temeljni princip je,
               da zagotavlja varnost tega prometa. Smisel nadzora je v tem, da se promet odvija po
               cestno prometnih predpisih. Samo zato gre. Zakaj bi tukaj razmišljali o tem, da bo
               policija, ki je dolžna zavarovati in nadzirati cestni promet zato, da bodo ljudje na
               cesti varni, zakaj bi tukaj apriorij izhajali iz tega, da bomo nekaj kršili, <stage type="mag"/>(Nadaljevanje) da bomo mi, da bo pravzaprav
               policija povzročala nevarnost na cesti? Mislim, sam namen se mi zdi oziroma
               razmišljanje se mi zdi zelo nelogično in nesmiselno, no.</p>
            </sp>
            <sp xml:id="SDT2-OZNPIP-Redna-012-1997-05-06.sp141">

               <speaker>PODPREDSEDNIK FRANC KANGLER:</speaker>

               <p>Predstavnik sekretariata.</p>
            </sp>
            <sp xml:id="SDT2-OZNPIP-Redna-012-1997-05-06.sp142">

               <speaker>GOSPOD_______:</speaker>

               <p>Hvala lepa. No, naša pripomba je bila predvsem zaradi tega podana, ker, prvič, nimamo
               samo policijskih avtomobilov, ki so na nujnih vožnjah, tu so tudi gasilski avtomobili
               in reševalna vozila. In pa temeljno, kar sem hotel povedati, to je pravzaprav - ta
               amandma vlade je pravzaprav izjema od pravila - pravilo, pisano v tem členu, 28.
               členu, ki predpisuje, koliko lahko oziroma se sme voziti z vso hitrostjo. Ko pa
               dajemo neko izjemo od pravila, moramo pa to izjemo točno določiti, da ne bo potem
               tista izjema nek stranski vhod za karkoli (zdaj tukaj slišimo debato). In zato menim,
               da je treba predvsem povedati, kaj mi varujemo s to izjemo. Varujemo predvsem zdravje
               oziroma življenje, zdravje in pa premoženje večje vrednosti. In lahko bi izoblikovali
               amandma na amandma, ki govori, da policijski avtomobili in pa recimo gasilski in
               reševalni avtomobili, kadar so na nujni vožnji oziroma kadar je ogroženo življenje,
               zdravje ali premoženje večje vrednosti. Ne pa naresti izjemo tako, da bo možna za
               vsakršen primer.</p>
            </sp>
            <sp xml:id="SDT2-OZNPIP-Redna-012-1997-05-06.sp143">

               <speaker>PODPREDSEDNIK FRANC KANGLER:</speaker>

               <p>Predlagam, da naše matično delovno telo ta amandma podpre in da glede na ta amandma,
               v kolikor bo podprt, damo amandma na amandma te redakcijske narave, da za vozila
               policije brez policijskih oznak in namesto besede "s katerim" nadomestimo z besedo
               "kadar".</p>
               <p>V kolikor ne želi nihče o tem razpravljati...</p>
            </sp>
            <sp xml:id="SDT2-OZNPIP-Redna-012-1997-05-06.sp144">

               <speaker>GOSPOD________:</speaker>

               <p>... (Neslišno - ni vključen!) ...</p>
            </sp>
            <sp xml:id="SDT2-OZNPIP-Redna-012-1997-05-06.sp145">

               <speaker>PODPREDSEDNIK FRANC KANGLER:</speaker>

               <p>Dajem... (Medsebojni pogovor!)... Gospod Ribičič ima proceduralno.</p>
            </sp>
            <sp xml:id="SDT2-OZNPIP-Redna-012-1997-05-06.sp146">

               <speaker>DR. CIRIL RIBIČIČ:</speaker>

               <p>Ja, ravno vprašanje imam: na osnovi česa kot predsedujoči delovnega telesa predlagate
               nekaj, ko so tu pomisleki izraženi tako iz opozicije kot iz vladne koalicije? Vi ste
               hoteli dati najbrž na glasovanje ta amandma, ne pa predlagati, da ga moramo sprejeti,
               ne?</p>
            </sp>
            <sp xml:id="SDT2-OZNPIP-Redna-012-1997-05-06.sp147">

               <speaker>PODPREDSEDNIK FRANC KANGLER:</speaker>

               <p>Jaz sem predlagal, da o amandmaju glasujemo. In v kolikor bo sprejet, lahko matično
               delovno telo da amandma, v kolikor pa ne, pa ne bomo nič dali. No, mogoče se nisva -
               gospod Ribičič, mogoče se nisva razumela. Izvolite.</p>
            </sp>
            <sp xml:id="SDT2-OZNPIP-Redna-012-1997-05-06.sp148">

               <speaker>MIRKO BANDELJ:</speaker>

               <p>No, skratka, ko boste predlagali amandma, ko bo odbor predlagal amandma na amandma,
               poleg tega, kar je že predsedujoči predlagal, predlagam še, da se stavek zaključi,
               skratka, "kadar se opravlja nadzor cestnega prometa s ciljem zagotavljanja varnosti
               udeležencev v cestnem prometu". Če je to to.</p>
            </sp>
            <sp xml:id="SDT2-OZNPIP-Redna-012-1997-05-06.sp149">

               <speaker>PODPREDSEDNIK FRANC KANGLER:</speaker>

               <p>Gospod Čebulj.<stage type="mag"/>
               </p>
            </sp>
            <sp xml:id="SDT2-OZNPIP-Redna-012-1997-05-06.sp150">

               <speaker>FRANC ČEBULJ:</speaker>

               <p>Jaz moram skratka reči, da bom ta amandma podprl zaradi tega, ker se mi zdi
               popolnoma logičen. Druga zadeva, tisti, ki se pa boji, da ga bo naš policaj ujel, naj
               pa res kupi kakšen tak močen avto, da ga ne bo ujel. Ko bo pa vlada kupovala
               avtomobile, bom pa proti, da nas ne bodo ulovili.</p>
            </sp>
            <sp xml:id="SDT2-OZNPIP-Redna-012-1997-05-06.sp151">

               <speaker>PODPREDSEDNIK FRANC KANGLER:</speaker>

               <p>Dobro. Še predstavnik?</p>
            </sp>
            <sp xml:id="SDT2-OZNPIP-Redna-012-1997-05-06.sp152">

               <speaker>GOSPOD _______________:</speaker>

               <p>Namen vidim, da je nekje, da se omejita izjema, vendar menim, da je še vedno
               preširoka. Namreč, opravljanje nadzora, tistega prometa ponavadi lahko traja 8 ur,
               dokler je policaj v službi. Torej, 8 ur bi lahko tudi vodil. Ne. Samo takrat, kadar
               gre za neposredno ogroženost življenja, zdravja ali premoženja večje vrednosti. Pa še
               enkrat opominjam, da gre enako za gasilce in reševalce.</p>
            </sp>
            <sp xml:id="SDT2-OZNPIP-Redna-012-1997-05-06.sp153">

               <speaker>PODPREDSEDNIK FRANC KANGLER:</speaker>

               <p>Samo trenutek, gospod minister. Jaz mislim, da bi bilo pametno, da o amandmaju
               glasujemo. V kolikor bo amandma potrjen, takrat pa lahko tudi predlagate matičnemu
               delovnemu telesu predlog, katerega bi pač delovno telo sprejelo. Zato, kolikor ni več
               razprave o tem amandmaju, dajem na glasovanje, da matično delovno telo podpre amandma
               vlade republike.</p>
               <p>Kdo je za? (8 članov.) Je kdo proti? (2 člana.)</p>
               <p>Ugotavljam, da je amandma sprejet.</p>
               <p>Sedaj pa predlagam, da sprejmemo amandma na amandma in da za vozila policije
               pripišemo besedilo "brez policijskih oznak, kadar opravlja nadzor hitrosti cestnega
               prometa s ciljem zagotovitve varnosti cestnega prometa." Izvolite.</p>
            </sp>
            <sp xml:id="SDT2-OZNPIP-Redna-012-1997-05-06.sp154">

               <speaker>GOSPOD _______________:</speaker>

               <p>Se opravičujem, ampak dobivam sproti ideje, ko poslušam razpravo. Skratka, namesto s
               ciljem zagotavljanja varnosti, pač pa zaradi preprečitve oziroma odkrivanja cestno
               prometnih kršitev, ki ogrožajo varnost oziroma, ki ogrožajo varnost prometa ali nekaj
               takega. S tem pa niti ... ne vem koliko hitro voziti.</p>
            </sp>
            <sp xml:id="SDT2-OZNPIP-Redna-012-1997-05-06.sp155">

               <speaker>PODPREDSEDNIK FRANC KANGLER:</speaker>

               <p>Gospod Bajca.</p>
            </sp>
            <sp xml:id="SDT2-OZNPIP-Redna-012-1997-05-06.sp156">

               <speaker>JOSIP BAJC:</speaker>

               <p>Glejte, oba dva, bom rekel, ta amandma se nanaša na možnost prekoračitve hitrosti,
               kot smo rekli, v drugem odstavku tega člena govorimo. 70 km, kot tretjem, pa 130, 100
               in 90. Se pravi, da dejansko s tem amandmajem omogočamo policiji, da kontrolira
               oziroma preganja storilce, ki prekoračijo to hitrost in v tej obliki, bom rekel
               amandmira to oziroma je sprejet ta amandma na amandma. Mislim, da je to, kar je
               minister zdaj rekel nekoliko preširoko.</p>
            </sp>
            <sp xml:id="SDT2-OZNPIP-Redna-012-1997-05-06.sp157">

               <speaker>PODPREDSEDNIK FRANC KANGLER:</speaker>

               <p>Izvolite.</p>
            </sp>
            <sp xml:id="SDT2-OZNPIP-Redna-012-1997-05-06.sp158">

               <speaker>GOSPOD _______________:</speaker>

               <p>Jaz, ker sem produktiven in ustvarjam dikcijo sproti. Opravljajo nadzor cestnega
               prometa v primeru prekoračitev največje dovoljene hitrosti.</p>
            </sp>
            <sp xml:id="SDT2-OZNPIP-Redna-012-1997-05-06.sp159">

               <speaker>PODPREDSEDNIK FRANC KANGLER:</speaker>

               <p>Gospod Terčon oziroma gospod Ribičič.</p>
            </sp>
            <sp xml:id="SDT2-OZNPIP-Redna-012-1997-05-06.sp160">

               <speaker>DR.CIRIL RIBIČIČ:</speaker>

               <p>Jaz nisem prepričan, da je pametno napisati, da daje brez policijskih oznak. Se mi
               zdi, da je za udeležence boljše, če so te oznake... (Smeh v ozadju.)<stage type="mag"/> (Nadaljevanje) Se mi zdi, da za udeležence je boljše, če so
               te oznake. Vi to jemljete tako malo bolj za hec in najbrž si predstavljate, da ne bom
               jaz govoril v korist tistih, ki kršijo predpise. Jaz dosledno govorim v korist
               tistih, ki so lahko ogroženi za prehitro vožnjo civilnega vozila ali policijskega
               vozila iz vidika brez oznak ali pa z oznakami in z vidika ljudi je seveda bolje, če
               ima oznake, da ne bi zdaj zgledalo, kot da zakon spodbuja k temu brez oznak. Se
               pravi, če tega dodatka ni, potem bo ta predpis veljal za ene in za druge ne glede na
               to, ali bo vklopil sireno ali jo ne bo vklopil. Meni se zdi, da so oznake so s tega
               vidika koristne, da ne bi izpadlo zdaj, da ta poudarjanje brez oznak po mojem mnenju
               bi imelo prej slab učinek kot dober.</p>
            </sp>
            <sp xml:id="SDT2-OZNPIP-Redna-012-1997-05-06.sp161">

               <speaker>PODPREDSEDNIK FRANC KANGLER:</speaker>

               <p>Gospod Ribičič, jaz bi imel eno repliko na to. To, brez policijskih oznak, smo ravno
               na vašo zahtevo, ker ste se bali, da ne bi prišlo do zlorabe v policiji oziroma teh
               vseh avtomobilov in smo mi tisti, ki smo pač sedaj mislili predlagati še to omejitev,
               da ne bi prišlo do zlorab v policiji s temi avtomobili ne glede na to, ali so plava,
               bela oziroma civilna, smo mi dali predlog oziroma bi predlagali sedaj omejitev, da
               gre za brez policijskega znaka, kajti gospod predstavnik Ministrstva za notranje
               zadeve je povedal, da so to civilna vozila in da so ta vozila opremljena s takšno
               opremo, ki se lahko merijo hitrosti, zato se mi zdi ta vaša pripomba nesmotrna. Dajem
               pa besedo gospodu... Ja, izvolite.</p>
            </sp>
            <sp xml:id="SDT2-OZNPIP-Redna-012-1997-05-06.sp162">

               <speaker>DR. CIRIL RIBIČIČ:</speaker>

               <p>Malo podcenjujoče je, če mislite, da ne vem, da ste to prej dodali in tudi verjamem,
               da je z dobrim namenom. Jaz samo pravim, da bo imelo po mojem mnenju negativen
               učinek. Namen je sicer dober, ampak zakaj bi zdaj rekli tukaj, da to pravilo velja
               samo za policijska vozila brez policijskih oznak, ker če tega ne dodamo, bo veljalo
               za vsa policijska in zaradi tega ta precizacija. Jaz mislim, da ni v korist
               udeležencev v cestnem prometu.</p>
            </sp>
            <sp xml:id="SDT2-OZNPIP-Redna-012-1997-05-06.sp163">

               <speaker>PODPREDSEDNIK FRANC KANGLER:</speaker>

               <p>Gospod Terčon.</p>
            </sp>
            <sp xml:id="SDT2-OZNPIP-Redna-012-1997-05-06.sp164">

               <speaker>MAKSIMILJAN LAVRINC:</speaker>

               <p>Prej sem se oglasil, predsedujoči.</p>
            </sp>
            <sp xml:id="SDT2-OZNPIP-Redna-012-1997-05-06.sp165">

               <speaker>PODPREDSEDNIK FRANC KANGLER:</speaker>

               <p>Mislim, da je bil gospod Terčon prej.</p>
            </sp>
            <sp xml:id="SDT2-OZNPIP-Redna-012-1997-05-06.sp166">

               <speaker>MAKSIMILJAN LAVRINC:</speaker>

               <p>Dobro, bom pa procesno rekel. Poglejte, ta zakon se rojeva v hudih porodnih mukah,
               je pa v drugem branju in mislim, da ni treba vsega, torej konzumirati zdajle vse te
               pameti, pa inovacij itn., v drugem branju. Če so členi amandmirani, je možnost tudi
               ob tretjem branju z nekim resnim pristopom priti do enega solidnega zakona.</p>
            </sp>
            <sp xml:id="SDT2-OZNPIP-Redna-012-1997-05-06.sp167">

               <speaker>PODPREDSEDNIK FRANC KANGLER:</speaker>

               <p>Hvala. Gospod Terčon.</p>
            </sp>
            <sp xml:id="SDT2-OZNPIP-Redna-012-1997-05-06.sp168">

               <speaker>DAVORIN TERČON:</speaker>

               <p>No, jaz se sicer strinjam z gospodom Lavrincem, ker je rekel, da bi do tretjega
               branja, ampak mislim, da moramo predvsem v zakon vse argumentacije, ki jih je tudi
               gospod minister navedel, so presplošne, ker ob vseh teh dikcijah je možno, da
               katerikoli policaj ob katerikoli uri vozi s povečano hitrostjo in mislim, da
               modifikacija mora iti predvsem v to smer, strinjam se, da so brez policijskih oznak,
               ker če ne bo vsak videl policijo in bo zmanjšal hitrost, ampak da mora iti
               modifikacija tega amandmaja predvsem v to smer, da govori o posebnih vozilih, ki
               imajo posebne naprave za spremljanje hitrosti vožnje. Le tako bomo točno precizirali,
               da gre za ta vozila, ker če ne bo en policaj, ko se vrača s službe, vozil 200 na uro,
               govorim seveda na pamet.</p>
            </sp>
            <sp xml:id="SDT2-OZNPIP-Redna-012-1997-05-06.sp169">

               <speaker>PODPREDSEDNIK FRANC KANGLER:</speaker>

               <p>Hvala. Gospod Demšar.</p>
            </sp>
            <sp xml:id="SDT2-OZNPIP-Redna-012-1997-05-06.sp170">

               <speaker>VINCENIJ DEMŠAR:</speaker>

               <p>Hvala za besedo. Poglejte, mislim, da se stvari gibljejo malo preveč v stran od
               tega, da želimo tudi vzgajati in opozarjati, kaj se na cesti dogaja. To jaz mislim,
               da to, kar je bilo prej rečeno, v nekaterih primerih je res prav, da se ne ve, da je
               policija, <stage type="mag"/> (Nadaljevanje) ampak v večini
               primerov je dobro da se ve. Zato mislim, da, če bi sedaj zbirali med dvojem ali naj
               se ve ali ne ve, jaz mislim, da je bolje da se ve. Tisto ko pa opravljajo samo
               kontrolo na nekem mestu z raznimi radarji pa mislim, da ni problematično. Drugače
               mislim, da je zakonodaja tudi v smeri vzgoje. Tudi zadovoljstvo ljudi, da vidijo, da
               je policija nekoga ulovila ali pa ljudje videli, da se dva podita in ne bodo vedeli
               kdo se pravzaprav preganja po cesti. Skratka, tako sprejeti, nasplošno, ljudje bi
               rekli: saj ne vemo kdo je policija, kdo so pa ostali udeleženci v prometu. Zato bi
               predlagal, da se ta vzgojni vidik, da ljudje vidijo da policija nekaj opravlja. Jaz
               sem vedno policijo podpiral v katerihkoli stvareh, ker mislim, da res veliko
               koristnega opravi; mislim, da bi bilo prav, da se ve kaj policija dela. Razen ob
               posebnih primerih bi bilo...(Nerazumljivo.)...</p>
            </sp>
            <sp xml:id="SDT2-OZNPIP-Redna-012-1997-05-06.sp171">

               <speaker>PODPREDSEDNIK FRANC KANGLER:</speaker>

               <p>Če mi dovolite bi predlagal, glede na razpravo, da damo amandma, da se beseda "s
               katerim" nadomesti z besedo "kadar se opravlja nadzor" in vstavimo besedilo "hitrosti
               cestnega prometa". V kolikor nimate pripomb, bi dal ta predlog amandmaja na
               glasovanje.</p>
               <p>Kdo je za ta predlog? (8 članov.) Je kdo proti? (Nihče.)</p>
               <p>Ugotavljam, da je sprejeto.</p>
               <p>Prehajamo k točki 2. Predlog za amandma, katerega je predlagatelj Svet za preventivo
               in vzgojo v cestnem prometu dajem v razpravo. Vlada ga podpira.</p>
               <p>Izvolite, gospod Lavrinc.</p>
            </sp>
            <sp xml:id="SDT2-OZNPIP-Redna-012-1997-05-06.sp172">

               <speaker>MAKSIMILJAN LAVRINC:</speaker>

               <p>Pri vseh teh omejitvah, torej navzgor, navzdol, prej smo imeli tisto kolono in tako
               naprej, me skrbi oziroma sprašujem predlagatelja zakona ali je vgrajena varovalka
               zaradi slabih merilnih naprav. Navsezadnje, sedaj če te policaj dobi "na piko", torej
               piči ali kaznuje, zaradi tega, ker si en kilometer prehitro vozil, ali ker si en
               kilometer prepočasi vozil in se je za teboj nabrala kolona. Ve se pa, da nobena
               merilna naprava v avtomobilu ni 100%. To je prvo. Drugo pa, tudi usklajevati pogled
               na obratomer oziroma merilec, ki kaže hitrost in na cesto, avtomatizem tukaj ni
               mogoč.</p>
            </sp>
            <sp xml:id="SDT2-OZNPIP-Redna-012-1997-05-06.sp173">

               <speaker>PODPREDSEDNIK FRANC KANGLER:</speaker>

               <p>Hvala. Želi še kdo besedo? Predstavnik Ministrstva za notranje zadeve.</p>
            </sp>
            <sp xml:id="SDT2-OZNPIP-Redna-012-1997-05-06.sp174">

               <speaker>GOSPOD ________________:</speaker>

               <p>Ne vem, vse naprave so testirane v skladu s prepisi, standardi. Nimam kaj
               dodati.</p>
            </sp>
            <sp xml:id="SDT2-OZNPIP-Redna-012-1997-05-06.sp175">

               <speaker>PODPREDSEDNIK FRANC KANGLER:</speaker>

               <p>Hvala. V kolikor ne želi nihče več besede... Gospod Ribičič.<stage type="mag"/>
               </p>
            </sp>
            <sp xml:id="SDT2-OZNPIP-Redna-012-1997-05-06.sp176">

               <speaker>DR. CIRIL RIBIČIČ:</speaker>

               <p>Poskušam pomagati, ker jaz ne vem, ali se namenoma nočemo zmeniti, zakaj, ampak tu
               niso mišljene samo naprave policije, ki vemo, da so vedno bolj moderne in vedno bolj
               natančne, ampak so mišljene napreve, ki jih imamo v vozilih in je bilo to
               dobronamerno postavljeno vprašanje, še zlasti, ker smo prej sprejeli to ureditev, da
               če bo malo premalo vozil, bo kaznovan, če bo zdaj malo prehiter, bo kaznovan - se
               pravi, mora gledati zelo natančno na... (Medsebojni pogovor!)... ne prehitro. Vozila,
               ki jih pa imamo, so seveda tudi vsa testirana, pa homologirana, pa ne vem kaj še vse,
               ampak dejstvo pa je, da kažejo, praviloma seveda kažejo preveč, ker je to interes
               proizvajalca.</p>
            </sp>
            <sp xml:id="SDT2-OZNPIP-Redna-012-1997-05-06.sp177">

               <speaker>PODPREDSEDNIK FRANC KANGLER:</speaker>

               <p>Ja, v kolikor ni več razprave, dajem ta predlog, katerega tudi vlada podpira, da ga
               matično delovno telo sprejme in podpre.</p>
               <p>Kdo je za? (10 članov.) Je kdo proti? (Nihče.)</p>
               <p>Zaključujemo pri 29. členu in nadaljujemo jutri ob 10.00 uri.</p>
               <p>(Seja je bila prekinjena 6. maja 1997 ob 12.40 uri.)</p>
            </sp>
         </div>
      </body>
   </text>
</TEI>

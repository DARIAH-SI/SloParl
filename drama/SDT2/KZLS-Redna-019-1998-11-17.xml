<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-KZLS-Redna-019-1998-11-17">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za lokalno samoupravo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">81424D7D8E62C437C12566B8004C2B00</idno>
               <idno type="custom" subtype="day">1B42808F33F78507C12566C00021BADC</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=1B42808F33F78507C12566C00021BADC</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-KZLS-Redna-019-1998-11-17.KZLS" n="019">
               <name>Redna</name>
               <date when="1998-11-17"/>
            </setting>
         </settingDesc>
         <particDesc>
            <listOrg>
               <org xml:id="SDT2-KZLS-Redna-019-1998-11-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-KZLS-Redna-019-1998-11-17.KZLS">
                        <orgName key="KZLS">Komisija za lokalno samoupravo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA LOKALNO SAMOUPRAVO</stage>
            <stage type="session">19. Sejo</stage>
            <stage type="date">(17. november 1998)</stage>
            <stage type="chairman">Sejo je vodil Vili Trofenik, predsednik komisije.</stage>
            <stage type="time">Seja se je začela ob 14.50 uri.</stage>


            <sp xml:id="SDT2-KZLS-Redna-019-1998-11-17.sp1">

               <speaker>PREDSEDNIK VILI TROFENIK:</speaker>

               <p>Za sklepčnost manjkajo štirje. Upravičeno odsotni so gospod Klinc, Jazbec, Luci,
               Božič, Malovrh, Kontič. Hkrati je preložena po terminu seja odbora za kmetijstvo,
               kjer so trije naši kolegi. Ampak kljub temu nam eden manjka. Predlagam malo počakamo,
               da najdemo še devetega člana, da bi bili sklepčni. Seja je danes lahko zelo kratka.
               Nimamo nobenega vloženega amandmaja z našega področja. Predlagal pa bom, da mi
               vložimo en amandma. Že v naprej bi ga razdelili in bi prosil, da bi bili toliko
               strpni, da bi zagotovili sklepčnost.</p>
               <p>Lepo pozdravljeni še enkrat. Predlagam, da začnemo z 19. sejo komisije državnega
               zbora Republike Slovenije za lokalno samoupravo. Za dnevni red predlagam:</p>
               <p>1. Potrditev osnutkov zapisnikov</p>
               <p>2. Predlog proračuna Republike Slovenije za leto 1999 - opredelitev do vloženih
               amandmajev</p>
               <p>3. Razno.</p>
               <p>Moram vas obvestiti, da gospod Terčon nadomešča gospoda Zimška, da gospod Vesenjak
               nadomešča gospoda Klinca, gospod Tomažič nadomešča gospoda Fabjana. Nadalje so se
               opravičili: Franc Jazbec, Miroslav Luci, Ivan Božič, Jurij Malovrh, Bojan Kontič.</p>
               <p>Predlagam, da preidemo k <title>1. TOČKI DNEVNEGA REDA - POTRDITEV OSNUTKOV ZAPISNIKOV
                  17. IN 18. SEJE TER 6. IZREDNE SEJE Z NADALJEVANJI KOT JE NAVEDENO NA VABILU.</title> Želi kdo razpravljati o osnutkih zapisnikov? <stage>(Ne.)</stage> Potem predlagam, da
               glasujemo o vseh zapisnikih, glede na to, da ni bilo želje po obravnavi ali pripomb v
               paketu.</p>
               <p>Kdo je za potrditev navedenih zapisnikov? <stage>( članov.)</stage> Je kdo proti? <stage>(Nihče.)</stage></p>
               <p>Ugotavljam, da so zapisniki soglasno sprejeti.</p>
               <p>Prehajamo na <title>2. TOČKO DNEVNEGA REDA - PREDLOG PRORAČUNA REPUBLIKE SLOVENIJE ZA
                  LETO 1999 - OPREDELITEV DO VLOŽENIH AMANDMAJEV IN PRIPRAVA AMANDMAJEV KOMISIJE K
                  PREDLOGU PRORAČUNA V SKLADU Z 218. ČLENOM POSLOVNIKA DRŽAVNEGA ZBORA.</title>
               Ugotavljam, da ni bil vložen noben amandma s področja pristojnosti naše komisije,
               zato se nam ni treba opredeljevati do amandmajev. Kot sem že prej napovedal pa
               predlagam, da komisija privzame kot svoj amandma, in sicer tekst ste dobili. Amandma,
               ki spreminja postavko za sofinanciranje investicij z državnega proračuna v skladu s
               126. členom dopolnitve zakona o financiranju občin. Vlada mora pripraviti predlog
               programa oziroma program investicij, ki bo v skladu z zakonom država sofinancirala
               dve lokalni skupnosti. Tega programa, čeprav smo zahtevali na zadnji seji, nismo
               dobili in iz razpoložljivih podatkov, iz parcialnih podatkov, ki so dostopni posameznih ministrstev se da
               ugotoviti, da primanjkuje približno milijarda slovenskih tolarjev, da bi poravnali
               obveznosti samo na področju šolstva in otroškega varstva za tiste investicije, ki so
               v teku, se pravi proračunska postavka ne pokriva vseh investicij, ki so že v teku na
               tem področju in do katerih, iz naslova katerih ima država svoje obveznosti. Nadalje
               za druga področja, kjer je, lahko pride do ali bo prišlo do oblikovanja programa, je
               po dostopnih podatkih lahko, to pogojno govorim, še vsaj za 500 milijonov, zato
               predlagam, da bi amandma, ki je predlagan, eventualno po razpravi, če se boste
               strinjali, vložili kot amandma naše komisije. Odpiram razpravo. Kdo želi? Gospod
               Gasparini.</p>
            </sp>
            <sp xml:id="SDT2-KZLS-Redna-019-1998-11-17.sp2">

               <speaker>MARIO GASPARINI:</speaker>

               <p>Hvala lepa. Jaz bi... <stage>(Ni vključen!)</stage>... da bi se ti transferji občinam dali na
               področju osnovnega zdravstva. Ministrstvo za zdravstvo... in lansko je bilo to tako
               tudi na komisiji, se je sprejamlo, če se ne motim. To se pravi, tu bi bilo treba samo
               dopolniti... občinam... tako da jaz bom podprl... v rezervi in je postavka...</p>
            </sp>
            <sp xml:id="SDT2-KZLS-Redna-019-1998-11-17.sp3">

               <speaker>PREDSEDNIK VILI TROFENIK:</speaker>

               <p>Hvala lepa. Še kdo? Če bi malo pokomentiral v duhu vaše razprave oziroma, da je treba
               vključiti še druga področja, bom rekel družbenih dejavnosti, pa ne samo družbene
               dejavnosti, tudi kaj drugo verjetno, je ravno tistih dodatnih 500 milijonov, ki je
               tako groba ocena. V predlogu proračuna je, ste lahko prebrali, pri ministrstvu za
               finance je rezervirana postavka ali kvota 2 milijardi in če bi šli iz iste strukture
               kot je bilo lansko leto, bi pomenilo to zdravstvo, osnovno zdravstvo 195 milijonov,
               recimo za osnovnošolstvo milijardo 243, za vrtce 143, za šport 243 in podobno,
               kultura slabih 175 in ker ni program nastal, ki mora biti usklajen na ravni vlade,
               pač predlagam, da se rezervira ena kvota, nadalje bi pa zahtevali z enim posebnim
               sklepom oziroma s stališčem, da se pa le pripravi ta program, ker program mora priti
               v državni zbor, ker drugače bomo odločali o proračunu na pamet, tako kot bi želeli in
               je nujno potrebno, da pride tudi projekcija urada občin pred odločanjem, da lahko
               presodimo, mi v tem trenutku ne moremo presoditi, ali so sredstva finančne izravnave
               ustrezna ali ne, ker je to povezano z izhodiščno vrednostjo glavarine. Dokler teh
               izračunov ni, je težko se tudi opredeljevati, ali zadostna finančna izravnava ali ni
               zadostna. Jaz bi prosil, gospod Tekavčič, če ilustririate, kakšna je situacija na
               tej, in na programu investicij, kakšen je odvziv ministrstev, osebno ocenjujem, da
               nekateri resorji še vedno ne berejo zakona, ki je bil  uveljavljen v mesecu avgustu in da pa je treba
               vztrajati, da se zakon začne z naslednjim letom dejansko izvajati tudi na tem
               področju.</p>
            </sp>
            <sp xml:id="SDT2-KZLS-Redna-019-1998-11-17.sp4">

               <speaker>SLAVKO TEKAVČIČ:</speaker>

               <p>Hvala. Dejstvo je, da skladno s sklepi, ki jih je sprejel državni zbor ob razpravi o
               državnem proračunu za leto 1999, vlada pelje vse aktivnosti, da bi v teh časovnih
               rokih, ki so tudi omejeni in ko naj bi prišel v nadaljnjo obravnavo dopolnjen in
               spremenjen predlog proračuna, da bi predložili tudi ustrezne kvantifikacije, torej
               izračun primerne porabe z oceno pripadajočih sredstev finančne izravnave posameznim
               občinam, to je v prvem delu naloge, ki jo je treba operativno izvesti in drugi del
               naloge, ki je pa glede na zastavljen koncept in uveljavitve zakona o spremembah in
               dopolnitvi zakona o financiranju občin še nekoliko težji, je pa v tem, da bi ta
               usklajen program verificiranih nalog, ki naj bi bile opredeljene kot poseben ukrep
               ali investicija s strani države, prešel v parlament tudi že verificiran preko vlade.
               Ministrstvo za finance, ki nekako naj bi koordiniralo te stvari v okviru vlade, je že
               resorna ministrstva zaprosilo za vse ustrezne podatke, vendar to, kar ugotavlja tudi
               predsedujoči, gospod Trofenik, žal ne naletimo na pozitivnega odziva pri vseh
               ministrstvih in zaenkrat samo lahko samo pritrdim oziroma z gotovostjo nekako
               zagotovim, da bodo podatki, ki naj bi jih verificirala vlada, zajemali tisti del
               podatkov, ki jih pripravlja ministrstvo za šolstvo in šport, ministrstvo za kulturo,
               pa ministrstvo za zdravstvo, torej v kontekstu teh sredstev, ki so, o katerih je bilo
               zdaj tudi govora in je v njem odprta posebna postavka pri ministrstvu za finance v
               višini, zaenkrat v višini dveh milijard, da pa ni odziva še s strani ministrstva za
               obrambo, potem ministrstva za kmetijstvo, gozdarstvo in prehrano, ministrstvo za
               ekonomske odnose in razvoj in pa ministrstvo za okolje in prostor pa v svojih
               informacijah oziroma v svojih podatkih, ki jih sporočajo, ugotavljajo, da jim
               predstavlja pravno podlago za opredelitev oziroma razvrščanje investicij v
               proračunskem letu šele sprejeti znesek, mislim sprejeti znesek oziroma znesek, ki je
               opredeljen v proračunu za konkretno proračunsko leto in v tem kontekstu bo treba
               potem se tudi uskladiti v okviru vlade, katere aktivnosti bo možno izpeljati v tem
               času do sprejema proračuna oziroma kaj in kako bo treba dograditi sistem v nadaljnji
               fazi razdelave tovrstne problematike. Strinjam se z ugotovitvijo, da se je v
               preteklih letih relativno, mislim v slovenskem prostoru relativno, da so se v
               slovenskem prostoru relativno na široko odprla vrata tudi na tem investicijskem
               ciklusu, kar posledično pomeni, da se ravno sedaj zaradi prelivanja določenih del
               sredstev v glavarino, ki se je opredelila kot tista izhodiščna osnova za izračun
               primerne porabe, pri občinah, ki so pa fizikalno šibkejše, kaže vrzel v tem delu, da
               te lokalne skupnosti ne bodo oziroma ne bi mogle zaključiti investicijskega ciklusa
                  v v takem obsegu, kot je
               bil že verificiran s strani resornih ministrstev. To pa posledično pomeni, da se bo v
               okviru tega globala in teh sredstev po prioriteti, ki jo bo opredelila vlada lahko
               samo razrešilo določen del problemov, da pa bo ostala prioriteta ostala še kot
               prioriteta, če tako lahko rečem, pa za proračunsko leto 2000, ko naj bi se ta ciklus
               zaprl. Na posameznih področjih pa bo treba tudi v sklepih vlade jasno in glasno
               povedati oziroma tudi zapisati da novih investicij, dokler se ne zaključijo te
               investicije, ki so že v teku, ne bo možno operativno izvajati oziroma če jih bo
               izvajala jih bo lahko izvajala lokalna skupnost sama vendar brez pomoči države. Ker
               obseg obstoječih sredstev za take namene in za taka pričakovanja, ki naj bi se potem
               tudi fizično operacionalizirala skozi proračun v letu 1999, glede na fiskalno moč in
               kapaciteto države, pa tudi po lokalnih volitvah ni možno pričakovati. Hvala.</p>
            </sp>
            <sp xml:id="SDT2-KZLS-Redna-019-1998-11-17.sp5">

               <speaker>PREDSEDNIK VILI TROFENIK:</speaker>

               <p>Hvala. Še kdo želi? Če ne, bi jaz predlagal, da preidemo k odločanju, s tem da bi
               opozoril še na nekaj. Gre za demografsko ogrožena območja. Mi imamo enkrat
               infrastrukturo na demografsko ogroženih območjih, kjer pač program nastaje po
               izvedenem natečaju. Seveda sem prepričan, da je ministrstvo lahko opravilo ta natečaj
               za prihodnje leto že zdaj po uveljavitvi zakona. Na drugi strani imamo investicije na
               demografsko ogroženih s področja šolstva in vrtcev. Del teh investicij se prikazuje v
               proračunu kot postavka investicije na demografsko ogroženih. Velik del investicij v
               šolstvu na demografsko ogroženih se pa ne prikazuje v tej postavki ampak na splošni
               postavki sofinanciranja investicije. Mislim, da je nujno potrebno, da bi se naredil
               red v proračunu po domače povedano oziroma transparentni pregled. Kaj se financira ne
               demografsko ogroženih generalno? To je pa možno samo tako, da napravijo vsi resorji
               čiščenje znotraj. Ne da je v enem demografsko ogroženem območju šola iz postavke
               demografije financirana, na drugem je prav tako demografsko ogroženo pa ni tak
               primer. In zato bi predlagal najprej, da bi se opredelili do amandmaja, potem pa
               predlagam v razpravo in razmislek sklep, da zahtevamo, da se do obravnavo v državnem
               zboru predstavi predlog usklajenega programa investicij in pa izračun javne porabe za
               posamezne lokalne skupnosti. Brez teh dveh dokumentov ni možno od teh postavk
               odgovorno odločati. Ker ne vemo niti, ali je primerna glavarina, ki jo državni zbor
               sprejema, niti ali je primerna višina, ki je odvisna od te finančne izravnave.
               Investicije so pa vsebina za sebe. Želi še kdo razpravljati? <stage>(Ne.)</stage> Hvala. Potem dajem
               predlog predloženega amandmaja na glasovanje.</p>
               <p>Kdo je za to, da komisija prevzame ta amandma kot svoj amandma? <stage>(9 članov.)</stage> Je kdo
               proti? <stage>(Nihče.)</stage></p>
               <p>Ugotavljam, da smo soglasno sprejeli sklep.</p>
               <p>Potem pa predlagam še sklep, 
               da komisija poziva vlado, da predloži do obravnave proračuna v državnem zboru predlog
               izračuna javne porabe za posamezne lokalne skupnosti in predlog programa investicij v
               lokalni skupnosti ki bodo sofinancirane iz državnega proračuna, ki pa naj bo tako
               prikazan, da bodo razvidne posebej investicije na demografsko ogroženih območjih.
               Želi kdo razpravljati o predlogu sklepa? Prosim, gospod ... <stage>(Se ne sliši.)</stage></p>
            </sp>
            <sp xml:id="SDT2-KZLS-Redna-019-1998-11-17.sp6">

               <speaker>GOSPOD ______________:</speaker>

               <p>Hvala za besedo, gospod predsedujoči. Jaz bi imel samo eno vprašanje. Na lokalni
               skupnosti za sedanji sestav ali je to tudi za bodoče, za nove?</p>
            </sp>
            <sp xml:id="SDT2-KZLS-Redna-019-1998-11-17.sp7">

               <speaker>PREDSEDNIK VILI TROFENIK:</speaker>

               <p>Vse, ker drugo leto velja proračun za vseh 192. Tako je mišljeno. Še kdo? Če ne,
               dajem v paketu oba sklepa na glasovanje.</p>
               <p>Kdo se strinja s predloženimi sklepi? <stage>(9 članov.)</stage></p>
               <p>Ugotavljam, da sta sklepa soglasno sprejeta.</p>
               <p>S tem zaključujem 2. točko dnevnega reda.</p>
               <p>Smo pri <title>3. TOČKI DNEVNEGA REDA - RAZNO.</title> Želi kdo pod točko Razno? <stage>(Ne.)</stage>
               Hvala lepa za udeležbo in zaključujem sejo.</p>
               <p>Seja je bila zaključena ob 15.06 uri.</p>
            </sp>
         </div>
      </body>
   </text>
</TEI>
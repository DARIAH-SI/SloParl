<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT2-KZVSIUS-Izredna-008-2000-09-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za volilni sistem in ustavne spremembe</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">C80CFEAE88D5422DC125695100417733</idno>
               <idno type="custom" subtype="day">F6BD2BFA28B6FF89C125695B00304FB2</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=F6BD2BFA28B6FF89C125695B00304FB2</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-KZVSIUS-Izredna-008-2000-09-15.KZVSIUS" n="008">
               <name>Izredna</name>
               <date when="2000-09-15"/>
            </setting>
         </settingDesc>
         <particDesc>
            <listOrg>
               <org xml:id="SDT2-KZVSIUS-Izredna-008-2000-09-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-KZVSIUS-Izredna-008-2000-09-15.KZVSIUS">
                        <orgName key="KZVSIUS">Komisija za volilni sistem in ustavne spremembe</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA VOLILNI SISTEM IN USTAVNE SPREMEMBE</stage>
            <stage type="session">1. nadaljevanje 8. izredne seje</stage>
            <stage type="date">(15. september 2000)</stage>
            <stage type="chairman">Sejo je vodil Janez Podobnik, predsednik komisije.</stage>
            <stage type="time">Seja se je pričela ob 8.37 uri. </stage>


            <sp xml:id="SDT2-KZVSIUS-Izredna-008-2000-09-15.sp1">

               <speaker>PREDSEDNIK JANEZ PODOBNIK:</speaker>

               <p>Lepo pozdravljam člane komisije za volilni sistem in ustavne spremembe. Nadaljujemo s
               prekinjeno 8. izredno sejo komisije državnega zbora za volilni sistem in ustavne
               spremembe.</p>
               <p>Za obravnavo nam je preostala prekinjena 4. točka dnevnega reda, to je obravnava
               predloga za začetek postopka za spremembo ustave Republike Slovenije, kjer smo,
               razumljivo, matično delovno telo.</p>
               <p>Pismeno so se opravičili gospod Borut Pahor, ki ga s pooblastilom nadomešča Miran
               Potrč, dr. Ciril Ribičič, ki ga s pooblastilom nadomešča Aurelio Juri, Janez
               Cimperman nadomešča Janeza Mežana, Ivan Božič nadomešča dr. Franca Zagožna, Sašo Peče
               Zmaga Jelinčiča.</p>
               <p>Ugotavljam tudi, da je komisija sklepčna, 14 članov je trenutno prisotnih.</p>
               <p>Na izredni seji 8. septembra smo se seznanili s predlogom za začetek postopka za
               spremembo ustave, potem pa smo opravili že del splošne razprave, ki smo jo potem ob
               sprejetju dveh sklepov prekinili.</p>
               <p>Dva sklepa smo sprejeli:</p>
               <p>S prvim smo se odločili, da se s spremembo oziroma dopolnitvijo ustave določi nov
               način imenovanja predsednika vlade in ministrov. Ta sklep ima značaj politične
               opredelitve. Sprejet je bil z navadno večino, deset jih je bilo za, eden pa je bil
               proti.</p>
               <p>Z drugim sklepom pa smo naložili sekretariatu za zakonodajo in pravne zadeve ter
               skupini strokovnjakov za področje volilnih sistemov, da pripravita mnenje. S sklicem
               nadaljevanja 8. izredne seje ste obe mnenji tudi prejeli.</p>
               <p>Najprej bi želel dati besedo gospe Bitenčevi, da na kratko predstavi mnenje
               sekretariata, nato pa bi se tudi dogovorili za nadaljevanje te točke dnevnega reda.
               Sam menim, da je pomembno, da se člani komisije principielno opredelite, ali
               podpirate, da se nadaljuje razprava v okviru postopka, torej da se naša komisija
               odloča o tem, da se prične postopek za spremembo ustave, ali pa se odločimo drugače,
               imamo tudi druge poslovniške možnosti. Prosim, gospa Bitenčeva.</p>
            </sp>
            <sp xml:id="SDT2-KZVSIUS-Izredna-008-2000-09-15.sp2">

               <speaker>TINA BITENC-PENGOV:</speaker>

               <p>Gospod predsednik, hvala lepa za besedo. Na kratko bi predstavila mnenje, ki ste ga
               tudi pismeno prejeli.</p>
               <p>Uvodoma bi rada povedala, da pravzaprav soglašamo že z ugotovitvijo predlagatelja,
               da te spremembe vendarle odpravljajo nekatere pomanjkljivosti veljavne ustavne
               ureditve, na katere se je v zadnjem času obsežno opozarjamo. Treba pa je pritrditi
               tudi njegovi ugotovitvi, da predlaganespremembe vendarle niso izpeljane v tolikšni
               meri, da bi bila povsem primerljiva z ustavno ureditvijo oblikovanja vlade v tistih
               parlamentarnih ureditvah, kjer ima šef države oziroma predsednik vlade pravzaprav
               ključno vlogo pri sestavi vlade.</p>
               <p>Predlagatelj je seveda navedel razloge, zakaj se je odločil za tako rešitev, kot
               nekako imam občutek, na pol poti, ker ni hotel preveč spreminjati razmerja med
               državnim zborom in vlado. Vendar pa menimo, če se že enkrat odločamo, da posežemo v
               ustavno ureditev na tej točki, da bi vendarle kazalo pretehtati tehtnost in
               utemeljenost razlogov, zakaj vpeljujemo takšna vstopanja, in menimo, da bi kazalo
               proučiti možnosti, da bi pravzaprav vendarle sprejeli neko ureditev, ki bi bila bolj
               primerljiva z že preizkušenimi ureditvami v drugih parlamentarnih sistemih.</p>
               <p>Dajemo tudi nekatere ugotovitve glede nekih podrobnosti, ki v tem hipu, mislim, da
               niso najbistvenejše.</p>
               <p>Kar se pa tiče gradiva, ki je bilo razdeljeno na zadnji seji ustavne komisije,
               katere nadaljevanje opravljamo danes, in se imenuje možni kompromis za ustavne
               spremembe in za zakon o vladi, <stage type="mag"/>(Nadaljevanje)
               in je datirano z dne 29.8., pa ugotavljamo, da v osnovni ponujeni model vnašajo neke
               dodatne elemente, ki odstopajo od njegove trdnosti oziroma povezanosti in nekako
               poleg vsega obrobno vpeljujejo vlogo predsednika republike, kar prav tako po našem
               mnenju kot osnovna rešitev odpira vprašanja razmerja med ministri, ki se postavljajo
               po različnih postopkih, kakor tudi njihovega odnosa do državnega zbora, kjer pri enih
               ugotovimo neposreden odnos, pri drugih pa samo posrednega, pri čemer ima to gradivo
               vendarle še en drug moment, in sicer ta, da bi ob izvolitvi v državnem zboru vlada
               prisegla pred predsednikom republike. Menimo, da za te rešitve ni bilo podanih nekih
               celovitih obrazložitev in da tudi ni bila osvetljena s komparativnih vidikov. Tako da
               bi verjetno v nadaljevanju bilo treba te rešitve iz tega gradiva vendarle to še bolj
               prezentno zagotoviti.</p>
               <p>Kar se pa tiče same osnove ureditve, kot izhaja iz priloženega ustavnega zakona za
               spremembo ustave, pa ugotavljamo, da je že vlada kot predlagatelj tega postopka sama
               ugotovila, da ustavne rešitve nujno terjajo razdelavo na zakonski ravni in tudi v
               bistvu na ravni poslovnika, saj ta ustava razveljavlja vse - predvideva razveljaviti
               - vse poslovniške norme, ki opredeljujejo postopek imenovanja ministrov oziroma
               oblikovanja vlade v državnem zboru. V zvezi s tem uvodoma opozarjamo oziroma menimo,
               da je treba vedno imeti na razpolago veljavno, se pravi, operativno ureditev za
               oblikovanje vlade. Zato menimo, da bi bilo kakršnekoli spremembe tega vprašanja, se
               pravi oblikovanja vlade, v ustavi nato s podpornimi akti, treba uveljaviti tako
               premišljeno, da ne bo v nobenem hipu oblikovanje vlade oteženo. Na koncu namreč
               dodajamo, da zakon o vladi, ki je sicer predložen v proceduro po hitrem postopku, ne
               vsebuje samo pomembne rešitve glede podpore tej ponujeni ustavni ureditvi glede
               oblikovanja vlade, ampak tudi nekatere druge pomembne rešitve, ki se nanašajo na novo
               koncipiranje odnosa med državnim zborom in vlado in do aktov državnega zbora, o čemer
               razprave pravzaprav sploh še niso stekle. Zato menimo, da verjetno ni mogoče
               predvidevati, da ne glede na hitri postopek, kot je predlagan, bi bilo mogoče take
               rešitve v državnem zboru hitro sprejeti, upoštevaje tudi to, da so bile vse skupaj z
               ustavo predložene prav pred koncem tega mandata. Hvala lepa.</p>
            </sp>
            <sp xml:id="SDT2-KZVSIUS-Izredna-008-2000-09-15.sp3">

               <speaker>PREDSEDNIK JANEZ PODOBNIK:</speaker>

               <p>Hvala, gospa Bitenčeva. Še dodatno pooblastilo: Alojz Vesenjak po pooblastilu
               nadomešča člana komisije Josipa Bajca.</p>
               <p>Glede mnenja skupine strokovnjakov, ki ste ga prav tako prejeli, iz mnenja je
               razvidno, da <stage type="mag"/> (Nadaljevanje) sta ga podpisala
               dr. Franci Grad in dr. Rajko Pirnat. Dr. Tone Jerovšek je ob dejstvu, da je tudi član
               vlade in je predlagatelj. Te pobude za spremembo ustave ni sodeloval pri mnenju
               skupine strokovnjakov, medtem ko je bil dr. Slavko Gaber v tujini, zadržan in ni
               mogel sodelovati pri pripravi tega, tako da sta ga pripravila dr. Franci Grad in dr.
               Rajko Pirnat.</p>
               <p>Preden bi dal besedo članom komisije; trenutno ugotavljam, da med še ni
               predstavnikov vlade, morda se nam bodo pridružili. Bi rad tudi ugotovil, da je v
               mnenju sekretariata na zadnji strani, stran tri v drugem odstavku, delno pa tudi v
               zadnjem zapisana tudi, delno zapisano stališče do vprašanja, ki smo ga nekateri člani
               komisije odprli na tej seji prejšnji teden. Namreč, kaj pomeni dejstvo, da bi bila
               lahko v postopku ustava spremenjena, bi pa tej sestavi državnega zbora zmanjkalo
               časa, dabi spremenili tudi nekatere druge zakonske določbe, še posebej zakon o vladi.
               Sekretariat se je na dveh oziroma treh stališčih do takega vprašanja opredelil. V
               predzadnjem odstavku pa je tudi nakazal eno drugo možno rešitev, da bi bile
               eventualne ustavne spremembe, če bi bile sprejete, da za te volitve oziroma za
               naslednji mandat še ne bi veljale, Tako, da je sekretariat vsaj na kratko tudi na to
               dilemo, ki pa je za delovanje državnega zbora in donosa zakonodajne, izvršilna veja
               oblasti zelo pomemben, na kratko je na to dilemo tudi odgovoril.</p>
               <p>Odpiram razpravo. Ponovno predlagam, da jo usmerimo predvsem v ta, načelno stališče.
               Člani komisije ali pa predstavniki poslanskih skupin ocenjujete, da je, še posebej
               tudi na podlagi obeh strokovnih mnenj, ki smo jih prejeli, ali obstajajo možnost, da
               bi se danes odločali o tem, da pričnemo postopek za spremembo ustave.</p>
               <p>Gospod Petan. Gospod Anderlič, Peče.</p>
            </sp>
            <sp xml:id="SDT2-KZVSIUS-Izredna-008-2000-09-15.sp4">

               <speaker>RUDOLF PETAN:</speaker>

               <p>Hvala za besedo. Bom skušal biti čim bolj kratek. Namreč ob teh komentarjih te
               spremembe se mi, ki se nanaša pa na dve osnovni trditvi, to je glede časa in pa
               seveda samih rešitev, bi rekel sledeče. Na čas - to smo lahko spoznali, v tem mandatu
               ni nikakršni faktor - že pred, tako rekoč tremi leti se je začela določena diskusija,
               ki smo jo tudi seveda mi morali potem nadaljevati, ampak smo ugotovili, da takrat je
               bilo še prehitro. To se pravi, včasih je prehitro, tri leta prej, štiri leta
               prehitro, ko je volja, se pa to lahko tudi na hitro zgodi, tako da tudi sedaj ta, bom
               rekel časovna stiska in prav je, da ste gospod predsednik omenili, da bi to veljalo
               za naslednji mandat. To se pravi, da je časa v bistvu po tem dovolj važnega, da se mi
               opredelimo za to, da se postopek začne. To se pravi, čas ni nobena komponenta, na
               katero bi lahko igrali, da je primerna ali pa, da ni.</p>
               <p>Drugo; posamezne rešitve, ki so tukaj opredeljene, lahko slišimo, da se uvaja
               določene novosti, ki so tako ali drugače ali velika sprememba ali kaj podobnega. To
               se pravi, če ne bi bile novosti, potem spremembe ne bi bile potrebne. Potem bi lahko
               ostalo kar po starem. Po drugi strani pa spet poslušamo, da se je pa sprejel nek
               predlog, ki pa ni nič kaj posebnega, česar že ne bi bili videli. to se pravi, tukaj
               gre v bistvu samo za voljo ali smo za neko zadevo pripravljeni ali pa nismo. In jaz
               mislim, da če je volja, potem lahko odpremo ta postopek <stage type="mag"/>(Nadaljevanje) in zadeva steče.</p>
               <p>Tako da mislim, da vsaj kar se mene tiče in naše poslanske skupine, mi to podpiramo.
               Mi podpiramo, da se postopek lahko začne, in ker smo mi matični, potem zagotovo mi
               damo tisto zeleno luč za postopek. In mi ga podpiramo in menimo, da je čas vedno
               pravi, samo če je volja. Hvala lepa.</p>
            </sp>
            <sp xml:id="SDT2-KZVSIUS-Izredna-008-2000-09-15.sp5">

               <speaker>PREDSEDNIK JANEZ PODOBNIK:</speaker>

               <p>Hvala lepa. Besedo ima kolega Anderlič, nato kolega Peče.</p>
            </sp>
            <sp xml:id="SDT2-KZVSIUS-Izredna-008-2000-09-15.sp6">

               <speaker>ANTON ANDERLIČ:</speaker>

               <p>V liberalni demokraciji še naprej mislimo, kar smo pravzaprav že pred nekaj leti
               najavili, da je treba spremeniti ustavo v tem delu, ki je nesporno, kakorkoli je
               normalno, da imajo različne države različne ureditve, ampak je vendarle to nek unikum
               in neka kombinacija, ki je bila delno tako ali tako prepisana iz nekaterih ureditev v
               drugih državah. Iz izkušenj, ki jih imamo, vemo, da je ureditev takega načina
               imenovanja vlade in takega odnosa med zakonodajno in izvršno vejo oblasti resnično
               prej ovira in ni vfunkciji učinkovitega sestavljanja vlade in tudi eventuelnih
               sprememb v vladi, kakor tudi ni razdelano, na kakšen način se pride, in seveda, da se
               pride učinkovito in hitro do predčasnih volitev. In, jasno, to je poglavje, ki ga je
               treba narediti tako, dabo, prvič, konsistentno in da bo omogočalo vse te stvari, o
               katerih sem govoril, relativno hitro in pa tudi na način, ki bo ustavno pravno
               korekten. Že zadnjič je bilo govora o tem, da je jasno treba spremeniti tudi zakon o
               vladi zaradi tega.</p>
               <p>In če je več kot jasno danes tukaj, da tiste večine, prepričljive, predvsem pa volje
               pri tisti večini, ki bi zagotavljala 60 glasov, ni, potem nimamo druge izbire, kot da
               pospremimo ta predlog z dobrimi željami, da ga strokovnjaki še dopolnijo in da ga
               naslednji mandat takoj na začetku sprejme. Če pa se lahko zgodi kakšen čudež, ne vem
               kakšen, potem bomo podpirali to tudi sedaj. Ampak nekaj podobnega sem že zadnjič
               govoril in tudi pravzaprav vztrajal na tem, da se vendarle odločamo o tem, ali bomo
               spreminjali ustavo ali ne, in ali je volja za to, da do tega pridemo in da se pač
               odločamo, in sem takrat pravzaprav bil že prepričan, da do tega ne moremo priti.</p>
               <p>Tako da poslanska skupina LDS obžaluje, da ne moremo tega zaključiti. Vztrajamo pa
               še vedno na tem, da je treba s spremembami ustave in s spremembami zakona o vladi
               nadaljevati in eventualno mogoče celo po obratni poti, da naslednji mandat na začetku
               le sprejme najprej zakon o vladi in postavi tiste stvari, ki jih lahko, zato da bi
               bila vlada, recimo, bolj učinkovita, mogoče tudi manjša in tako naprej. Hvala lepa.
           </p>
            </sp>
            <sp xml:id="SDT2-KZVSIUS-Izredna-008-2000-09-15.sp7">

               <speaker>PREDSEDNIK JANEZ PODOBNIK:</speaker>

               <p>Hvala, kolega Anderlič. Kolega Peče, za njim kolega Potrč.</p>
            </sp>
            <sp xml:id="SDT2-KZVSIUS-Izredna-008-2000-09-15.sp8">

               <speaker>SAŠO PEČE:</speaker>

               <p>No, meni osebno se zdi zelo nesmiselno izvajanje, kakršnega je uprizoril gospod
               Anderlič, to pomeni, obžalovanje prihodnosti, obžalovanje nečesa, kar se sploh še ni
               zgodilo. Ampak, dobro, to je pač njihov način.</p>
               <p>V slovenski nacionalni stranki oziroma bi šel na dva tematska sklopa, in sicer prvi,
               vsebinski, kjer sem že zadnjič povedal, da se slovenski nacionalni stranki zdi
               smiselno samo sprememba v tistem delu, kjer je glasovanje javno, vse ostalo pomeni
               izgubo kontrole za opozicijsko stranko - govorim zdaj z vidika opozicijske stranke.
               Element kontrole je v neki normalni demokraciji nujno potreben in zato se ga tudi kot
               parlamentarna stranka ne mislimo odreči. Verjamem, da ste ostali v težki zagati, ker
               ne veste, ali boste v naslednjem letu v poziciji ali v opoziciji, in iz tega ven ne
               veste, ali je smiselno sprejeti te ustavne spremembe ali jih ni.</p>
               <p>In pa drugi del, recimo temu, postopkovni, pa se mi zdi resnično smiselno, da v
               kolikor obstaja želja - pustimo zdaj politično željo - da se pripelje do uresničitve
               teh ustavnih sprememb, je to smiselno narediti še v tem mandatu. Torej, da bi nova
               vlada, katerakoli bo, ali ta ali ona, vedela na začetku svojega mandata, kako naj bo
               sestavljena, kakšne naj bodo njene pristojnosti, ker je dosti odvisno tudi med
               samimi, recimo temu koalicijskimi oziroma vladnimi strankami v razmerju, če bodo
               vedeli, kakšna so njihova pravila, jasno, že na začetku. Če se ne bo šele državni
               zbor na začetku novega mandata začel ukvarjati s tem, kajti po moje<stage type="mag"/>(Nadaljevanje) če se bo državni zbor s tem začel srečevati
               v začetku mandata, se bo ponovila tako imenovana referendumska zgodba o volilnih
               sistemih. Torej, se bo vleklo do konca mandata.</p>
               <p>Mislim, da je osnovna dilema samo to, je smiselno za velike politične organizacije
               oziroma za večje politične organizacije sprejeti to igro, da ne vedo, ali bodo v
               opozicijo ali v poziciji. Kot predstavnik slovenske nacionalne stranke danes tu lahko
               povem s polnim mandatom, da bomo podprli, da se zadeva uvrsti na dnevni red še v,
               recimo, zelo hitri prihodnosti, ne bomo pa podprli tega, torej vsebine. Hvala.</p>
            </sp>
            <sp xml:id="SDT2-KZVSIUS-Izredna-008-2000-09-15.sp9">

               <speaker>PREDSEDNIK JANEZ PODOBNIK:</speaker>

               <p>Hvala, kolega Peče. Besedo ima kolega Potrč, nato kolega Potočnik.</p>
            </sp>
            <sp xml:id="SDT2-KZVSIUS-Izredna-008-2000-09-15.sp10">

               <speaker>MIRAN POTRČ:</speaker>

               <p>Hvala lepa. Najprej kratke ugotovitve, ki jih vsi poznamo.</p>
               <p>Gre za predlog, da se razen enega člena menja kompletno poglavje ustave o vladi. Gre
               za to, da je treba spremeniti tudi položaj in vlogo državnega zbora skozi poslovnik
               ali tudi sicer. In končno, v neposredni razpravi so tudi ideje o bistveno drugačnem
               položaju ustave in vlade, pa tudi predsednika države.</p>
               <p>Sekretariat nas je na nekatere vsebinske in tudi postopkovne ovire ali pa vprašanja,
               bom rekel, ker ni rekel ovire, opozoril nas je, kaj bi bilo pač treba narediti in
               kakšne so možne posledice - sam s tem soglašam.</p>
               <p>Ni mi znano, da bi obstojal vsebinski konsenz glede rešitev. Če obstoja
               dvotretjinski vsebinski konsenz glede rešitev, ampak vsebinskih rešitev, potem
               prosim, gospod predsednik, da se nas o tem obvesti, in potem soglašam z vsemi, ki
               pravijo, da je to možno narediti v relativno kratkem času. Če glede mnogih dilem, ki
               so prisotne in to ne izmišljene, tudi zelo resnične dileme, ki so prisotne,
               vsebinskega dvotretjinskega konsenza ni, jaz za njega ne vem in nas devet v tem ni
               sodelovalo, potem je vse, o čemer govorimo glede realnih možnosti po mojem samo
               eventualno zaradi dopadanja javnosti, dejansko se pa tega izvesti ne da.</p>
               <p>Mislim, da moramo <stage type="mag"/> (Nadaljevanje) računati
               še na en del ustave, ki ga je treba spoštovati. Gre tudi za del ustave, ki govori o
               večstrankarskih demokratičnih volitvah, neposredno pred njimi smo. Po mojih
               informacijah zelo velik rok, izjeme so, poslank in poslancev kandidira. Verjetno je
               njihova dolžnost, da so prisotni tudi v volilnih okrajih in moram reči, da zelo težko
               vidim, da je možno vse te naloge, ki jih imamo in vsebinska vprašanja sestaviti tako,
               da ne bi prišli do zagat ali do tega, da bi danes spet za teden dni ali pa 10 dni
               odložili končno odločitev in jo potem sprejeli kasneje. Predlagam, da jo sprejmemo
               danes, in če ni vsebinskega, jaz pa zanj ne vem, konsenza ki zagotavlja, ne v prvi
               obravnavi, ampak na koncu 2/3 poslank in poslancev za, potem predlagam, da ugotovimo,
               da vprašanje ustavne ureditve položaj in izvolitve vlade je resno vprašanje v katerem
               je prav razpravljati, vendar da čas za to in pogledi za to niso dozoreli, da bi lahko
               to opravili do konca tega mandata. Hvala.</p>
            </sp>
            <sp xml:id="SDT2-KZVSIUS-Izredna-008-2000-09-15.sp11">

               <speaker>PREDSEDNIK JANEZ PODOBNIK:</speaker>

               <p>Hvala gospod Potrč. Jaz bom dal besedo vsem predstavnikom poslanskih skupin, da
               povedo stališča. Nadaljevanje te seje sem sklical zato, ker je bil tak sklep na
               prejšnji seji, ker sem želel korektno izpolniti naš dogovor in sklep, da se v tem
               tednu dobimo in tudi obe strokovni mnenji sta tudi bili v tem gradivu za nadaljevanje
               seje, tako da s tem sem izpolnil našo, takrat skupno odločitev.</p>
               <p>Glede 2/3-skega vsebinskega konsenza; jaz nimam nobenih novih podatkov, razen tistih
               o katerih smo razpravljali na prejšnji seji, skupaj s predstavniki vlade. Novih
               podatkov o tem nimam. Jaz nisem bil vključen v nobena taka iskanja 2/3 večine o teh
               vprašanjih.</p>
               <p>Franc Potočnik želi besedo, nato Anton Delak.</p>
            </sp>
            <sp xml:id="SDT2-KZVSIUS-Izredna-008-2000-09-15.sp12">

               <speaker>FRANC POTOČNIK:</speaker>

               <p>Hvala lepa. Gospod predsednik! Ocenjujem, da je sprememba ustave v smeri, da je pač
               nastavljeno, da je potrebna. Sem pa tudi prepričan, da je čas pri tem zelo pomemben
               faktor. In da moramo biti realisti, in da ni dobro, če sedaj sami sebe zavajamo, ta
               zadnji mesec. Tako, da tudi iz mnenja sekretariata izhaja, da bi, če bi spremembo
               ustave spremenili oziroma, če bi ustavo spremenili tako, kot je pač predlagano, da
               seveda potem pride do neskladja s poslovnikom in z zakonom o vladi, in da bi tudi teh
               stvari morali razrešiti. Jaz sem sicer optimist po naravi, ampak tudi realist in sem
               prepričan, da to v tem mandatu, glede na to, kako tudi druge stvari potekajo, kako so
               recimo odbori zadnje dni nesklepčni itn., da tega v tem mandatu ne bomo rešili do
               konca, če pa do konca ne bomo rešili, pa mislim, da je bolj prav, da se to prepusti
               novemu mandatu, ki bo razrešil vse te dileme kompleksno.</p>
            </sp>
            <sp xml:id="SDT2-KZVSIUS-Izredna-008-2000-09-15.sp13">

               <speaker>PREDSEDNIK JANEZ PODOBNIK:</speaker>

               <p>Hvala kolega Potočnik. Še kolega Delak želi, potem zavrtimo.</p>
            </sp>
            <sp xml:id="SDT2-KZVSIUS-Izredna-008-2000-09-15.sp14">

               <speaker>ANTON DELAK:</speaker>

               <p>Hvala za besedo! V naši poslanski skupini tudi mislimo, da bo potrebno spremeniti
               ustavo na tem področju, to se pravi na področju imenovanja vlade. Ocenjujemo pa tudi,
               da <stage type="mag"/>(nadaljevanje) predlog in nekako sedaj v
               obravnavi ni dodelan. Še marsikaj manjka, da bi morali imeti tudi natančno tudi Zakon
               o vladi, spremembo Poslovnika Državnega zbora, tega pa seveda v najbrž tem kratkem
               času ni možno pripraviti. In zaradi tega, kljub temu da so sprememb ustave potrebne,
               v tej sestavi državni zbor tega najbrž nebo mogle obravnavati. Mi bomo morali to
               prepustiti naslednji sestavi državnega zbora. Bi pa ob tem opozoril še na en problem;
               glede na to, da se ustava ne spreminja često ali pa kar naprej - bi kazalo tisti
               krat, ko se bo ta zadeva obravnaval vključi tudispremembe tistega člena, ki govori o
               lokalni samoupravi.</p>
               <p>Mi smo tu imeli enkrat, sigurno imenovali celo neko strokovno ekipo, ki se naj s tem
               ukvarja in bi kazalo, še enkrat poudarjam, tisti krat vključi in spremembo ustave, na
               področju, ki se tiče vlade in spremembe, ki se tiče lokalne samouprave, če lahko tako
               generalno rečem, kljub temu, da je pač tam specializirana pokrajina ali regija.</p>
               <p>Torej za zaključek naša poslanska skupina te spremembe in pa, da gre v postopek ne
               bo podprla. Hvala.</p>
            </sp>
            <sp xml:id="SDT2-KZVSIUS-Izredna-008-2000-09-15.sp15">

               <speaker>PREDSEDNIK JANEZ PODOBNIK:</speaker>

               <p>Hvala. Sedaj so se oglasili predstavniki vseh poslanskih skupin. Kolega Battelli,
               želite besedo? Ne želite. Gospod Juri in nato gospa Beblerjeva. Gospod Juri,
               prosim.</p>
            </sp>
            <sp xml:id="SDT2-KZVSIUS-Izredna-008-2000-09-15.sp16">

               <speaker>AURELIO JURI:</speaker>

               <p>Hvala predsednik. Če bi rekel vsem med nami, da bi prišlo do teh sprememb, ampak ker
               je razlika v detajlih in ker je detajlov tako veliko in faktorjev še več. Seveda,
               pozdravljam razpravo kolega Potočnika, ki je bila zelo realistična, zelo na mestu ni
               resno pričakovati, da bi od danes pa do konca volilne kampanje, oziroma do izvedbe
               volitev, karkoli koristnega opravili.</p>
               <p>Jaz seveda, smatram da dosedanje delo ob tem predlogu je koristno gradivo za
               naslednji mandat. Ena predhodna faza, bi lahko temu rekli, je mimo. Tukaj so se
               kresala mnenja in se tudi oblikoval, kot sem uvodoma dejal, nek določen konsenz.
               Ampak ni resno pričakovati, da na zadnji parlamenta pričnemo nek posel, za katerega
               že danes vemo, da ga ne bomo mogli skleniti. Tako, da mislim, da je najbolje smiselna
               rešitev in sklep, ki ga danes sprejmemo, da se s postopkom ne nadaljuje. Hvala.</p>
            </sp>
            <sp xml:id="SDT2-KZVSIUS-Izredna-008-2000-09-15.sp17">

               <speaker>PREDSEDNIK JANEZ PODOBNIK:</speaker>

               <p>Hvala, kolega Juri. Preden tam besedo kolegici Beblerjevi, jaz sem po tem prvem
               krogu, ko so se oglasili predstavniki poslanskih skupin, čeprav niste vsi izrecno
               govorili v imenu svojih poslanskih kolegov, si že dobil ta prvi odtis.</p>
               <p>In sam ocenjujem, da bo danes potrebno iti v to smer, da ugotovimo, razen kolega
               Pečeta, ki je izrecno poudaril, da samo en majhen segment, spremembe ustave glede
               način imenovanja predsednika vlade in ministrov. Vsi ostali govorniki ugotavljate, da
               je potrebno spremembo ustave z dopolnitvijo ustave, določiti spremenjen način
               imenovanja vlade in ministrov. To ste vsi nesporno ugotovili. Istočasno pa ste, razen
               kolega Petana<stage type="mag"/> (Nadaljevanje) iz
               Socialdemokratov in delno tudi kolega Pečeta, pa predlagali, da se postopek ne
               nadaljuje. To tudi pomeni, da ne bo dovolj glasov v skladu z našimi poslovniškimi
               določbami, da bi danes odločali o sklepu, da se prične postopek za spremembo ustave.
               In prosim tudi razpravljavce, da bimorda ne šli v vsebinske razprave, ampak se
               poskušali pravzaprav do teh, do te ugotovitve opredeliti, ki pa je mislim nesporna,
               ker smo jo pač tukaj slišali. Gospa Beblerjeva, nato kolega Lavrinc.</p>
            </sp>
            <sp xml:id="SDT2-KZVSIUS-Izredna-008-2000-09-15.sp18">

               <speaker>DARJA LAVTIŽAR-BEBLER:</speaker>

               <p>Hvala lepa za besedo gospod predsednik. Jaz bi pač rekla tako, da kdor je verjel, da
               bi se dalo takšne celovite in temeljite ustavne spremembe sprejeti v tako kratkem
               času in vzporedno s tem seveda spremembe poslovnika in vzporedno s tem spremembe
               zakona o vladi oziroma povsem novo postavitev zakona o vladi, ta je pač, ali neresen,
               ali pa se na stvari res povsem nič ne razume. Bom kar povedala tako naravnost.</p>
               <p>Moram reči, da me tudi kot pravnico navsezadnje večkrat boli srce, ko vidim kako se
               tudi v tem državnem zboru lotevamo nekaterih res elementarnih postolatov naše ustavne
               pravne ureditve. Poglejte, vlada je semkaj prišla s predlogom, kjer niso razčiščeni
               elementarni odnosi, ne med vlado in državnim zborom. Ne med predsednikom države in
               vlado. Ne med predsednikom države in parlamentom. Iz modela, ki je recimo na tem
               področju imenovanja predsednika vlade in ministrov, ki izhaja iz nekaterih ureditev v
               posameznih deželah Zvezne Republike Nemčije, zdaj prehajamo na model, ki je značilen
               za Zvezno Republiko Nemčijo, za kanclerski model. Skratka, zdi se mi, da je to zelo
               neresno, da so še vedno odprta ta temeljna vprašanja, temeljna razmerja med vsemi
               temi pač faktorji, tega našega ustavnega reda.</p>
               <p>In zadnjič je tukaj pač bila vlada zastopana z nekim papirjem, ki se mu je reklo
               "non paper", danes tukaj niti ni noben "non minister". Se mi zdi, docela neresno.
               Res. In mi je zelo žal, da moramo na tak način zaključiti tudi ob koncu mandata delo
               te naše ustavne komisije. Hvala lepa.</p>
            </sp>
            <sp xml:id="SDT2-KZVSIUS-Izredna-008-2000-09-15.sp19">

               <speaker>PREDSEDNIK JANEZ PODOBNIK:</speaker>

               <p>Hvala gospa Beblerjeva. Torej, ali lahko preverimo, vabila, a ste dobili
               predstavniki vlade. Tako, da zanesljivo vabilo je bilo dano. Morda se nam bo še kdo
               pridružil. Prosim, repliko ima gospod Jerovšek.</p>
            </sp>
            <sp xml:id="SDT2-KZVSIUS-Izredna-008-2000-09-15.sp20">

               <speaker>JOŽEF JEROVŠEK:</speaker>

               <p>Ja. Mislim, da je treba protestirati proti žaljivemu tonu gospe Beblerjeve, ki govori
               o "non ministrih". To je njena inovacija, sicer ni prvič, da je na pravnem področju
               uvedla nove pojme, vendar ne vem, sicer res ni predstavnikov vlade, vendar smo že
               prejšnji teden videli, da so v zadnjem trenutku dobili vabila in se bojim, da je
               danes tudi tako.</p>
               <p>Bi pa gospo Beblerjevo samo še vprašal. Ko je govorila o tem, da jo boli srce kako
               se lotevamo elementarnih postolatov ustavne ureditve. Če še jo vedno boli srce, kako
               smo se lotevali dejansko usodnega vprašanja volilne zakonodaje in spremembe ustave
               pred tem. Mislim, da če jo od takrat boli srce, jo ima zaradi česa<stage type="mag"/> (Nadaljevanje) boleti, vendar ne razumem pa potem tako
               različno ravnanje, če jo za takrat ne boli srce, potem je pač to precej dvolično.
               Samo toliko. Hvala.</p>
            </sp>
            <sp xml:id="SDT2-KZVSIUS-Izredna-008-2000-09-15.sp21">

               <speaker>PREDSEDNIK JANEZ PODOBNIK:</speaker>

               <p>Hvala lepa. Kratka replika prosim.</p>
            </sp>
            <sp xml:id="SDT2-KZVSIUS-Izredna-008-2000-09-15.sp22">

               <speaker>DARJA LAVTIŽAR-BEBLER:</speaker>

               <p>Gospod Jerovšek, si bova vzela čas, pa se bova pogovorila izven te sejne sobe, ker
               če bi vam zdajle na kratko hotela odgovoriti, sem prepričana, da ne bi razumeli.
               Hvala.</p>
            </sp>
            <sp xml:id="SDT2-KZVSIUS-Izredna-008-2000-09-15.sp23">

               <speaker>PREDSEDNIK JANEZ PODOBNIK:</speaker>

               <p>Kolega Lavrinc ima besedo.</p>
            </sp>
            <sp xml:id="SDT2-KZVSIUS-Izredna-008-2000-09-15.sp24">

               <speaker>MASKSIMILJAN LAVRINC:</speaker>

               <p>Ja, torej po teh resnih razpravah bi si jaz dovolil en tak mali šaljivi ekskurz.
               Rekel bom takole. Sprememb ustave se pri nas lotevamo kot da gre za spremembe pravil
               nekega malega vaškega društva. Zato vsi prisotne in prisebne pozivam, da še naprej
               ohranijo trezno glavo in da dopustimo, da te in seveda tudi druge potrebne spremembe
               ustave s potrebnim dostojanstvom in predvsem s strokovnostjo opravi naslednji sklic
               državnega zbora.</p>
               <p>Predlagane spremembe namreč niso edine potrebne, zato jih štejem predvsem kot
               prodajanje megle ob pomanjkanju prave robe. Hvala lepa.</p>
            </sp>
            <sp xml:id="SDT2-KZVSIUS-Izredna-008-2000-09-15.sp25">

               <speaker>PREDSEDNIK JANEZ PODOBNIK:</speaker>

               <p>Hvala kolega Lavrinc. Jaz bi jim, jaz bi članom komisije predlagal, da našo sejo
               zaključimo z naslednjo ugotovijo, da se je naša komisija seznanila s predlogom
               začetek postopka za spremembo ustave, da je bila soglasna, pravzaprav soglasno mnenje
               članov komisije, da je potrebno spremembo oziroma dopolnitvijo ustave določiti
               spremenjen način imenovanja predsednika vlade in ministrov. Slišim še nekaterih
               drugih vprašanj, ki so vezani na odnose med vejami oblasti, da pa, torej da se je
               seznanila, da je ta ugotovitev enotna, da pa komisija ne bo odločala o postopku, za
               začetek postopka za spremembo ustave in da predlaga, da naslednji sklic zelo hitro,
               hitro pristopi k spremembi ustave na tem področju. Čim prej. Tak sklep, ki je pa
               proceduralne narave, bi dal na glasovanje.</p>
               <p>Kdo je za, naj prosim glasuje? (15 članov.) Je kdo proti? (3 člani.)</p>
               <p>Ugotavljam, da smo ta sklep sprejeli.</p>
               <p>Ta točka dnevnega reda je zaključena.</p>
               <p>Predno odidemo, bi se rad zahvalil članov volilne komisije in članici. Kar veliko
               časa smo skupaj presedeli na nekaterih zelo vročih sejah. Hvala vam za vaše
               sodelovanje. Hvala sekretariatu in drugim strokovnim službam. Hvala tudi strokovni
               skupini, ki se je sicer delno osula, ampak je bila z nami v vseh teh odločitvah in
               hvala tudi predstavnikom medijev, ki ste zelo intenzivno spremljali naše delo.</p>
               <p>Zaključujem sejo.</p>
               <p>(Seja je bila zaključena 15. septembra 2000 ob 9.13 uri.)</p>
            </sp>
         </div>
      </body>
   </text>
</TEI>

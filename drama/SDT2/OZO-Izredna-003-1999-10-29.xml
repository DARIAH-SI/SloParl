<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT2-OZO-Izredna-003-1999-10-29">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za obrambo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">91173589E98BC3E5C1256809003056CD</idno>
               <idno type="custom" subtype="day">941DB891384B5F80C125681900441416</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=941DB891384B5F80C125681900441416</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-OZO-Izredna-003-1999-10-29.OZO" n="003">
               <name>Izredna</name>
               <date when="1999-10-29"/>
            </setting>
         </settingDesc>
         <particDesc>
            <listOrg>
               <org xml:id="SDT2-OZO-Izredna-003-1999-10-29.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-OZO-Izredna-003-1999-10-29.OZO">
                        <orgName key="OZO">Odbor za obrambo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA OBRAMBO</stage>
            <stage type="session">nadaljevanje 3. izredne seje</stage>
            <stage type="date">(29. oktober 1999)</stage>
            <stage type="chairman">Sejo je vodil Rudolf Petan, predsednik odbora.</stage>
            <stage type="time">Seja se je pričela ob 8.40 uri.</stage>


            <sp xml:id="SDT2-OZO-Izredna-003-1999-10-29.sp1">

               <speaker>PREDSEDNIK RUDOLF PETAN:</speaker>

               <p>Pričenjam nadaljevanje prekinjene 3. izredne seje. Vsem lep pozdrav. Pozdrav vsem
               članom, pozdrav tudi vabljenim iz ministrstva za obrambo, minister gospod Demšar,
               načelnik general štaba gospod Podbregar, gospod Bogataj, gospod Zupan, gospod
               Starman. Tukaj je tudi gospod Klemenčič iz urada vlade, mislim, da sem prav povedal.
               Iz ministrstva za finance so se seje udeležili gospod Reščič, gospod Cvikl in gospa
               Janc. Navzoč je tudi gospod Butara. Mislim, da nisem izpustil nikogar. Iz računskega
               sodišča gospod Gabrijelčič. Lep pozdrav tudi vsem predstavnikom medijev, ki ste
               zbrani. Pridružil se nam je še gospod Gerenčer. Smo sklepčni in lahko tudi
               sklepamo.</p>
               <p>Naj povem na začetku, da so se v skladu s poslovnikom državnega zbora opravičili
               gospod Bajc, gospod Peterle in gospod Kužnik. Na začetku te seje prejšnji teden smo
               poslušali poročilo računskega sodišča in tudi poročilo, če lahko rečem tudi odgovor
               ministrstva za obrambo in s tem smo zaključili in smo prišli do razprave. Naj kar
               povem, da so se že zadnjič prijavili za razpravo po sledečem vrstnem redu dr.
               Zagožen, gospod Kacin, gospod Košir in gospod Janša. Predlagam, da začnemo z razpravo
               in dajem besedo prvemu, ki se je prijavil. Dr. Zagožen. Gospod Zagožen, prosim.</p>
            </sp>
            <sp xml:id="SDT2-OZO-Izredna-003-1999-10-29.sp2">

               <speaker>DR. JOŽE ZAGOŽEN:</speaker>

               <p>Hvala lepa za besedo. Kar veliko gradiv in poročil se je nabralo in je stvar postala
               tudi nekoliko zapletena.</p>
               <p>Za razliko od odbora za nadzor proračuna in drugih javnih financ bi morali na tem
               delovnem telesu razpravljati zlasti o tem, koliko in kakšnih stvari iz temeljnih
               razvojnih programov je bilo nabavljenih. Če torej dosedanje in bodoče nabave iz tega
               programa zagotavljajo njihovo realizacijo in s tem obrambno sposobnost.</p>
               <p>V tem okviru pa je potrebno ugotoviti v kakšen namen, na kakšen način so bila
               sredstva do sedaj porabljena. Imam več vprašanj. Tako za predstavnika računskega
               sodišča, kot tudi za gospoda ministra.</p>
               <p>Zakon o temeljnih razvojnih programih določa, da bo Republika Slovenija zagotavljala
               sredstva za realizacijo temeljnih razvojnih programov v višini 76,6 milijarde
               tolarjev. V posameznem letu pa znesek ne sme presegati 8,8 milijarde tolarjev. Po
               cenah na dan 30.11.1993, ki se bo letno usklajeval z gibanjem tečaja nemške marke.
               Skupni 10 letni znesek v tolarjih 76,6.</p>
            </sp>
            <sp xml:id="SDT2-OZO-Izredna-003-1999-10-29.sp3">

               <speaker>PREDSEDNIK RUDOLF PETAN:</speaker>

               <p>Kar pridite.</p>
            </sp>
            <sp xml:id="SDT2-OZO-Izredna-003-1999-10-29.sp4">

               <speaker>DR. JOŽE ZAGOŽEN:</speaker>

               <p>Skupni 10 letni znesek v tolarjih 76,6 milijard ostaja torej nespremenjen.</p>
               <p>V časopisju je predsednik odbora za finance in monetarno politiko dokazoval
               dvoje.</p>
               <p>1. Da z zakonom določen znesek ni bil prekoračen.</p>
               <p>2. Da minister Gaspari ni v ničemer odgovoren za nastalo situacijo.</p>
               <p>S tem v zvezi imam nekaj vprašanj. Dne 30.11.1993, to je datum, ki je v zakonu je po
               srednjem tečaju banke Slovenije znesek 8,8 milijard nemških mark znašal 117 milijonov
               386 tisoč 500 nemških mark. <stage type="mag"/>(nadaljevanje)
               Toliko nemških mark je lahko bilo letno maksimalno porabljeno. Ker je bila poraba
               različna med posameznim letom, se je ta znesek pomnoži s povprečnim letnim tečajem
               nemške marke, ki je leta 1994 znašal 80 tolarjev, leta 1995 83 tolarjev, leta 1996 90
               tolarjev, leta 1997 92 tolarjev in leta 1998 94 tolarjev. Do vključno leta 1998 bi
               torej glede na zakon lahko bilo porabljeno 51,53 milijarde tolarjev ali 586 tisoč 665
               milijonov nemških mark, ko bi se stvari nabavljale povprečno skozi vse leto.</p>
               <p>V poročilu vlade, ki ga je pripravilo ministrstvo dne 8.7. pa piše, da je bilo
               vključno s transportnimi stroški, uvoznimi stroški, špediterskimi stroški in
               prometnim davkom porabljeno 599 milijonov 509 tisoč 646 nemških mark. Torej je že ta
               znesek, ki ne vsebuje obresti in provizij, presegel zakonsko omejeni znesek iz leta
               1994 do vključno leta 1998.</p>
               <p>Če pa dejansko porabo primerjamo s tisto v temeljnem programu, pa je razkorak še
               mnogo večji. Saj bi po temeljnem programu lahko bilo porabljeno v tem času le 34,8
               milijarde tolarjev ali 452 milijonov nemških mark. Gre za temeljni razvojni program z
               dne 25.2.1994. Številka SZ0213/94. Torej dva dni po sprejemu zakona je bil sprejet
               22.2.1994 in so njegovi zneski že usklajeni z zakonskim zneskom 76,6 milijarde
               tolarjev.</p>
               <p>Zato najbrž ne drži navedba v skupnem poročilu ministrstva za finance in za obrambo,
               da je bilo potrebno po zakonskem znesku postopoma prilagajati obseg in strukturo
               posameznih borbenih sistemov. To je dokument z dne 19.10.1999.</p>
               <p>Tudi ni točno, kar pišeta oba ministra. Da je bila z zakonom zagotovljena višina
               sredstev 994 milijonov mark po cenah na dan 30.11.1993. Na dana sprejema zakona o
               temeljnih razvojnih programih 22.2.1994 je znašal srednji tečaj nemške marke po banki
               Slovenije, 77,703 tolarja. Torej je vrednost TRP po zakonu znašala 985,8 milijona
               mark. Ne 994. Znesek 994 milijonov mark je preračun po tečaju 77 tolarjev, ki je
               veljal januarja 1993 leta, ko zakon še ni bil sprejet.</p>
               <p>Sprašujem tudi predsednika odbora za obrambo. Zakaj nam je bil z vpisom 26.10.1999
               dostavljen zastarel in nečitljiv temeljni razvojni program z dne 29.7.1993. Rekel
               sem, da je obstajal<stage type="mag"/>(nadaljevanje) program
               usklajen z zakonskim zneskom z dne 25.2.1994. Ta zastarel program je naravnan na
               prvotno predlaganih 90,6 milijarde tolarjev. Iz dikcije zakona do skupne višine
               največ kot piše, je nedvoumno razvidno, da predstavlja znesek 76,6 milijarde tolarjev
               skrajni limit, ki vsebuje čisto vse stroške, tudi obresti in provizije.</p>
               <p>Zakaj skupni znesek porabe? Leta 1994, 1998 v poročilu vlade oziroma Mors ni naveden
               v tolarjih? Saj se po zakonu revolarizira samo letni znesek ne pa celotni znesek, ki
               je fiksiran v tolarjih. Skupni znesek porabe je predstavljal v markah po poročilu
               ministrstva 599,5 milijonov mark. Če pogledamo povprečje povprečnihletnih tečajev
               tako za oceno marke v teh letih, je bilo 87,8 tolarjev, kar da približno številko
               52,64 milijarde brez obresti. To je več od zneska, ki ga je zakon dovoljeval glede na
               maksimalno letno porabo, ki je veljal 51,53 milijarde tolarjev.</p>
               <p>Če od najetja kredita odvzeta od leta 1995 do 1998, ki so navedeni v točki 4.,
               gradivo Mors z dne 25.10.1999 pomnožimo s povrprečnimi tečaji za posamezna leta in
               jim prištejemo še 2,55 milijarde, ki je bila plačana v letu 1994, dobimo znesek 49,9
               milijard tolarjev. Če k temu prištejemo še 5,1 milijarde tolarjev obresti, ki naj bi
               nastale od 1995 do vključno 1998 leta, z lato 1994 ni podatkov, dobimo znesek 55
               milijard tolarjev, kar prav tako tudi po tej metodi presega zakonsko dovoljenje in
               znesek 51,5 milijarde tolarjev. Obresti bi morale biti navedene za vsa leta, ki jih
               posamezni kredit povzročil oziroma pogodba, ne le za tista leta, ko se je delala
               revizija računskega sodišča oziroma do leta 1999 kot je navedeno. V tem primeru bi
               bila prekoračitev porabljenih sredstev glede na zakon še mnogo višja.</p>
               <p>Torej je neustrezna navedba v poročilu obeh ministrov, da do sedaj poraba ni
               prekoračena glede na zakon. Zakaj torej v poročilu vlade oziroma ministrstva za
               obrambo ni na enem mestu navedenih zneskov po sklenjenih pogodbah v tolarjih in
               stroškov obresti, provizij, transportnih stroškov, špediterskih stroškov, prometnih
               davkov, uvoznih stroškov in tako naprej.</p>
               <p>Tako pa imamo samo del stroškov v markah, se pravi 599 milijonov za kar smo rekli,
               da po približni oceni ustreza 52,6 milijardam tolarjev in 6,8 milijarde obresti v
                  tolarjih<stage type="mag"/>(nadaljevanje) do leta 1999, naprej
               ne, kar skupaj znese 59,47 milijarde tolarjev. Že to brez upoštevanja obresti preko
               leta 2000 pomeni prekoračitev zakonsko dovoljenih sredstev v letih 1994 do 1998. Za
               7,9 ali okroglo 8 milijard tolarjev.</p>
               <p>Pri tem nisem nikjer zasledil stroškov provizij. Sprašujem torej. Kolikor so znašale
               provizije? Komu so bile dane? Koliko je torej bilo od leta 1994 do 1998 porabljenega
               denarja skupaj v tolarjih? Še posebej za provizije in druge stroške, ki niso v
               poročilu. V poročilu vlade oziroma ministrstva je navedena struktura porabe. Za
               protizračno obrambo je bilo v tem obdobju porabljeno 12,1% sredstev temeljni razvoj
               programi pa so predvidevali 32,35. Drobna struktura razhajanja so tudi pri drugih
               postavkah. Zakaj je do njih prišlo in kdo je za njih odgovoren? Predlagam tudi, da se
               nam dostavijo letni načrti izvajanja temeljnih razvojnih programov, ki naj bi jih
               sprejemala vlada in ki naj bi odstopali od temeljnih razvojnih programov. S tem v
               zvezi samo še nekaj.</p>
               <p>Vlada je z dokumentom številka 403221/158 dne 7. februarja 1994, torej nekaj dni
               pred sprejetjem zakona ugotovila, da temeljni razvojni programi predstavljajo celoto
               v organizacijskem tehničnem in funkcionalnem smislu. Realizacija programov pa je med
               seboj odvisna. Vlada je v tem dokumentu zapisala, da temeljni razvojni programi
               predstavljajo najpomembnejši obseg potrebne oborožitve in opreme za zagotavljanje
               bojne pripravljenosti. Kako je lahko ta ista vlada v kateri je samo gospod Kacin
               zamenjal gospoda Janšo, citiram "od vsega začetka izvajanja zakona" kot piše v
               poročilu "uveljavlja drugačno strukturo borbenih sredstev kot je navedena v temeljnih
               razvojnih programih."</p>
               <p>Na strani pet poročila računskega sodišča piše, da z zakonom zagotovljena sredstva
               krijejo le slabih 50% poslovnih načrtov. V enih načrtih so točno navedena orožja in
               oprema po kosih in cenah za posamezne kose. Postavlja se mi vprašanje. Kje je vir teh
               odstopanj? Ali so bili nabavljeni drugi kosi? Ali je bilo nabavljeno drugačno število
               kosov? Ali so bile dogovorjene drugačne cene od predvidenih?</p>
               <p>Hiter pregled gradiv kaže to, da je za radar velikega dosega bilo planirano v
               temeljnem razvojnem programu 18,3 milijona nemških mark, stal pa je 28,8 milijonov
               mark. Podobno je s patruljnim čolnom, opremo, <stage type="mag"/>
               (Nadaljevanje) ki naj bi po programu stal 3,6 milijona mark, v resnici pa je stal 5,4
               milijona mark. Ali so nastali nenačrtovani stroški kreditov in drugih stroškov? In
               tudi to, ali so bile dane prevelike provizije? Posredovati bi bilo potrebno torej
               preglednice iz teh magnetogramov z dne 25.2.1994 in označiti, katera od teh
               načrtovanih kosov, kateri od teh kosov so bili nabavljeni in kateri so bili dodatno
               nabavljeni. V poročilu piše, da v programu stroški najetja posojil niso bili
               upoštevani. Iz dikcije zakona je razvidno, da so ti stroški vključeni v zakonski
               znesek, 76,6 milijarde. Ministrstvo za finance je maja 1995 naložilo ministrstvu za
               obrambo, da mora v skupno dovoljenem letnem znesku upoštevati vse stroške, to je tudi
               obresti, provizije, prometni davek, uvozne stroške, transportne, špediterske itd. Ker
               naj bi v ministrstvu za obrambo mislili, da to velja samo za letne zneske, končno pa
               je tako zapisalo tudi ministrstvo za finance, so delali vsa finančna poročila brez
               upoštevanja teh stroškov, češ, da jih krije ministrstvo za finance samo, mimo
               sredstev za temeljne razvojne programe. In sprašujem predstavnika računskega sodišča,
               kaj glede na vsa ta poročila pomeni navedba v vašem poročilu na strani 5, je bilo do
               koncaleta 1996 porabljeno 37 milijard tolarjev, od 1997 do 1999 pa se predvideva še
               48. Finančno nepokrit pa naj bi še ostal nadaljnji kosovni načrt v vrednosti 92
               milijard tolarjev. Skupaj naj bi torej po navedbi računskega sodišča temeljni
               razvojni program stal 177 milijard tolarjev. Kako je lahko finančno nepokrit še
               preostali kosovni načrt v višini 92 milijard tolarjev, če pa je za ves TRP
               predvideno, da stane 76,6 milijarde tolarjev. Če po vašem mnenju slabih 50% kosov
               stanje 92 milijard, potem bi ves program po tej logiki stal 184 oziroma vsaj 177
               milijard tolarjev. Te navedbe računskega sodišča niso jasne, zato prosim za
               pojasnilo, kajti te številke, čeprav so navedene zelo nejasno, kot sem rekel,
               nesorazmerno odstopajo od številk, ki jih je posredovala vlada oziroma ministrstvo za
               obrambo in tudi poročilo obeh ministrov. Kaj torej pomeni številka 177 milijard
               tolarjev? To ni nikjer jasno napisano. Ali so v te številke vključene tudi obresti,
               to ni jasno razvidno, tukaj piše v poročilu, da so se še v letu 1997 vsi proračuni
               delali brez stroškov posojil. Če z zakonom določena sredstva krijejo le 50% kosovnih
               načrtov, kot pišete, ali to pomeni, da je drugih 50% strošek najemanja posojil,
               provizije in drugi odvisni stroški nabave, ki v kosovnicah niso bili upoštevani,
               čeprav pojem o nabavni ceni vključuje tudi vse odvisne stroške nabave, to je fakturna
               cena plus transportni in vsi ostali stroški.</p>
               <p>Nadalje me zanima, kako je potekalo financiranje temeljnih razvojnih programov kot
               sistem, katere banke doma in v tujini poimensko so bile vključene, kako je tekel tok
               blaga in kako tok plačil ter po kakšnih odstotkih so se komu plačevale obresti in
               provizije. Kateri so bili domači uvozniki? Katera so torej bila podjetja, posredniki
               in banke, posredniki doma in v tujini? Ko smo bili tudi z nekaterimi, ki so danes
               tukaj, na obisku v Izraelu, je bilo dogovorjeno, da bi vsi eventualni nakupi tekli
               neposredno na relaciji država-država, brez<stage type="mag"/>
               (Nadaljevanje) posredniških firm na obeh straneh. To je napisano tudi v takratnem
               poročilu in kot vemo, je bil Izrael kot tuja država daleč najbolj vključen v
               realizacijo TRP, zato me zanima, kako so posli potekali v resnici in predlagam
               sprejetje sklepa, predsednik, da odbor za obrambo zahteva od vlade zapisnik iz
               sestanka pri predsedniku vlade, dr. Drnovšku v začetku junija 1994, ki je bil
               namenjen dogovoru o načinu financiranja temeljnih razvojnih programov. Takrat so se
               ga udeležili minister Kacin z ekipo, minister Gaspari z ekipo ter guverner narodne
               banke Slovenije gospod Arhar z ekipo. Sam ne vem, kaj je bilo tam dogovorjeno, ker je
               takratni minister za obrambo, gospod Kacin, še pred prihodom predsednika Drnovška
               brez obrazložitve zahteval, da naj zapustim sejno sobo. Čeprav me je takrat zelo
               prizadel, sem mu danes hvaležen, ker nisem bil soudeležen pri teh žalostnih
               kupčijah.</p>
               <p>Prosim, predsednik, če zahtevaš tudi akt o ustanovitvi vladne komisije za
               označevanje temeljnih razvojnih programov in kakšne so njene pristojnosti in
               odgovornosti in kdo jih sestavlja. Vem za gospoda Janka, gospoda Štera, gospoda
               Ferša, gospoda Kacina in gospoda Gasparija, pa za ostale člane ne vem. Minister
               Gaspari je podpisoval vse kreditne pogodbe in dajal soglasja vsem komercialnim
               pogodbam. On je bil kot minister in kot predsednik komisije odgovoren za namenskost,
               zakonitost in gospodarno kriščenja javnih sredstev. Imel je na voljo tudi računsko
               inšpekcijo, ki očitno ni ukrepala. Ko je videl, da se stvari ne odvijajo v skladu z
               zakonom oziroma programom, bi moral nabave ustaviti. Tako ne držijo razne besede
               odgovornih, da z zakonom določen znesek ni bil presežen in da minister ni
               odgovoren.</p>
               <p>Posebej pa sprašujem še predsednika računskega sodišča, kaj je s knjiženjem obresti.
               Za te obresti ni v proračunu proračunske postavke in to je kršitev zakona. Ne more
               biti to neka skupna nejasna vreča, v katero se mečejo vse obresti počez. Morala bi
               biti točna postavka za obresti v proračunu. In še to, če se že dajejo podatki o
               zneskih kreditov, odplačil glavnic in obresti, bi vsaj od ministrstva za finance
               pričakovali, da bi posredovali te podatke najmanj tako kot stori vsako podjetje, to
               je, da gre pri posameznem kreditu, ali gre za devizno klavzulo ali za temeljno
               obrestno mero ali je to kratkoročni ali dolgoročni kredit, nasploh pa bi bilo
               potrebno posredovati tudi obresti v odstotkih anuitet oziroma amortizacijski načrt za
               najete kredite.</p>
               <p>Bil sem nekoliko dolg, pri tem je <stage type="mag"/>(Nadaljevanje) teh odprtih vprašanj mnogo, in pri tem tudi zaključujem s
               tem, da menim, da moramo te načelne stvari prej razčistiti, preden preidemo na
               obravnavo konkretnih nepravilnosti, ki jih tudi kar mrgoli v poročilu. Hvala
               lepa.</p>
            </sp>
            <sp xml:id="SDT2-OZO-Izredna-003-1999-10-29.sp5">

               <speaker>PREDSEDNIK RUDOLF PETAN:</speaker>

               <p>Hvala. Sprašujem predstavnike ministrstva, ali želijo takoj odgovoriti? Ja, gospod
               Demšar, izvolite.</p>
            </sp>
            <sp xml:id="SDT2-OZO-Izredna-003-1999-10-29.sp6">

               <speaker>DR. FRANCI DEMŠAR:</speaker>

               <p>Hvala za besedo. Spoštovani gospod predsednik, spoštovani člani odbora ter ostali!
               Vprašanj je bilo veliko. Najbrž je nemogoče, da bi sedajle detajlno na vse to
               odgovoril. Poskušali bomo na nekaj osnovnih zadev dati par kratkih pojasnil. Bomo pa
               z veseljem, če bomo dobili pismena vprašanja, na vsa vprašanja natančno odgovorili.</p>
               <p>Mogoče vseeno dve kratki pripombi. Govorilo se je o znesku 8.800 milijonov tolarjev,
               da ne sme preseči letni znesek, natančno je treba ta člen brati. Pravi, "s tem da v
               posameznem letu znesek praviloma ne bo presegel...," to besedo je pomotoma dr.
               Zagožen izpustil in ta je važna, pomeni, da lahko preseže. To je pod prvo.</p>
               <p>Druga pripomba. Govori se o kosovnem, tako imenovanem kosovnem planu. Kosovnega
               plana ni. Bil je v prvi obravnavi zakona, potem takrat v obrazložitvi prve obravnave,
               potem pa ob usklajevanjih ga ni bilo v obrazložitvi ob sprejemanju zakona. To je
               drugi del.</p>
               <p>Bi pa gospodu Bogataju prepustil besedo, da poda še nekaj dodatnih preliminarnih
               pojasnil.</p>
            </sp>
            <sp xml:id="SDT2-OZO-Izredna-003-1999-10-29.sp7">

               <speaker>PREDSEDNIK RUDOLF PETAN:</speaker>

               <p>Hvala. Gospod Bogataj, izvolite.</p>
            </sp>
            <sp xml:id="SDT2-OZO-Izredna-003-1999-10-29.sp8">

               <speaker>MAG. MIRAN BOGATAJ:</speaker>

               <p>Problem tega kosovnega plana, ki je bil nekajkrat omenjen, je v naslednjem.</p>
               <p>Okvirni pregled sistemov, borbenih, z osnovnimi sredstvi je bil, kot pravi minister,
               priložen v prvo obravnavo tega zakona, in sicer 12.8.1993, v takratni višini
               milijarda 225 milijonov, se mi zdi, mark oziroma 97 milijard tolarjev. Zakon je
               preživel takratno prvo obravnavo, medtem ko v drugi obravnavi je bil start zopet s 97
               milijardami tolarjev in z letom realizacije 1993-2001. Kosovnega plana niti
               približnega k temu programu ni bilo priloženega še enkrat ali pa popravljenega.
               Dejansko pa je v obrazložitvi - to pa gospod dr. Zagožen tudi pozna, ker smo skupaj
               pripravljali to obrazložitev - so opisani borbeni sistemi. Temeljni je nadzor
               zračnega prostora in protizračna obramba, pri kateri je v obrazložitvi pojasnjeno, da
               predlagamo, da se odločimo za kombiniran sistem nadzorna iz zraka in protizračne
               obrambe s kopnega. Številke oziroma kosovni plan, ki je bil omenjen v razpravi, je
               nastal šele kasneje, ko je bil zakon že sprejet, ker v končni obravnavi zakona so
               bila sredstva znižana za 20 milijard SIT približno, se pravi, na teh 76,6, in
               podaljšana realizacija. Zato, da bi lahko v takratnem ministrstvu pristopili k
               realizaciji, je bila narejena ocena, kaj to pomeni za posamezen sistem. In to so
               tisti sistemi, ki smo jih mi tudi navedli, gospod predsednik, v vaši zahtevi, v
               odgovoru na vašo zahtevo, da naj damo, kaj je od teh prvotno sprejetih sistemov
               odstopamo oziroma kakšna je njihova realizacija.</p>
               <p>Ponavljam, da gre za opredelitve, ki so bile sprejemane in razdelane v ministrstvu
               za obrambo, medtem ko samo izkazovanje skozi posamezna leta, vse od začetka izvedbe
               tega zakona, pa je šlo po tistih <stage type="mag"/>(Nadaljevanje) postavkah, ki so notri navedene in ki so parlamentu
               predstavljene v vsakoletnem vladnem poročilu. Dejstvo je, da je v zakonu še ena
               določba v zvezi s temi letnimi plani, ki zelo natančno pravi in pooblašča.</p>
               <p>No, in da zaključim to misel okoli tega kosovnega plana, ravno takšen pristop je bil
               razlog, da je bil v tretji obravnavi sprejet prvi odstavek tega zakona, ki govori o
               tem, da gre za temeljne razvojne programe na področju protiletalske in protioklepne
               obrambe sistema zračnega prostora, Zvester za obalno obrambo. Se pravi našteti so
               sistemi, ni pa sklicevanje na neke kosovne načrte.</p>
               <p>Druga stvar, ki je bila dana, je v 5. členu, kjer zelo jasno govori o tem, da
               dinamiko izvajanja in prednostne letne naloge uresničevanja tega programa določa
               vlada, pri čemer zagotavlja prednost in tako naprej kopenski vojski (to smo pa
               odgovarjali že zadnjič). To pomeni, da stališče, češ da ta realizacija mora biti
               procentualno vsako leto povsem enaka in v enaki strukturi, kot je razpravljal gospod
               dr. Zagožen, ne drži in ne drži tudi to, da ta dinamika po posameznih vrstah borbenih
               sistemov mora biti leto za letom enaka, ko pa je prioriteta enkrat taka, drugič je
               drugačna. Konkretno je to pomenilo, da je bilo treba program prilagajati embargu, ki
               je trajal do tam nekje junija ali julija 1996, če imam prav v spominu, in temu je
               vlada seveda realizacijo tudi prilagajala, o čemer so bili seznanjeni takratni organi
               državnega zbora skozi letno poročilo.</p>
               <p>Za ostala vprašanja pa tako ali tako pripravljamo odgovore. Bi pa res prosili, da bi
               dobili tudi pismeno, tako da bi konkretno lahko odgovorili, ker je cela vrsta
               vprašanj bila nanizana in niti nismo mogli zadosti spremljati. Hvala.</p>
            </sp>
            <sp xml:id="SDT2-OZO-Izredna-003-1999-10-29.sp9">

               <speaker>PREDSEDNIK RUDOLF PETAN:</speaker>

               <p>Hvala. Gospod Zagožen, izvolite.</p>
            </sp>
            <sp xml:id="SDT2-OZO-Izredna-003-1999-10-29.sp10">

               <speaker>DR. JOŽE ZAGOŽEN:</speaker>

               <p>Samo dve kratki pojasnili, prvič gospodu ministru.</p>
               <p>Gospod minister, dejali ste, da kosovnega plana ni bilo. Če ste natančno poslušali
               gospoda Bogataja, je ta plan bil dejansko nekaj dni, tri dni po sprejemu zakona je
               bil napravljen, vključno s kosovnicami - to je ta program s kosovnicami, kjer so vsi
               kosi konkretno navedeni in cene, tako da vaša navedba ni bila točna. In ta program je
               bil... (Izklopil se je mikrofon - nerazločno!) in je bil verjetno to uradni program.
               To je to, kar se tiče tistega vašega.</p>
               <p>Kar se pa tiče tega "praviloma". Seveda, tudi če piše "praviloma", bi se ta znesek,
               ki je eksplicitno naveden, moral upoštevati.</p>
               <p>In to, kar pravi potem gospod Bogataj, dejansko je bil ta temeljni program sprejet,
               kot sem rekel, po sprejemu zakona. Usklajen je z zakonskim zneskom, in nisem nikjer
               dejal, da bi vsako leto moral biti fiksen znesek, ampak tako kot piše v zakonu,
               največ do višine 8.800 milijonov tolarjev. Kajti če mi teh 8,8 milijarde pomnožimo z
               10, toliko let bi trajal program, dobimo znesek 88 milijard in ne 76,6. Se pravi, je
               bila tu neka rezerva, ki je omogočala prilagajanje posameznim letom, in v tem se
               strinjam z gospodom Bogatajem. Hvala lepa. <stage type="mag"/>
               </p>
            </sp>
            <sp xml:id="SDT2-OZO-Izredna-003-1999-10-29.sp11">

               <speaker>PREDSEDNIK RUDOLF PETAN:</speaker>

               <p>Hvala. Preden dam besedo gospodu ministru, ki želi odgovoriti, bi v zvezi s tem
               spomnil v tem poročilu, ki smo ga dobili, ki smo ga dobili, kjer je predviden program
               in seveda tudi ta prečiščen program glede na znižanje vrednosti celotnega projekta od
               96 milijard na 76. Recimo, sistem nadzora in zaščite zračnega prostora, je pač 77%,
               telekomunikacijski sistem zvez 68 tistega predvidenega zneska in če to preračunamo,
               koliko je to procentov celotnega od 76 milijard, vidimo, da je pri zračni obrambi
               realizacija v tem primeru 12%, v celotnem programu pa naj bi bila to 31. To se pravi,
               da je neki disproporec, kar je verjetno gospod Zagožen tudi mislil in zdaj vam dajem
               besedo.</p>
            </sp>
            <sp xml:id="SDT2-OZO-Izredna-003-1999-10-29.sp12">

               <speaker>DR. FRANCI DEMŠAR:</speaker>

               <p>Samo kratko pojasnilo v zvezi s kosovnim planom. Zelo natančno sem povedal, da
               kosovnega plana v zvezi z zakonom v obrazložitvi zakona ni bilo. Če je nastal potem
               določen kosovni plan, o tem kosovnem planu nisem govoril. Kot mi je poznano, pa ne
               gre za dokument vlade, ampak za interni ministrski dokument.</p>
            </sp>
            <sp xml:id="SDT2-OZO-Izredna-003-1999-10-29.sp13">

               <speaker>PREDSEDNIK RUDOLF PETAN:</speaker>

               <p>Hvala. Gospod Reščič iz ministrstva za finance želi besedo. Izvolite.</p>
            </sp>
            <sp xml:id="SDT2-OZO-Izredna-003-1999-10-29.sp14">

               <speaker>VALTER REŠČIČ:</speaker>

               <p>Hvala. Jaz bi rad samo pojasnil glede knjiženja obresti v vseh navedenih letih iz
               naslova kreditov za financiranje TRP. Pri vseh letih so obresti za plačila kreditov
               za tuje kredite in za domače kredite posebej izkazane in prikazane na računu, in
               sicer na postavkah 6600, 6625, 6640 in 6590 v letih 1995, 1996 in 1997 delno ter v
               postavkah 4145 in 4146 za leto 1998 in za letošnje leto in tudi za naslednje leto so
               planirane in jih imate v proračunu, tako da dejansko za vsa leta so bile posebej
               izkazane in so še vedno za ta namen. Hvala.</p>
            </sp>
            <sp xml:id="SDT2-OZO-Izredna-003-1999-10-29.sp15">

               <speaker>PREDSEDNIK RUDOLF PETAN:</speaker>

               <p>Hvala. Glede na to, da imamo kmalu tudi razpravo o proračunu, bomo verjetno še tam ob
               tisti razpravi kaj rekli. Gospod Hvalica ima proceduralno. Izvoli.</p>
            </sp>
            <sp xml:id="SDT2-OZO-Izredna-003-1999-10-29.sp16">

               <speaker>IVO HVALICA:</speaker>

               <p>Predsednika in sekretarja odbora sprašujem, na podlagi česa je govoril zdaj gospod
               Reščič. Jaz ga ne vidim med vabljenimi. Meni bi sicer bilo zelo normalno, če bi bil
               vabljen minister za finance. Ampak mi ponavadi ne dajemo besede tistim, ki niso
               vabljeni. Torej, pojasnite mi pravzaprav kako se je to zgodilo, da gospod Reščič ni
               bil vabljen. Hvala lepa.</p>
            </sp>
            <sp xml:id="SDT2-OZO-Izredna-003-1999-10-29.sp17">

               <speaker>PREDSEDNIK RUDOLF PETAN:</speaker>

               <p>Hvala, gospod Hvalica. Mi vabimo urad predsednika vlade, urad predsednika republike
               in oni navsezadnje lahko pošljejo človeka, za katerega se dogovorijo, ali menijo, da
               je prav, da je navzoč na seji in tudi po <stage type="mag"/>(Nadaljevanje): tej plati je gospod Reščič navsezadnje lahko tudi to.
               Izvolite, gospod Hvalica.</p>
            </sp>
            <sp xml:id="SDT2-OZO-Izredna-003-1999-10-29.sp18">

               <speaker>IVO HVALICA:</speaker>

               <p>Torej v tem primeru me čudi, da ni prišel sam predsednik vlade glede na njegovo
               vlogo, ki jo je imel tu ali pa najmanj minister za finance. In jaz ob vsem
               spoštovanju osebnosti gospoda Reščiča, ne morem soglašati s tem, da pošlje vlada
               gospoda Reščiča sem, da jemlje vroč kostanj iz kotla. Naj pride najmanj tisti, ki je
               bil v komisiji. Komisijo, kakor vem, je vodil minister Gaspari. On manjka danes tu na
               tem odboru.</p>
            </sp>
            <sp xml:id="SDT2-OZO-Izredna-003-1999-10-29.sp19">

               <speaker>PREDSEDNIK RUDOLF PETAN:</speaker>

               <p>Gospod Zagožen se je javil prej.</p>
            </sp>
            <sp xml:id="SDT2-OZO-Izredna-003-1999-10-29.sp20">

               <speaker>DR. JOŽE ZAGOŽEN:</speaker>

               <p>Samo dodatno vprašanje gospodu Reščiču. Navedli ste številke teh proračunskih
               postavk, prosim, če lahko še navedete kako se imenujejo te postavke in ali so na teh
               postavkah samo obresti iz TRP, ali so tudi druge stvari na istih postavkah.</p>
            </sp>
            <sp xml:id="SDT2-OZO-Izredna-003-1999-10-29.sp21">

               <speaker>PREDSEDNIK RUDOLF PETAN:</speaker>

               <p>Hvala. Gospod Reščič, imate besedo.</p>
            </sp>
            <sp xml:id="SDT2-OZO-Izredna-003-1999-10-29.sp22">

               <speaker>VALTER REŠČIČ:</speaker>

               <p>Hvala. Naziv postavke je Plačilo obresti TRP (okrajšava) za domače kredite in za tuje
               kredite posebej. Na teh postavkah so samo obresti za kredite najete za financiranje
               programa. Hvala.</p>
            </sp>
            <sp xml:id="SDT2-OZO-Izredna-003-1999-10-29.sp23">

               <speaker>PREDSEDNIK RUDOLF PETAN:</speaker>

               <p>Hvala. Gospod Demšar, izvolite.</p>
            </sp>
            <sp xml:id="SDT2-OZO-Izredna-003-1999-10-29.sp24">

               <speaker>DR. FRANCI DEMŠAR:</speaker>

               <p>Samo kratko pojasnilo na vprašanje gospoda Hvalice. Glede na to, da je problematika
               taka, da se tiče tudi ministrstva za finance, sem ministra Gasparija zaprosil, če
               lahko pošlje tudi svoje predstavnike ali sam pride po njegovi presoji in je potem
               predlagal nekaj svojih sodelavcev, ki so danes prišli na sejo in jaz imam to pravico,
               da lahko to zaprosim in pridejo z mano.</p>
            </sp>
            <sp xml:id="SDT2-OZO-Izredna-003-1999-10-29.sp25">

               <speaker>PREDSEDNIK RUDOLF PETAN:</speaker>

               <p>Hvala. Naslednji, ki je želel besedo, je gospod Kacin.</p>
            </sp>
            <sp xml:id="SDT2-OZO-Izredna-003-1999-10-29.sp26">

               <speaker>JELKO KACIN:</speaker>

               <p>Hvala za besedo, gospod predsednik. Kolegice in kolegi, gospod minister, predstavniki
               vlade, tudi gospod računski sodnik. Poročilo, o katerem teče razprava, je dokončno in
               kot je razvidno, je računsko sodišče dalo mnenje s pridržkom. Ni dalo negativnega
               mnenja, ampak dalo je mnenje s pridržkom. Ministrstvo za obrambo se na to predhodno
               poročilo sploh ni odzvalo, zato je tako, kot je, tudi ostalo in je dokončno. Iz česar
               je razvidno, da računsko sodišče tudi prej ni imelo namere izdati negativnega mnenja,
               ampak je od vsega začetka to mnenje s pridržkom.</p>
               <p>Ko pa se to poročilo prebere in interpretira, pa potem pridemo do medijskih
               naslovov, kot je tale v Financah, ki je bil prvi "Finančni škandal na MORS" ali pa
               "Izpuhtele milijarde" in potem se pogovarjamo kam je šlo in kdaj je šlo 100 milijard
               slovenskih tolarjev. Zato želim vprašati računsko sodišče, kako je mogoče na eni
               strani govoriti o neizpolnjevanju zakona, govoriti o tem, da so stotine milijard
               neustrezno porabljene, po drugi strani pa dati mnenje s pridržkom? To nekako ne gre
               skupaj. In zdi se mi, da je s tako formulacijo poročila javnost bila zavedena in
               vznemirjena. Ne tisti, ki tega niso brali, ampak tisti, ki so brali poročila, o
               katerih so poročali posamezni mediji. Zato se mi zdi, da je s tem poročilo bila
               storjena precejšnja škoda tako državi kot tudi računskemu sodišču. Po drugi strani
               sem prepričan, da smo se oziroma ste se iz tega vsi, ki ste sodelovali pri tej
               stvari, marsikaj naučili za prihodnost.</p>
               <p>Drugo, kar seveda do danes ni odgovorjeno, pa bi moralo biti odgovorjeno, je odgovor
               ministrstva za obrambo, ki mora imeti dva elementa. Prvi del odgovora je pojasnilo,
               zakaj ni bilo odgovorjeno. Do danes tega pojasnila preprosto ni. Jaz lahko
               špekuliram, manipuliram, razmišljam in si poskušam stvari razložiti in si pač
               preprosto razlagam, da se je spričo nekaterih okoliščin v času, ko je bilo poročilo
               predano, zgodilo, kar se je zgodilo. Jaz bi rad spomnil, da se je Zavrč zgodil 6.
               januarja lanskega leta, da je bila vlada, če sem pravilno obveščen, 7. januarja s tem
                  seznanjena<stage type="mag"/> (Nadaljevanje) in da so se vesti
               o tem v medijih, v javnosti pojavile 15. januarja in seveda je sledilo obtoževanje in
               reakcija javnosti in politike z zahtevo, da minister Turnšek, ki je takrat bil
               minister za obrambo, odstopi. Ta se je temu odstopu upiral in ni želel odstopiti vse
               do 25. februarja leta 1998. Dva dni po njegovem odstopu pa je to poročilo postalo
               dokončno. Torej, če navajam številke oziroma datume, ki jih je zapisalo računsko
               sodišče, iz katerih izhaja, da je 12. februarja v času, ko se je zahtevalo, da
               minister odstopi, to poročilo posredovalo ministrstvu za obrambo in ker ministrstvo
               ni odgovorilo, je poročilo postalo dokončno 27. februarja, to pa je dva dni po
               odstopu gospoda Turnška. Ne glede na to, da je minister odstopil, samo računsko
               sodišče je tukaj navedlo dva državna sekretarja, ki predstavljata revidirano osebo in
               iz teh razlogov se mi zdi, da bo ministrstvo za obrambo moralo odgovoriti tudi na ta
               del vprašanja. Zakaj ni bilo odgovorjeno in kdo ni odgovoril, pa bi moral odgovoriti?
               Kajti, če temu ni tako, potem se lahko pogovarjamo o tem, da nekdo morda ni želel
               odgovoriti zato, da bi s tem pomagal ministru, da se čimprej odloči za odhod iz
               ministrstva za obrambo, hkrati je pa s tem objektivno škodoval tudi slovenski
               obrambi, slovenski vojski in še komu drugemu, ampak to so razmišljanja, odgovor na to
               mora dati ministrstvo za obrambo in kolikor sledim, ga do zdaj še ni dalo.</p>
               <p>Drugo je pa seveda odgovor na zelo konkretne navedbe računskega sodišča, ki v svojem
               poročilu navaja in ugotavlja marsikaj. Ministrstvo za obrambo bi moralo odgovoriti
               tudi na vprašanje, ali je res, da se računskemu sodišču ni dostavilo vseh zahtevanih
               podatkov, ker če se to ni storilo, potem je treba disciplinsko ukrepati in zoper
               delavce, ki so onemogočili delo računskemu sodišču ali pa so malomarno sodelovali in
               mislim, da bi to moral biti eden od ukrepov za preseganje stanja, kakršno je sedaj.
               Računsko sodišče si je izbralo primer radarja dolgega dosega in ga posebej
               obravnavalo. Vzvezi s tem radarjem ministrstvo za do danes ni odgovorilo ničesar,
               razen v tistem delu odgovora, ki ga je na prejšnjem delu seje, zadnjič, predstavil
               gospod minister, rekoč, da se računsko sodišče moti, ker revizor napačno interpretira
               zakon in ne pozna strukture oboroženih sil. Zagotovo radar dolgega dosega je
               prioriteta v nakupih, v nasprotju z dokončno ugotovitvijo računskega sodišča, ampak
               tam notri so tudi druge navedbe, ki terjajo jasen odgovor in tam je navedeno, da je
               bila pogodba med "Westinhausom" in Avtotehno podpisana prej, preden je bila Avtotehna
               izbrana za uvoznika. To je tako resna<stage type="mag"/>
               (Nadaljevanje) trditev, da bi moralo ministrstvo odgovoriti, ali je to res ali ni
               res. Torej, če je to zmota, potem je tako zmoto treba pojasniti čimprej. Če pa je to
               res, je pa treba to tudi priznati, ampak s tem, ko ministrstvo molči pri tako
               pomembnih zadevah, se povsem po nepotrebnem ustvarja dodaten političen naboj, ki nam
               onemogoča, da bi racionalno obravnavali vsebino tega poročila. V nadaljevanju so tudi
               trditve, ki govorijo o tem, da naj bi za šolanje štirih častnikov v zvezi s tem
               radarjem porabili skorajda milijon ameriških dolarjev.</p>
               <p>Jaz seveda nisem minister za obrambo in ne nastopam v funkciji ministra za obrambo,
               da ne bo kakšnih drugačnih interpretacij ali pa komentarjev na to temo. Tudi nimam na
               voljo ne sodelavcev, ne arhiva, ki ga minister za obrambo ima, ampak kolikor lahko
               verjamem svojemu spominu, bi si upal priseči, da je šlo vsaj za 16 častnikov, ki so
               šli na šolanje in da sobili tam po 14 oziroma 18 tednov, kar pomeni, da so bivali v
               Ameriki po 3 in pol mesece oziroma 4 in pol mesece, v poročilu računskega sodišča pa
               preprosto piše 4 častniki so veljali to državo skoraj milijon ameriških dolarjev.
               Torej to so take trditve, da bi zaradi njih zagotovo ministrstvo za obrambo moralo
               reagirati in vsaj dve zadevi razložiti na način, ki bo razumljiv slovenski javnosti,
               kajti zdaj je tukaj praznina, tišina in to je po mojem mnenju največja škoda za
               obrambo. Jaz tukaj sebe izključim, ker sem pač vzel v zakup, da bom poslušal še nekaj
               let očitke na moj račun, ker je to del političnih potreb ene politične opcije tukaj v
               tem slovenskem prostoru.</p>
               <p>Rad bi se dotaknil še nekega drugega dela in to je na strani 7, kjer računsko
               sodišče govori o intusai standardih. Zadnjič je dr. Gabrijelčič, ko je predstavljal
               to poročilo, dvakrat citiral te intusai standarde in me je pač pripravil do tega, da
               sem šel te standarde pogledati in potem ugotovil, da računsko sodišče citira samo
               tiste točke teh standardov, ki njemu ustrezajo, ne pa tiste, ki njemu ne ustrezajo
               oziroma so mu v škodo, zato bi rad prebral 79. točko teh istih intusai standardov, ki
               se glasi: "Noben član osebja VRI - in to je višja revizijska hiša - ki ima tesne
               zveze z vodstvom revidirane enote, kakršne so na primer družbene, sorodstvene ali
               druge zveze, ki bi lahko povzročile zmanjšanje nepristranskosti, ne sme biti določen
               za revizijske naloge v tej enoti." Jaz zdaj ne govorim, da ima gospod dr. Lah
               kakršnokoli razmerje s kom v ministrstvu za obrambo, da ne bi bilo napačnih
               interpretacij, jaz samo hočem povedati, da je bil delavec ministrstva za obrambo
               točno v obdobju, za katerega opravlja revizijo in po tej isti logiki bi tudi jaz bil
               lahko revizor in bi pregledoval poslovanje ministrstva za obrambo v času, ko sem bil
               tam zaposlen. Jaz mislim, da je to pravzaprav ena od največjih pomanjkljivosti tega
               poročila in pravzaprav to kredibilnost poročila postavlja dodatno pod vprašaj, ampak
               ker računsko sodišče citira standarde, bom še enkratcitiral to, kar ste vi zapisali,
               na 7. strani piše: "S tem, ko vodja odredi delo svojim podrejenim, se ne zmanjša
               njegova odgovornost tudi za tako prenesene dolžnosti in obveznosti." Vi ta del
               standardov citirate, ko gre za ministrstvo za obrambo. Jaz ta del standardov citiram,
               ko gre za računsko sodišče in mislim na vas, dr. Gabrijelčič<stage type="mag"/>(nadaljevanje) in na vaš podpis pod revizijsko poročilo in
               mislim tudi na vašega nadrejenega na gospoda Antončiča. Tudi za njega to velja, da se
               odgovornost s tem, ko odredi svojemu podrejenemu, da nekaj stori ne prenese na
               podrejenega.</p>
               <p>Govorim o posledicah tega poročila. Ne samo za javnost, ampak za kredibilnost
               računskega sodišča za katerega sem prepričan, da ga v slovenskem prostoru še kako
               potrebujemo, čeprav je več ali manj sedaj javnosti jasno, da to ni sodišč, ampak da
               je to navadna revizijska hiša.</p>
               <p>Da počasi zaključim, ker ne želim iti v konkretne razprave. Moje vprašanje
               naslovljeno na ministrstvo za obrambo se glasi.</p>
               <p>1. Zakaj ministrstvo za obrambo ni odgovorilo takrat, ko je bil čas?</p>
               <p>2. Kdaj bo odgovorilo na del, ki še ni odgovorjen?</p>
               <p>Računsko sodišče pa vprašam. Zakaj samo ni upoštevalo standardov po katerih dela in
               samo izločilo revizorja, dr. Laha? Kaj bo sedaj storilo z dokončnim poročilom, ki ne
               more biti v ponos računskemu sodišču zlasti v tistih delih v katerih je jasno, da se
               je računsko sodišče zmotilo? Vsaka institucija se lahko zmoti, tudi računsko sodišče
               se lahko. Iz dosedanjih odgovorov revidirane osebe in ministrstva za obrambo je
               razvidno, da nekatere stvari oziroma nekatere navedbe, ki so zapisane v tem poročilu
               ne držijo.</p>
               <p>1. Nenazadnje. Upam, dr. Gabrijelčič, da bo računsko sodišče saj v prihodnje znalo
               samo izločiti revizorje, ki ne izpolnjuje standardov. Govorim o tem, da so v zvezi z
               revidirano osebo.</p>
               <p>2. Da bo izbralo revizorje, ki bodo kredibilni, ko gre za vsebino materijo s katero
               se soočajo.</p>
               <p>Mene je dobesedno strah za vsebino predavanj na centru vojaških šol, če je ta oseba
               pred tem predavala strukturo slovenske vojske in našega obrambnega sistema, potem pa
               na podlagi revizijskega poročila ugotovimo, da ne pozna ne zakon, ki je veljal v
               prvem obdobju, ko smo imeli teritorialno obrambo, da ne pozna zakona, ki velja sedaj.
               Da ne pozna zakonov, ki so veljali v prejšnji državi, četudi je predavala temelje SLO
               in .... (Ni razumljivo.) ... Na ekonomski fakulteti v prejšnjem obdobju.</p>
               <p>Zato se mi zdi, da bi se iz tega morali vsi veliko naučiti. Kaj bom jaz storil v
               zvezi s tem? Pa je seveda odvisno predvsem od tega. Kdaj in na kakšen način bodo
               odgovorili ministrstvo za obrambo in računsko sodišče. Na podlagi tega sem bom
               odločil kako bom potem reagiral kot posameznik.</p>
               <p>Še enkrat. Za enkrat je v javnosti vtis, da je 100 milijard nekam odšlo. Četudi je
               bilo že nekaj demantijev na to temo, se ta vtis<stage type="mag"/>(nadaljevanje) še ni odpravil. Zato sprašujem. Kaj bomo storili za to,
               da se bo kredibilnost slovenske države znotraj države vlade in znotraj vlade
               ministrstva za obrambo in slovenske vojske povrnila na nivo, ki ji gre. Hvala
               lepa.</p>
            </sp>
            <sp xml:id="SDT2-OZO-Izredna-003-1999-10-29.sp27">

               <speaker>PREDSEDNIK RUDOLF PETAN:</speaker>

               <p>Hvala. Gospod Hvalica ima proceduralno. Izvolite.</p>
            </sp>
            <sp xml:id="SDT2-OZO-Izredna-003-1999-10-29.sp28">

               <speaker>IVO HVALICA:</speaker>

               <p>Gospod predsednik! Mislim, da je jasno, da ima odbor za obrambo nadzorno funkcijo
               nad resorjem za obrambo. To je v parlamentarni demokracijah. Nastop gospoda Kacina
               kaže, da se on tega elementarnega dejstva ne zaveda oziroma se ga noče zavedati.</p>
               <p>Tu nastopa kot tožnik in sodnik, čeprav bi po moje utemeljeno prepričan sem, da bi
               moral biti tukaj kot obtoženec. Ne ga na prostosti. Njega skrbi sedaj kako bo
               reagiral kot posameznik. Mene zanima kako bo reagiral kot člana odbora za obrambo? Ko
               on pravi, da je njega strah, ko pravi, da je njega strah kaj se dogaja v ministrstvu
               za obrambo je mene strah, ko pomislim kakšno nekvalitetno orožje smo kupili,
               stekupili v Izraelu. Mene je tam strah. Mene je upravičeno strah, ker so bile že
               smrtne žrtve zaradi tega.</p>
               <p>Zato še enkrat predlagam, to je moj proceduralni predlog. Higienično, politično
               higienično bi bilo, da se gospod Kacin izloči iz tega odbora pri obravnavanju tega
               vprašanja. To ne pomeni, da bi liberalni demokraciji odvzeli en glas, daleč od tega.
               Naj dobi nadomestnega poslanca in naj prosim to prepusti nam, ki nismo s tem
               obremenjeni. Ker gospod Kacin vi ste s tem obremenjeni. Tu sem v arhivu našel to, vi
               ste s tem obremenjeni.</p>
               <p>Nenazadnje gospod Kacin! Spomnite se, da sem jaz bil verjetno edini član odbora za
               obrambo, ki sem v prejšnjem sklicu šel na odbor za obrambo, ker ste mi res postregli
               z vsemi papirji, rinfuzo. Ampak jaz nisem mogel ugotoviti kje je glava in kje je
               rep.</p>
               <p>Torej, jaz vsa pozivam še enkrat, da vi prepustite mesto nekemu nadomestnemu članu,
               ker ne morete biti v dvojni vlogi tu. S tem pravzaprav z vašim nastopom ste
               diskreditiral nadzorno funkcijo tega odbora za obrambo. Hvala.</p>
            </sp>
            <sp xml:id="SDT2-OZO-Izredna-003-1999-10-29.sp29">

               <speaker>PREDSEDNIK RUDOLF PETAN:</speaker>

               <p>Hvala. Gospod Hvalica! Mi smo detajlno pregledali poslovnik in nekaj podobnega nismo
               našli. Nekaj pa je res gospod Hvalica. Tu moram priznati, da se je gospod Kacin
               mogoče malce sam zapletel.</p>
               <p>Kajti, ko je citiral te standarde in ugotovil, da se določena povezava z ljudmi v
               nadzoru in tistimi, ki so bili prej v službi na Mors-u potem je tudi povezava med
               dogodki, ki jih mi med poročilom, ki jih mi danes obravnavamo in med osebami, ki so
               bile takrat na ministrstvu za obrambo. Se pravi,tu je tudi povezava in verjetno se
               bomo morali sedaj odločiti. Ali se bomo pogovarjali o teh formalnih oblikah? Ali se
               bomo pogovarjali o vsebini tistega poročila, kar piše in bomo personalne zadeve
               nekoliko dali stran. Moram vam priznati, da to, kar ste predlagal je kar veliko
               resnice v tem.</p>
               <p>Kolega Kacin! Moram priznati, da ste se tudi sam malo zapletel v to. Če velja za eno
               stvar, za računsko sodišče, velja tudi za našo zadevo. Vendar v tem trenutku
               predlagam, da<stage type="mag"/> (Nadaljevanje): govorimo o
               vsebini in mogoče, ko bomo razpravljali o sklepih, da takrat še enkrat o tem
               razmislimo. Jaz predlagam, da pojdemo k vsebini, to kar piše v dokumentih, kar je
               bistveno v teh dokumentih, pa mogoče te formalne stvari damo malo na stran. Kajti, če
               veljaza eno zadevo takšna formalna zadeva, potem velja tudi za drugo. In potem smo
               dejansko malce v kaši. To moramo priznati. Tako da, jaz za enkrat predlagam, da
               ostanemo pri vsebini tega. Lahko, bi pa še povedal, da je še kar nekaj
               razpravljavcev, ki so se že zadnjič prijavili, tako da vsekakor je pa gospod Kacin,
               imaš besedo za repliko.</p>
            </sp>
            <sp xml:id="SDT2-OZO-Izredna-003-1999-10-29.sp30">

               <speaker>JELKO KACIN:</speaker>

               <p>Hvala lepa predsednik. Tebi ni treba nič priznati. Tako kot priznavaš. Ampak jaz bi
               rad opozoril na vsebino predloga gospoda Hvalice, ki seveda potegne za seboj tudi
               druge posledice. Jaz seveda priznavam, da sem minister za obrambo. Treba je pa seveda
               jasno povedati, da je pred menoj bil drug minister za obrambo, v tem primeru je to
               gospod Janša, ki sedi danes tukaj z nami. In v času njegovega mandata je državnizbor
               sprejel ta zakon. Ko se je zakon pripravljal, je bil šef logistike spoštovani dr.
               Jože Zagožen, ki je tudi tukaj danes. Tako da, če se bomo pogovarjali o tem, kdo je
               sodeloval pri sprejemanju teh dokumentov in kdo bi zaradi nepristranskosti lahko
               bilizločen, se bo ta spisek zelo povečal.</p>
               <p>Bi pa rad povedal nekaj drugega. Jaz ne nastopam tukaj kot revizor. Gospod Lah pa je
               bil revizor. Nisem pisal tega poročila in ga tudi ne nameravam pisati. Gre samo za
               presojanje o tem, kaj je zapisano in kakšne so posledice takega zapisa. Hvala lepa
               gospod predsednik.</p>
            </sp>
            <sp xml:id="SDT2-OZO-Izredna-003-1999-10-29.sp31">

               <speaker>PRESEDNIK RUDOLF PETAN:</speaker>

               <p>Hvala. Torej, gospod Hvalica samo trenutek. Jaz bi omenil to, da določene osebe pa
               sploh niso omenjene v poročilu, zato, da je to velika razlika. Med tistimi, ki niso
               omenjeni, pa med tistimi, ki so. Tako da okrog spiska, bi verjetno morali potem
               veliko reči. Gospod Hvalica, izvolite repliko.</p>
            </sp>
            <sp xml:id="SDT2-OZO-Izredna-003-1999-10-29.sp32">

               <speaker>IVO HVALICA:</speaker>

               <p>Torej, res da je demagogija gospoda Kacina neskončna, neizmerna in vsemogočna, to
               tako on misli. Ampak vse kar je zdaj rekel, to je milo rečeno smešno. Saj vemo,
               verjetno vemo, vsaj malo kronološko, kdaj je bil sprejet zakon, kdaj je bil
               odstavljen minister Janša in kdaj so se začele nepravilnosti. Z vami, gospod Kacin,
               so se začele. In vi ste avtor in povod za vse to. In si upate še nekaj takega
               govoriti. Lepo vas prosim. Prepustite to mesto za predmet nekomu drugemu in pustite,
               da bomo mi, ki smo neobremenjeni o tem sodili. Ne vi.</p>
            </sp>
            <sp xml:id="SDT2-OZO-Izredna-003-1999-10-29.sp33">

               <speaker>PRESEDNIK RUDOLF PETAN:</speaker>

               <p>Hvala gospod Hvalica. Gospod Demšar je želel odgovorit ...</p>
            </sp>
            <sp xml:id="SDT2-OZO-Izredna-003-1999-10-29.sp34">

               <speaker>DR. FRANCI DEMŠAR:</speaker>

               <p>Gospod Kacin je par vprašanj postavil, vsa sodijo v sklop tega, kar sem zadnjič
               rekel, da bomo na zahtevo parlamentarnega odbora za nadzor proračuna v enem mesecu,
               da bo vlada dala celovito poročilo.</p>
            </sp>
            <sp xml:id="SDT2-OZO-Izredna-003-1999-10-29.sp35">

               <speaker>PREDSEDNIK RUDOLF PETAN:</speaker>

               <p>Hvala. Torej, k razpravi, mogoče kdo replicira, tako da. K razpravi so še
               prijavljeni, gospod Pahor, gospod Košir in gospod Janša. Nisem prej dobro razumel,
               gospod Janša ste se prej prijavili k repliki. K razpravi. Gospod Pahor.<stage type="mag"/> (Nadaljevanje): Najprej bi se želel predsedniku
               in kolegom opravičiti, ker odhajam in nazaj prihajam na sejo. Nadstropje nižje zaseda
               še en odbor oziroma komisija za evropske zadeve in ne boste uganili, da ravno tako
               kot ta odbor tudi tisti posveča svojo pozornost, če prav definiram problem
               malomarnosti vlade. Zato prosim za opravičilo,</p>
               <p>Najprej kratek uvod. Leta 1997 smo imeli okroglo mizo, na kateri so sodelovali
               nekateri ugledni slovenski ekonomisti in eden od njih si je drznil napovedati, da bo
               proračun za leto 2000 višji od 1000 milijard. Zapomnil sem si ta dogodek zato, ker se
               je nekaj dni za tem, nekaj uglednih predstavnikov finančnega ministrstva zelo
               porogljivo odzvalo na to njegovo napoved. Samo tri leta kasneje imamo proračun, ki je
               višji od 1000 milijard. Prosim.</p>
               <p>Zdaj, mislim, da ima sleherni državljan, ki plačuje davke, pravico zastaviti si
               vprašanje, ali je denar, ki ga plačuje res smotrno, gospodarno naložen in investiran.
               In ko posluša take diskusije, bodisi ko gre za obrambno ali druga ministrstva, dobi
               občutek, da ni gospodarno porabljen. Da je malomarno porabljen. In ima zato pravico,
               preko parlamenta, če ne drugače izvedeti, ali je res temu tako in kaj se bo ukrenilo,
               da temu ne bo več tako. In ta diskusija se mi zdi, ne teče na pravi način, ne samo
               ta, tudi druge ne. Poglablja probleme, ampak zelo skopo ponuja rešitve za ta problem.
               Ne samo zato, ker redko kdaj odgovori na vprašanje odgovornosti, ampak tudi zato, ker
               se poskuša vedno iskati izgovore za te situacije, ne pa iskati ukrepov. In jaz
               postavljam v tem kontekstu vprašanje, zato sem se tudi oglasil.</p>
               <p>Poglejte, računsko sodišče je dalo neko svojo poročilo, neko svoje mnenje. Kako je
               mogoče, da je ministrstvo za obrambo, preprosto brezbrižno pustilo v predalu to
               poročilo, ne da bi se nanj odzvalo. Se jim ni zdelo pomembno odzvati se nanj. Se jim
               je zdelo, da to ni pomembno, se jim je zdelo, da kot vlada lahko počne, ne glede na
               ugotovitve računskega sodišča, karkoli. Ja, to more, pri državljanu tudi, če bi kdo
               jutri uspel dokazati, da ste vsak tolar gospodarno naložili. Vzbuditi občutek, da ne
               ravnate gospodarno. Se pravi, hotel sem povedati, pa nisem strokovnjak za te
               številke, se tudi ne upam soditi o vsaki decimalki, si ne upam soditi, nimam tega
               strokovnega znanja, ne vojaškega, ne finančnega. Ampak vtis, ki ga puščajo te
               diskusije, ostaja vtis ob tem, da država dostikrat negospodarno razpolaga s skupnim
               denarjem. In ne samo to. Vtis, da ko je opozorjena na to, ne odpravlja razlogov za
               tako ravnanje.</p>
               <p>In jaz prosim predstavnike vlade, da v nadaljevanju te diskusije ne odgovorijo samo
               na vprašanje odgovornosti, ampak tudi povedo, kako se bodo nepravilnosti odpravile in
               predvsem s katerimi instrumenti bo vlada zavarovala javnost pred tem, da bi se njen
               denar trošil negospodarno. Hvala lepa.</p>
            </sp>
            <sp xml:id="SDT2-OZO-Izredna-003-1999-10-29.sp36">

               <speaker>PRESEDNIK RUDOLF PETAN:</speaker>

               <p>Hvala. Gospod Demšar.</p>
            </sp>
            <sp xml:id="SDT2-OZO-Izredna-003-1999-10-29.sp37">

               <speaker>DR. FRANCI DEMŠAR:</speaker>

               <p>Mogoče kratek odgovor na dve stvari. Prvič, trditev, da je ministrstvo za obrambo v
               predalu držalo zadeve, zadnjič sem v kronologiji natančno pojasnil, da sem tisti hip,
               ko sem od predsednika parlamentarnega odbora za nadzor proračuna dobil, dobil
               zahtevo, da se to tam obravnava, tisti hip sporočil vse ukrepe. In kar se ukrepov
               tiče, na zadnji seji pred dobrim tednom, sem praktično samo o ukrepih govoril. To se
               pravi, to trditev ne morem sprejeti. Hvala.</p>
            </sp>
            <sp xml:id="SDT2-OZO-Izredna-003-1999-10-29.sp38">

               <speaker>PRESDEDNIK RUDOLF PETAN:</speaker>

               <p>Hvala. Gospod, ja gospod Rokavec.</p>
            </sp>
            <sp xml:id="SDT2-OZO-Izredna-003-1999-10-29.sp39">

               <speaker>FRANCI ROKAVEC:</speaker>

               <p>Hvala. Jaz bi spomnil gospoda Pahorja, ki vem da je zadnjič bil prisoten na seji
               tega odbora, ko je gospod minister uvodoma predstavil pogled na pač oceno računskega
               sodišča, kakor tudi ukrepe in jih je bilo zelo veliko izpeljanih. Mislim, da bi mogel
               tudi gospod Pahor si malo zamisliti, v obdobju, ko je bilo največ napak, je tudi
               združena lista sodelovala v vladi. In mislim, da se mora pogledati tudi v ta
                  segment.<stage type="mag"/>
               </p>
            </sp>
            <sp xml:id="SDT2-OZO-Izredna-003-1999-10-29.sp40">

               <speaker>PREDSEDNIK RUDOLF PETAN:</speaker>

               <p>Gospod Pahor, replika.</p>
            </sp>
            <sp xml:id="SDT2-OZO-Izredna-003-1999-10-29.sp41">

               <speaker>BORUT PAHOR:</speaker>

               <p>Prenekatero od teh smo plačali, to je ena stvar. Drugo pa, saj jaz sem uvodoma
               povedal, da ne diskutiram samo na to temo danes tukaj. Povedal sem, da prihajam in
               odhajam na dva odbora, ki se ukvarjata z isto tematiko in da imamo preprosto opravka
               s splošnim vtisom in sem tudi povedal, da sprašujem v tem kontekstu ministra zakaj je
               ministrstvo toliko časa čakalo, da se je odzvalo na to poročilo. To bi pa vendarle
               rad zvedel.</p>
            </sp>
            <sp xml:id="SDT2-OZO-Izredna-003-1999-10-29.sp42">

               <speaker>JOŽEF KOŠIR:</speaker>

               <p>Hvala lepa za besedo. Področje obrambnega ministrstva za katerega nadzor je normalno
               odgovoren naš odbor, je ne samo z vidika poročila računskega sodišča ampak tudi vseh
               ljudi je problematično, ker dejansko vse negativne pojave, vse probleme, ki smo jih
               obravnavali v teh treh letih so nekje izhajali tako, da smo ene obravnavali za
               ministra pred ministri. Te stvari so dejansko, za Slovenijo je to področje, za katero
               gre dosti denarja in za katero se zavedamo in smo se zavestno odločili z zakonom, da
               se zbira denar, ker se zavedamo, kaj to področje za obrambo Slovenije. Dejansko po
               podjetjih in vsepovsod davkoplačevalci, ki dajejo denar za to, zanesljivo stremijo k
               temu, da je še dokaj kvaliteten nadzor nad tem področjem. Če pogledamo napake že samo
               s tem poročilom, da eno leto in pol obravnavamoz eno ugotovitvijo eno vsebino, ki se
               je dogajala nekdaj, pa ko smo obravnavali v istem času potem, ko gledamo Zavrč in vse
               te probleme skupaj od nabavljenega orožja iz Izraela, vedno je zameglejena situacija
               in nikdar popolnoma čista. Dejansko je vedno obrambni minister za nekoga minus, za
               enega dva minus odgovarjal na posamezna vprašanja na posamezni del in za tisti ne
               red, ki je bil takrat pač prisoten na področju ministrstva za obrambo.</p>
               <p>Mislim, da bi skozi ta sklop dejanj, ki so bila povzročena in to vsebino, ki je
               znotraj računskega sodišča temeljito morali analizirati kaj je to, ker jaz smatram,
               da je računsko sodišče dalo možnost takrat 15 dni, da bi obrambno ministrstvo
               vsebinsko lahko odgovorilo na te stvari. Ker pa vsebino računsko sodišče verjetno,
               vsaj po mojem, ko sem gledal te stvari v primerjavi z zakonom, nekako ne gredo
               skupaj, bi bilo potrebno dejansko narediti na obrambnem ministrstvu skupaj za finance
               ne samo to, kar smo dobili, ker to je samo odgovor na finance, ni pa odgovora na red,
               na normativni red znotraj spremljanja nabav, ki jih pač opozarja računsko sodišče
               znotraj svojega poročila, dobiti temeljito poročilo in pogledati, če je dejansko bila
               napaka, je bila napaka in zaradi tega je bil sprejet ukrep ta in ta, kot nam jih je
               delno minister že posredoval in na osnovi tega poročila potem ugotoviti vse elemente
               in vse možnosti, ki so bile negativne v tistem času, realno, da se nemudoma
               odpravijo. V kolikor pa je bila povzročena materialna škoda oziroma materialno
               okoriščanje posameznikov, da normalno ukrepa s sankcijami, kot pač mora biti za
               delavce zaposlene na Morsu, oziroma na Morsu ali pa tudi na finančnem ministrstvu.</p>
               <p>Zato je moje mnenje, da dejansko to, kar je minister napovedal, ne samo na to, za
               kar bomo mi na odboru dajali vprašanja, na celotno vsebino, ki smo jo dobili pred
               seboj, dobimo kompleksno sliko poleg teh ukrepov, ki smo jih že dobili, če ni bila
               narejena pred enim letom in pol, kaj je bilo realno stanje in kje smo dejansko s to
               vsebino. Ker čim se bomo političnodogovarjali, ker pri našem odboru pa spet pride do
               teh političnih gledanj, ki pa v velikih primerih niso vsebinska in gredo v druge
               skrajnosti. Mislim pa, da ni cilj tukaj dokazovanje negativne vsebine na tistem
               področju, ki ni bila realna, ampak dokazovanje problemov, ki so bili prisotni in
               katere moramo odpraviti.</p>
            </sp>
            <sp xml:id="SDT2-OZO-Izredna-003-1999-10-29.sp43">

               <speaker>PREDSEDNIK RUDOLF PETAN:</speaker>

               <p>Hvala. Gospod Janša.</p>
            </sp>
            <sp xml:id="SDT2-OZO-Izredna-003-1999-10-29.sp44">

               <speaker>JANEZ JANŠA:</speaker>

               <p>Hvala za besedo. Jaz bi se navezal na to, kar je gospod Košir nazadnje rekel. On
               pravi, da bi se morali koncentrirati na problem, ki je realen, ki ga je treba
               odpraviti. Težko bo to, gospod Košir, težko bo, ker zadeve so šle v neko smer in za
               to smer je bilo potrošeno veliko denarja. Po nekaterih izračunih ves, po tistih
               najbolj optimističnih pa večina. Na tem odboru smo tudi v zelo specifični situaciji.
               Zagovarjajo se tisti, ki pri teh odločitvah niso imeli ali nič zraven ali pa vsaj
               niso bili odločilni. Sedanji minister takrat ni odločal o ničemer v zvezi s tem, tudi
               večina njegovih kolegov, ki danes sedijo tukaj, jih niti ni <stage type="mag"/>(Nadaljevanje): bilo tam na ministrstvu, ali pa so bili in so
               pripravili predloge, niso pa o tem odločali. Sprašuje pa tisti, ki je odločal.
               Zagovarja se tisti, ki ni odločal, sprašuje pa tisti, ki je odločal. Tako, da je malo
               absurdna situacija. Jaz se bojim, da bomo že zaradi tega logičnega neskladja v
               sestavi odbora oziroma v strukturi iskalcev rešitve težko prišli do te rešitve vsaj v
               kratkem času.</p>
               <p>O finančnem vidiku zadev je bilo že veliko povedanega in teh stvari ne bi ponavljal.
               Dejstvo je, da je finančna pristojnost v zvezi s temeljnimi razvojnimi programi bila
               že v zakonu, pa tudi z jasnimi nameni vlade, ki je takrat zakon predlagala, prenesena
               na finance. Ministrstvo za obrambo tukaj kakšnih posebnih pristojnosti ni imelo. To
               je bilo v rokah vlade in ministrstva za finance. Ampak, ker je bilo o tem že govora,
               stvari ne bi ponavljal.</p>
               <p>Tisto, kar je najbolj sporno, če se zdaj koncentriram na bistvo, ki je po moje res
               bistvo tudi za ta odbor za obrambo, pa je pregled realizacije tega zakona. Smo v
               drugi polovici obdobja, ki ga je zakona določil za temeljne razvojne programe za
               modernizacije slovenske vojske. Iz dokumenta, ki smo ga dobili iz ministrstva
               26.10.1999 je možno razbrati iz tabele na 2. strani, da je bistven del zakona, ki
               govori o prioritetah, drastično kršen. 5. člen zakona določa, da se sicer upoštevajo
               prioritete in zadeve, kot so bile določene ob sprejemu zakona, da vlada sicer v
               letnih programih lahko to usklajuje in prilagaja, vendar ob, citiram: "izraziti
               prioriteti kopenske vojske".</p>
               <p>Iz tabele, ki smo jo pa dobili iz ministrstva, je pa razvidno naslednje. Pogodbe, ki
               bile sklenjene v teh letih za temeljne razvojne programe kažejo, da je bilo za
               vojaško letalstvo porabljenih 205 milijonov nemških mark ali 34,3%. Mimogrede v
               zakonu vojaško letalstvo sploh ni omenjeno. Res je vojaško letalstvo lahko tudi v
               funkciji protizračne obrambe, ampak ta je tukaj navedena posebej. Skratka, vojaško
               letalstvo na vrhu, zdaj več kot 200 milijonov - 34,3%, zračna obramba 72 milijonov
               12%, artilerija 97 milijonov - 16%, oklepno mehanizirane enote 20 milijonov - 15%,
               mornarica 9 milijonov - 1,6%, pehota 16 milijonov - 2,7% in poveljevanje,
               komunikacija in poveljniški sistemi 18%. Iz te tabele je jasno, da je bil eden od
               ključnih členovtega zakona, ki določa prioritete, kršen, te prioritete so bile
               določene na podlagi ocene, kaj je kritično za obrambno sposobnost države in za
               slovensko nacionalno varnost. In veliko tega vsaj v okviru teh sredstev ni možno več
               popraviti. Če bo hotel državni zbor zagotoviti izvajanje prioritet, ki so več ali
               manj še vedno enake, kot so bile takrat, ker se stvar bistveno ni spremenila, potem
               bo moral zato nameniti dodatna sredstva.</p>
               <p>Prvič bo moral tisti, ki odloča o teh prioritetah na letni ravni, se pravi vlada,
               temeljito pogledati zadeve in začeti popravljati stvari, jaz upam, da se to že
               dogaja, vsaj sedanje vodstvo ministrstva je, izgleda, bolj razumno kot prejšnje.
               Mislim pa da tega v okviru teh sredstev, ki jih zakon določa, ne bo možno v celoti
               popraviti. Stvari so šle v takšno neskladje s temi prioritetami, da je to veliko
               vprašanje. Tako, da če skušamo upoštevati apel in poziv gospoda Koširja, se moramo
               koncentrirati na to. To je zdaj naš problem.</p>
               <p>Seveda pa razpravljamo o poročilu računskega sodišča. To sodišče je ugotovilo tudi
               odgovorne osebe in temu se enostavno<stage type="mag"/>
               (Nadaljevanje) ni možno izmakniti s tem, da se tukaj problematizirajo standardi, po
               katerih je delalo računsko sodišče, ljudi, ki so delali na tem itn., to je sicer
               lahko politična eksotika, ampak to pri dokončnih odločbah nič ne spreminja. To je
               treba upoštevati. Ni pa to ključen problem, kar se te odgovornosti tiče, doslej za te
               stvari ni še nihče odgovarjal in v razmerju političnih sil, kakršno je, najbrž tudi
               zdaj ne bo, mi lahko razpravljamo dva meseca, še vedno bo tisti, za katerega je
               dokazano, da je ravnal narobe, trdil, da je ravnal prav in nobenih posledic ne bo,
               razen morda kakšnih internih sankcij v njegovi vladni stranki tam v Kranju, ampak to
               je druga zgodba. Tisto, kar pa je problem in kar bi moralo biti nekako v ospredju v
               delu našega odbora je, kako zdaj v tej fazi, ko je večina sredstev porabljenih, ko so
               stvari šle v neko smer, zadevo obrniti, v pozitivno smer in ujeti te prioritete.
               Slovenska vojska, kot smo zadnjič slišali, od leta 1992 naprej ni nabavila v bistvu
               nič bolj modernega protioklepnega in protiletalskega orožja kot smo ga imeli takrat,
               ko je bilo nabavljeno v času embarga, pa se je to na veliko problematiziralo. Že
               vrsto let ni embarga, so ponudniki, so bili celo neki razpisi, pa se stvari prav hudo
               ne premaknejo. Eden od razlogov zato je tudi to, da so šla sredstva drugam in tukaj
               nam dosti to usklajevanje med obrambnim in finančnim ministrstvom ne bo pomagalo, ker
               če je denar porabljen, jeporabljen. Tisti, ki manjka, bo moral priti iz nekih drugih
               virov, bo treba povečati davke, bo treba vzeti iz nekih drugih resorjev, bo treba
               povečati proračunski primanjkljaj, iz nič se pač nič ne vzame. Dejstvo je, da toliko
               kot piše v pogodbah je bilo denarja porabljenega, tudi, če se delamo, da obresti ni
               ali pa da ne spadajo v to vsoto, bo obresti treba plačati. Ali boš za državni zbor,
               ki sprejema proračun v celoti, je popolnoma vseeno. Ali gre to iz ministrstva za
               obrambo ali iz ministrstva za finance ali iz ministrstva za zdravstvo. Tudi ta
               sredstva bo treba zagotoviti. Ta sredstva bo treba zagotoviti.</p>
               <p>Stališče ministrstva za obrambo, češ, da to ne sodi v ta okvir, je po mojem mnenju
               čisto razumljivo, vsako ministrstvo se bori za to, da ima čim več sredstev, tudi, ko
               smo zakon predlagali, smo želeli več sredstev, ker smo želeli pač hitrejšo
               modernizacijo slovenske vojske, ob jasno določenih prioritetah, vendar pa je jasno,
               če najemaš kredite, moraš plačati tudi obresti in te obresti bo plačal slovenski
               davkoplačevalec in s tega vidika je popolnoma vseeno, ali bo šlo to preko ministrstva
               za obrambo ali preko ministrstva za finance, v nacionalni bilanci se to pozna in to
               je bolj prepiranje o oslovi senci, ta sredstva bo pač treba plačati, toliko je bilo
               porabljenega in za to, kar smo porabili, smo dobili tisto, kar imamo, kar je in kar
               je vidno in kar je že delovalo, na žalost en del proti nam, ne za to, kar je bilo
               namenjeno.</p>
               <p>Tako da res, predsednik, čas verjetno ni najbolj ugoden v teh jutranjih urah, ker
               vedno imamo potem sejo, ampak jaz predlagam, da potem, ko končamo to razpravo,
               poročilo računskega sodišča, nadaljujemo razpravo o tem, kako zagotoviti bistveni
               cilj, ki si ga je država postavila s tem, ko je šla v sprejetje tega zakona, pa je
               modernizacija slovenske vojske. Morda so nekatere prioritete zdaj delno drugačne, gre
               za pač to mednarodno sodelovanje, leta 1994 je bilo to več ali manj želja, zdaj je to
               realnost, potreba in tudi obveza države in to je edina točka, kjer jaz vidim, da bi
               moraliza določene prioritete, ki so bile postavljene leta 1994, revidirati, vse
               ostalo pa ostaja isto in ta struktura, ki jo imamo tukaj na drugi strani tega dopisa
               ministrstva za obrambo, dokazuje, to si nisem jaz izmislil, to je prišlo iz
               ministrstva za obrambo, dokazuje, da te prioritete niso šle v smer, ki je bila takrat
               določena in ki je po mojem mnenju še vedno s to korekcijo, ki sem jo prej omenil,
               realna. Hvala.</p>
            </sp>
            <sp xml:id="SDT2-OZO-Izredna-003-1999-10-29.sp45">

               <speaker>PREDSEDNIK RUDOLF PETAN:</speaker>

               <p>Hvala. Torej, moram ugotoviti, ne bi želel, da bi kršili poslovnik, plenarna seja se
               je že začela, je še nekaj razpravljavcev, so še <stage type="mag"/> (Nadaljevanje) replika, tako da v nobenem primeru ne bi mogli tega
               končati, ker je nam čas potekel. Prekinjam to sejo in nadaljevali jo bomo ob prvem
               možnem roku, boste dobili pismeno. Vsem se zahvaljujem za udeležbo. Je pa tudi še
               nekaj tem, na katere še nismo dobili odgovor, na primer dr. Zagožen ni dobil odgovora
               še o provizijah, kje je to zajeto, kolikšen je procent in pa seveda tudi, kdo jih je
               dobil. Hvala lepa.</p>
               <p>(Seja je bila prekinjena dne 29.10.1999 ob 10.03 uri.)</p>
            </sp>
         </div>
      </body>
   </text>
</TEI>

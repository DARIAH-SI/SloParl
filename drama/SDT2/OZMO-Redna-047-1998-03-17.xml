<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT2-OZMO-Redna-047-1998-03-17">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za mednarodne odnose</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">CED55A47AE5746BFC12565C6002BEEA7</idno>
               <idno type="custom" subtype="day">E797C74398D66836C12565CB0038F853</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=E797C74398D66836C12565CB0038F853</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-OZMO-Redna-047-1998-03-17.OZMO" n="047">
               <name>Redna</name>
               <date when="1998-03-17"/>
            </setting>
         </settingDesc>
         <particDesc>
            <listOrg>
               <org xml:id="SDT2-OZMO-Redna-047-1998-03-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-OZMO-Redna-047-1998-03-17.OZMO">
                        <orgName key="OZMO">Odbor za mednarodne odnose</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE  ZA MEDNARODNE ODNOSE</stage>
            <stage type="session">47. SEJA</stage>
            <stage type="date">(17. marca 1998)</stage>
            <stage type="chairman">Sejo je vodil Jelko Kacin, predsednik komisije.</stage>
            <stage type="time">Seja se je pričela ob 18.05 uri.</stage>


            <sp xml:id="SDT2-OZMO-Redna-047-1998-03-17.sp1">

               <speaker>PREDSEDNIK JELKO KACIN:</speaker>

               <p>Začenjam 47. sejo odbora državnega zbora Republike Slovenije za mednarodne odnose, ki
               sem jo sklical na zahtevo poslanske skupine Socialdemokratske stranke Slovenije. Za
               to sejo sem določil dnevni red s tremi točkami, in sicer: 1. razprava o intervjuju
               veleposlanika Petra Bekeša, objavljenega v časopisu Il Borgesse, ki jo je zahtevala
               poslanska skupina socialdemokratske stranke, točka 2 predlog zakona o spremembi
               zakona o ratifikaciji konvencije o pranju, odkrivanju, zasegu in zaplembi
               premoženjske koristi pridobljene s kaznivim dejanjem. Kot veste, državni zbor ni
               opravil ratifikacije in je zahteval ponovno obravnavo v odboru za mednarodne odnose.
               In 3. točka razno.</p>
               <p>Ali želi kdo razpravljati o predlaganem dnevnem redu? (Ne želi.)</p>
               <p>Ugotavljam, da je dnevni red sprejet.</p>
               <p>Začenjam s <title>1. TOČKO DNEVNEGA REDA - RAZPRAVA O INTERVJUJU VELEPOSLANIKA PETRA
                  BEKEŠA, OBJAVLJENA V ČASTNIKU IL BORGESSE </title>, ki jo je zahtevala poslanska
               skupina socialdemokratske stranke. Dopis, s katerim socialdemokratska stranka zahteva
               to razpravo, je zelo kratek. Dobili smo ga v četrtek, 12.3.1998. Res pa je, da ga je
               socialdemokratska stranka že v ponedeljek 9.3. distribuirala mnogim medijem. Jaz zdaj
               ne bi bral ponovno tega besedila, ker ga imate vsi v gradivu za današnjo sejo.
               Sprašujem predlagatelja, ali želi razpravljati v zvezi s to točko dnevnega reda?
               Želi. Gospod Ivo Hvalica ima besedo.</p>
            </sp>
            <sp xml:id="SDT2-OZMO-Redna-047-1998-03-17.sp2">

               <speaker>IVO HVALICA:</speaker>

               <p>Zahteva za sklic seje je bila podana v pisni obliki. Obrazložitev tudi. Jaz je ne bi
               ponavljal, pač pa bi rad kolega opozoril na 21. člena zakona o zunanjih zadevah, ki
               predvideva v drugem odstavku naslednje. Po določitvi predloga opravi s kandidatom za
               vodjo misije razgovor komisija za mednarodne odnose skupščina Republike Slovenije.
               Ker je zakon star, govori tu še o skupščini in komisiji. Kot veste, je bila v pred
               prejšnjem sklicu oziroma takrat, ko smo imeli še skupščino, komisija za mednarodne
               zadeve.</p>
               <p>Menil sem, da je analogno k temu, če je komisija tista in je tista, ki je merodajna,
               da zasliši vsakega veleposlanika, da lahko v takem primeru razpravlja tudi o takšni
               zadevi, ker jaz bom zdaj dodatno povedal, da jaz predlagam tudi, da na koncu te
               razprave glasujemo za razrešitev veleposlanika analogno s tem 21. členom zakona o
               zunanjih zadevah. Toliko za uvod. Hvala lepa.</p>
            </sp>
            <sp xml:id="SDT2-OZMO-Redna-047-1998-03-17.sp3">

               <speaker>PREDSEDNIK JELKO KACIN:</speaker>
               <p>Proceduralno</p>
               <p>Gospod Jože Lenič.</p>
            </sp>
            <sp xml:id="SDT2-OZMO-Redna-047-1998-03-17.sp4">

               <speaker>JOŽE LENIČ:</speaker>

               <p>Hvala lepa. Predsednik, jaz bi želel ugotoviti, da se jaz osebno v to razpravo
               nikakor ne morem vključiti, ker razen tistega, kar sem prebral v časopisih, nimam
               nikakršnih koli gradiv ali matertiala na podlagi česar koli bi lahko karkoli rekel.
               Da seveda ne govorim, da se mi zdi sploh sam način razpravljati o tem neprimeren,
               ampak mi je bilo obrazloženo, da to poslovnik dovoljuje, ker je to pač ena od
               poslanskih skupin to zahtevala. Ampak moram ugotoviti, da jaz prevoda članka Il
               Borgesse nimam, niti mi ni bil posredovan s sklicem in o tem pač ne bi želel
                  razpravljati,<stage type="mag"/>(Nadaljevanje) ker ni
               objektivnih pogojev, da se o čemer koli opredeljujemo. Hvala lepa.</p>
            </sp>
            <sp xml:id="SDT2-OZMO-Redna-047-1998-03-17.sp5">

               <speaker>PREDSEDNIK JELKO KACIN:</speaker>

               <p>Hvala lepa. Jaz sem vseeno sklical sejo odbora za mednarodne odnose, ker to zahteva
               poslanska skupina. Jaz sem pričakoval in še vedno pričakujem, da je poslanska skupina
               pripravila kakšno gradivo, kaj več od te zahteve za sklic. Mi smo sklic opravili,
               sejo smo začeli, zdaj pa je na vrsti poslanska skupina, da pove, kakšna dodatna
               gradiva je pripravila za obravnavo te točke dnevnega reda. Gospod Ivo Hvalica.</p>
            </sp>
            <sp xml:id="SDT2-OZMO-Redna-047-1998-03-17.sp6">

               <speaker>IVO HVALICA:</speaker>

               <p>Gospod predsednik, mi smo točno navedli vir tega intervjuja. Ali menite in prosim za
               jasen odgovor, da je dolžnost poslanske skupine, da pripravi prevod tega, ali je to
               delo odbora za mednarodne odnose.</p>
               <p>Gospodu Leniču pa lahko posredujem eno fotokopijo v italijanščini. Ker on
               italijansko razume, ne bo imel nobenega problema, saj je na dveh straneh intervju bil
               objavljen v tej reviji Il Borgesse kot izgleda. Poznavajoč italijanščino, poznavajoč
               Petra Bekeša, poznavajoč njegov odnos do teh stvari, jaz verjamem, da je on izrekel
               te besede. In tudi s prenekaterimi ljudmi, s katerimi sem govoril, so mi to potrdili.
               Ne nazadnje, oprostite, spoštovani kolegi, mar ni tudi minister, in po njemu sem
               vprašal, ko sem vstopil notri, rekel, da se razmišlja tudi o eventualnem odpoklicu
               veleposlanika. Če kdo misli, da je bil ta intervju v tem timeingu objavljen slučajno,
               se zelo moti. V italijanskem parlamentu bodo v kratkem razpravljali o zakonu o
               globalni zaščiti Slovencev in mislim, da bo to stvar, ki bo pomagala nagniti tehtnico
               v nasprotno stran. O tem ni dvoma. Kolega Lenič, ali želite, da vam dam fotokopijo
               izvirnika?</p>
            </sp>
            <sp xml:id="SDT2-OZMO-Redna-047-1998-03-17.sp7">

               <speaker>JOŽE LENIČ:</speaker>

               <p>Jaz pričakujem, da v kolikor bomo nadaljevali s to točko, da bomo vsi dobili verjetno
               kakšne materiale, ker verjetno samo meni ta zadeva ne bo koristila, ni dovolj.</p>
            </sp>
            <sp xml:id="SDT2-OZMO-Redna-047-1998-03-17.sp8">

               <speaker>IVO HVALICA:</speaker>

               <p>Predsednik, še vedno mi niste odgovorili, ali je to dolžna narediti poslanska
               skupina, ali je to stvar odbora za mednarodne odnose. Prosim za odgovor.</p>
            </sp>
            <sp xml:id="SDT2-OZMO-Redna-047-1998-03-17.sp9">

               <speaker>PREDSEDNIK JELKO KACIN:</speaker>

               <p>Gospod Ivo Hvalica, v gradivu, ki ste ga poslali name, ste zapisali: "Izjave Petra
               Bekeša v intervjuju za italijanski častnik Il Borgesse so izredno negativno vplivale
               na bilateralne odnose Slovenije z Italijo." Torej stavek je napisan v množini.
               Govorite o izjavah večih, ki so negativno vplivale na bilateralne odnose z Italijo. V
               nadaljevanju ne govorite o tem, katere izjave so to in na kakšen način so vplivale.
               Napisali pa ste, da obstaja nevarnost za poslabšanje odnosov celo do te mere, da bi
               lahko bil ogrožen tudi <stage type="mag"/>(nadaljevanje) proces
               priključevanja Slovenije Evropski zvezi.</p>
               <p>V tem procesu se je danes popoldne zgodil pomemben dogodek, ker je Italijanska
               poslanska zbornica glasovala o ratifikaciji Evropskega pridružitvnega sporazuma od
               356 navzočih, je 230 poslancev glasovalo ZA, 71 proti, 55 vzdržanih. S čimer je
               pridružitveni sporazum v Italiji ratificiran.</p>
               <p>Jaz dopuščam možnost, da lahko tudi ugotovimo, da zaradi tega ni bilo zaznavnih
               poslabšanj bilateralnih odnosov s Slovenije z Italijo in da tudi ni bil ogrožen
               proces priključevanja Slovenije Evropski zvezi. Jaz sem v pripravi te seje prosil za
               dodatna gradiva. Gospa Dragica Iskrenovič, ki je spremljala predsednika državnega
               zbora, gospoda Janeza Podobnika na uradnem obisku v Italiji, kjer se je srečal tudi z
               predsednikom poslanske zbornice gospodom Voiolantejem je pripravila pisno poročilo
               danes posebej za to sejo odbora. Iz katerega je razvidno, da problematika ni bila
               vsebovana niti v uradnem pogovoru obeh predsednikov, niti ni bila predmet pogovora
               med večerjo ob zaključku obiska.</p>
               <p>Tako, da tudi te navedbe govorijo o tem, da ni prišlo do poslabšanja bilateralnih
               odnosov. V sporočilu za javnost je o tem govorilo tudi ministrstvo za zunanje zadeve.
               Jaz sem ob sklicu tega sestanka, te seje odbora za mednarodne odnose zaprosil tudi
               ministrstvo za zunanje zadeve, da pripravi gradivo na to temo. Gradivo je
               pripravljeno je razmnoženo, ima pa oznako STROGO ZAUPNO, ker govori o vseh posegih,
               ki jih je ministrstvo za zunanje zadeve na različnih nivojih izvedlo, zato da bi
               proučilo nastale razmere in celovito odgovorilo na izziv, ki ga daje vaša
               zahteva.</p>
               <p>To gradivo je tukaj na voljo. Lahko ga tudi distribuiramo, ampak pod pogojem, da v
               skladu z oznako zaupnosti gradiva, omogočimo pogoje za njegov vpogled.</p>
               <p>Zato najprej sprašujem. Ali lahko še peljemo odprti del seje naprej ali o tej točki
               razdelimo gradivo in sejo zapremo? Gospod Hvalica, dobil boste besedo, ampak pred tem
               je prosila za besedo gospa Darja Lavtižar-Bebler.</p>
            </sp>
            <sp xml:id="SDT2-OZMO-Redna-047-1998-03-17.sp10">

               <speaker>DARJA LAVTIŽAR-BEBLER:</speaker>

               <p>Hvala lepa gospod predsednik za besedo. Jaz bi imela v bistvu nekaj proceduralnih
               vprašanj.</p>
               <p>Namreč, ne predstavljam si, da bi odbor za mednarodne odnose obravnaval intervjuje
               veleposlanikov Slovenije v drugih državah.</p>
               <p>Kajti, če bomo mi intervjuje naših veleposlanikov dajali na dnevni red, potem se
               bomo najbrž že odmaknili od tistih osnovnih nalog, ki jih pooblasti, ki jih pač ta
               odbor ima.</p>
               <p>Kar se tiče zakona o globalni zaščiti Slovencev v Italiji, ravno kar je predsednik
               odbora že povedal, da je Italija ratificirala pridružitveni sporazum, ko pa bo po
               mojem mnenju, vsaj Italija obravnavala zakon o globalni zaščiti Slovencev bo moralo v
               prvi vrsti upoštevati konvencijo za zaščito narodnih manjšin, ki smo jo tudi mi
               ratificirali in ki jo je tudi Italiji in na katero je seveda vezana, prav tako kot
               smo mi. Gospod Hvalica je citiral 21. člen zakona o zunanjih zadevah in je rekel, da
               odbor, takrat komisija, zasliši kandidata za veleposlanika.</p>
               <p>Iz tega po mojem ne izhaja izrecno, da ga lahko ta odbor tudi odpokliče. Jaz bi
               hotela vprašati tiste, ki ta zakon bolje poznate. Ali ta zakon vsebuje kakšno
                  konkretno<stage type="mag"/>(nadaljevanje) določbo o tem, kdo
               in v kakšnem primeru je mogoče veleposlanika odpoklicati? Kajti kolikor vem, OMO pač
               kandidata zasliši in ugotovi, da je primeren za to, da bi postal veleposlanik,
               imenuje pa ga predsednik. Če bi torej šteli, da gre ta postopek retroaktivno v
               obratnem smislu, bi verjetno po moji neki pravniški logiki, bil tudi predsednik
               tisti, ki lahko odpokliče veleposlanika.</p>
               <p>Ampak kot rečeno, najprej bi prosila za odgovor. Ali obstoji kakšna izrecna določba
               o tem, kako teče odpoklic veleposlanika? Če pa bomo res mi sedaj ukvarjali z vsakim
               posamičnim intervjujem veleposlanikov, pa se bojim, da bomo spravili ta odbor na nivo
               in v funkcijo nekakšnega sanitarnega inšpektorja tega parlamenta. To pa sem povedala
               zaradi tega, ker gospod Hvalica večkrat govori o higieni, o tem kaj je higienično,
               kaj ni huigienično. Hvala lepa.</p>
            </sp>
            <sp xml:id="SDT2-OZMO-Redna-047-1998-03-17.sp11">

               <speaker>PREDSEDNIK JELKO KACIN:</speaker>

               <p>Gospod Zmago Jelinčič.</p>
            </sp>
            <sp xml:id="SDT2-OZMO-Redna-047-1998-03-17.sp12">

               <speaker>ZMAGO JELINČIČ:</speaker>

               <p>Hvala.</p>
            </sp>
            <sp xml:id="SDT2-OZMO-Redna-047-1998-03-17.sp13">

               <speaker>PREDSEDNIK JELKO KACIN:</speaker>

               <p>Boste dobil besedo gospod.</p>
            </sp>
            <sp xml:id="SDT2-OZMO-Redna-047-1998-03-17.sp14">

               <speaker>ZMAGO JELINČIČ:</speaker>

               <p>Lepa.</p>
            </sp>
            <sp xml:id="SDT2-OZMO-Redna-047-1998-03-17.sp15">

               <speaker>PREDSEDNIK JELKO KACIN:</speaker>

               <p>Repliko?</p>
            </sp>
            <sp xml:id="SDT2-OZMO-Redna-047-1998-03-17.sp16">

               <speaker>IVO HVALICA:</speaker>

               <p>Vam sem imel repliko že prej.</p>
            </sp>
            <sp xml:id="SDT2-OZMO-Redna-047-1998-03-17.sp17">

               <speaker>PREDSEDNIK JELKO KACIN:</speaker>

               <p>Boste dobil besedo. Sedaj je gospod Zmago Jelinčič.</p>
            </sp>
            <sp xml:id="SDT2-OZMO-Redna-047-1998-03-17.sp18">

               <speaker>ZMAGO JELINČIČ:</speaker>

               <p>Hvala lepa za besedo gospod predsednik. Jaz bi poprosil kolege iz
               Socialnodemokratske stranke, da vendarle pridobijo prevod teksta, kajti vsi ne znamo
               italijansko. In zato bi bilo.</p>
            </sp>
            <sp xml:id="SDT2-OZMO-Redna-047-1998-03-17.sp19">

               <speaker>PREDSEDNIK JELKO KACIN:</speaker>

               <p>Prosim kolegi, da med nastopom svojih kolegov z svojimi pripombami ne motite dela
               odbora za mednarodne odnose.</p>
            </sp>
            <sp xml:id="SDT2-OZMO-Redna-047-1998-03-17.sp20">

               <speaker>ZMAGO JELINČIČ:</speaker>

               <p>Če bi vsi člani tega odbora za mednarodne odnose dobili prevod tega članka, seveda
               pa tudi navedene, katere so tiste izjave, oziroma tisti deli izjav, gospoda Petra
               Bekeža, ki so po mnenju Socialdemokratske stranke sporne in ki so po mnenju
               Socialdemokratske stranke škodljive in ki so izredno ne gradivo vplivale na
               bilateralne odnose.</p>
               <p>Kajti tudi, če dobimo mi integralni tekst tega intervjuja, potem pač ne moramo sami
               izbirati ven tisto, kar bi bilo recimo po našem mnenju negativno, ker ne vemo, če
               razmišljamo enako, kot Socialdemokratska stranka.</p>
               <p>Zato bi jaz prosil, za prevod tega članka, oziroma intervjuja in pa seveda z navedbo
               vseh izjav, ki so po mnenju SDS sporne. Hvala.</p>
            </sp>
            <sp xml:id="SDT2-OZMO-Redna-047-1998-03-17.sp21">

               <speaker>PREDSEDNIK JELKO KACIN:</speaker>

               <p>Gospod Aurelio Juri.</p>
            </sp>
            <sp xml:id="SDT2-OZMO-Redna-047-1998-03-17.sp22">

               <speaker>AURELIO JURI:</speaker>

               <p>Jaz se oproščam. Samo še sedaj ne vem pravzaprav, v čem in kako se bomo
               kvalificirano pogovorili o tej zadevi, kajti. Praksa in mislim, da nosi seja na vseh
               delovnih telesih kaže, da predlagatelj sklica predloži gradivo in domnevno tudi
               predlog sklepov.</p>
               <p>Ko imamo to gradivo seveda na osnovi tega predloga sklepov, se prične razprava in se
               ti sklepi ali modificirajo, ali zavrnejo, ali izglasujejo.</p>
               <p>Jaz ugotavljam, da imamo tu na mizi ne vsi, fotokopije nekega intervjuja, torej tega
               intervjuja v tej reviji, da imamo predlog sklica v kateri je podana neka ocena, ocena
               da bo imelo to posledice na kvaliteto slovensko-italijanskih odnosov in morda tudi
               škodovalo sprejetju zaščitnega globalnega zaščitnega zakona. In mislim, da če se že o
               tem pogovorimo, da se pogovorimo o teh ocenah.</p>
               <p>Druga stvar. Že samo in tukaj se pridružujem kolegici Darji Beblerjevi, da če
               pričnemo razpravljati o intervjuju nekega veleposlanika, ne da bi v tem času zaznali
               in dobili informacijo, da je ta intervjuju dejansko posegel po kvaliteti
                  odnosov<stage type="mag"/> (Nadaljevanje) oziroma informacijo o
               tem, da je nekdo zaradi tega intervjuja, ki je naš sogovornik v bilateralnem soočanju
               reagiral in ocenil, da je to ta pravi intervju in te izrečene besede dejansko
               oškodovale te odnose, seveda potem bomo ustvarili nek presedan, po katerem bo vse
               naše veleposlanike imeli morda na mizi, ko bomo obravnavali vse intervjuje, vse dane
               izjave itn. Jaz lahko samo ugotovim, čisto proceduralno, da dogodka, ki bi
               opravičeval tole sejo, ni, kajti iz italijanskih uradnih krogov, torej vladnih
               krogov, iz parlamenta, iz drugih takih ravni ni zaznavne reakcije na tole, kar se je
               zgodilo. Da v tem trenutku torej vpliva na kvaliteto slovensko-italijanskih odnosov
               ni in ker dogodka ni, nima smisla se o ničemer pogovarjati. Hvala.</p>
            </sp>
            <sp xml:id="SDT2-OZMO-Redna-047-1998-03-17.sp23">

               <speaker>PREDSEDNIK JELKO KACIN:</speaker>

               <p>Gospod Ivo Hvalica.</p>
            </sp>
            <sp xml:id="SDT2-OZMO-Redna-047-1998-03-17.sp24">

               <speaker>IVO HVALICA:</speaker>

               <p>Torej gospod predsednik, dokazal si, da si res mojster v akrobatski sprenevedavosti
               ali kako bi se temu reklo. To je res. Najprej, nisem še dobil odgovora, ali je
               poslanska skupina dolžna, da pripravi ta material. Nisem še dobil odgovora. To bi rad
               vedel zelo natančno, ker če je dolžna, če mi dokažete, potem bomo to tudi naredili.</p>
               <p>Druga stvar, nekateri se sprenevedajo, ko pravijo, da pač sploh tega ni bilo. Ne
               vem, dnevnik, ki sigurno ni prav SDS-ovski časopis, je napisal intervju, ki ga ni
               bilo treba. Zunanji minister je izjavil, niti stališča države, niti veleposlanika. Ne
               vem, kako je lahko zunanji minister izjavil, da to niso stališča veleposlanika. Ali
               mu je segel v misli ali mu je zvrtal notri, ne vem? Ne vem, kako je lahko to rekel.
               Bolj spretno bi bilo, če bi pripravil veleposlanika do tega, da bi nekaj takega
               rekel. Veleposlanik se je pa samo izgovarjal, da je pač to popačeno itd. Jaz sem
               prebral nekajkrat v izvirniku ta intervju in bom rekel tako. To je, jaz seveda ne
               morem reči za vsako besedo. Verjamem tudi, da je Peter Bekeš glede njegovega znanja v
               italijanščini malo neroden, razume pa dobro. Rekel bi, to je njegov stil, ampak
               tisto, kar me najbolj moti, kako je mogoče, da se spusti veleposlanik Republike
               Slovenije v takšnem času, torej pripeljati na takšne limence. To je nekaj
               nepojmljivega in vi dobro veste, da se nobena stvar ne zgodi slučajno. Jaz sem prvič
               v življenju kupil "Ilporgeze", prvi dan ga niti niso imeli v Gorici, je pa to znana
               revija ekstremne desnice. To je bilo napravljeno z nekim namenom, sicer zakaj takšna
               reakcija našega tiska, naših medijev, o tem je bilo veliko govora. Zdaj pa zgleda, da
               bi kar vsi radi, da je lepo, glavo v pesek, nič se ni zgodilo. Jaz to ne razumem.
               Torej kakorkoli, vidim tukaj, da se postavlja ena fronta, ki poskuša proceduralno in
               vsebinsko to zamegliti.</p>
               <p>Jaz sprašujem zdaj, ampak zdaj pa res prosim, tretje, definitivno, predsednik, da mi
               odgovorite, ali je dolžna poslanska skupina priskrbeti prevod le-tega.<stage type="mag"/> (Nadaljevanje) Ali je to dolžan državni zbor?
               Hvala lepa.</p>
            </sp>
            <sp xml:id="SDT2-OZMO-Redna-047-1998-03-17.sp25">

               <speaker>PREDSEDNIK JELKO KACIN:</speaker>

               <p>51. člen, gospod Hvalica, poslovnika državnega zbora Republike Slovenije pravi: "V
               zahtevi za sklic izredne seje morajo biti navedeni razlogi za njen sklic. Zahtevi
               mora biti priloženo gradivo o zadevah, o katerih naj državni zbor odloča." Z vaše
               strani, gospod Ivo Hvalica, mislim na poslansko skupino SDS, sta bila poslana dva
               dokumenta. Enega je podpisal vodja poslanske skupine SDS, gospod Bogomir Špiletič in
               zadeva sklic seje odbora za mednarodne odnose. O tem dokumentu smo že govorili,
               nekatere dele tega dokumenta sem bral. Drug dokument, ki pa smo ga dobili, pa je
               poslal sekretar poslanske skupine SDS, Erik Modic, 12.3. in gre za spremni dopis, v
               katerem nam pošiljajo fotokopijo osnovnega dopisa, ki ste ga distribuirali medijem.
               To so vsi dokumenti, ki so bili posredovani s strani poslanske skupine, ki je
               zahtevala izredno sejo odbora za mednarodne odnose v skladu s poslovnikom v roku treh
               dni. Jaz nisem mogel sklicati v treh dneh, ker ste poslali prepozno in je bil vmes
               vikend in veste, da zaradi dela poslanskih pisarn, poslanskih skupin in izredne seje
               ni bilo mogoče zaradi poslovniških določil sklicati seje pred tem, ampak ob 18.00 uri
               danes je prvi možni trenutek in sklicali smo to sejo. Iz tega, kar sem vam prebral,
               je razvidno, da tisti, ki zahteva sejo, mora pripraviti tudi ustrezna gradiva. K
               repliki se je priglasil gospod Aurelio Juri.</p>
            </sp>
            <sp xml:id="SDT2-OZMO-Redna-047-1998-03-17.sp26">

               <speaker>AURELIO JURI:</speaker>

               <p>No, še vedno smo tam, torej ne vemo, o čem naj odločamo, kajti predloga nekih
               sklepov, ki naj bi danes obravnavali in izglasovali, seveda še vedno ni in če
               smatram, da je dopis predlagatelja za sklic seje oziroma zahteva predlagateljev za
               sklic seje edini vsebinski moment, o katerem naj odločamo, ki pa vsebuje določene
               cene opravljenega dela v zvezi s tem intervjujem, dajmo o tem odločati, pa speljemo
               proti koncu to razpravo.</p>
            </sp>
            <sp xml:id="SDT2-OZMO-Redna-047-1998-03-17.sp27">

               <speaker>PREDSEDNIK JELKO KACIN:</speaker>

               <p>K besedi sta priglašena še dva poslanca in sicer gospod Borut Pahor in gospod
               Jerovšek. Tudi gospod Hvalica bo imel besedo. Gospod Jerovšek trdi, da je bil prej.
               Izvolite, gospod Jerovšek.</p>
            </sp>
            <sp xml:id="SDT2-OZMO-Redna-047-1998-03-17.sp28">

               <speaker>JOŽE JEROVŠEK:</speaker>

               <p>No, saj gospod Pahor je potrdil. Jaz bi repliko na gospoda Jurija, pa tudi še
               naprej. Gospod Juri pravi, da ne ve, o čem in kako bi lahko danes razpravljali, ker
               ni zaznavnih reakcij na to, kar se je zgodilo iz italijanske strani. Moram reči, da
               se mi pa to zdi sprenevedanje, podobnega sprenevedanja smo, ne sicer s strani gospoda
               Jurija, ampak pred mesecem ali dvema meseca bili deležni ob zadevi Zavrč. Tudi tam so
               bile prvotno s strani bivšega obrambnega ministra reakcije, da Hrvaška stran izredno
               kooperativno sodeluje, pa da ni, da tudi njihov veleposlanik je v prvem trenutku, kot
               da je nepomemben dogodek, da se to vsak dan dogaja. Kot vemo, je hrvaška stran že
               izstavila račune, tudi, ko je bila naša delegacija, niso več govorili več o dogodku,
               ampak o "špijunski" aferi. Podobno...</p>
            </sp>
            <sp xml:id="SDT2-OZMO-Redna-047-1998-03-17.sp29">

               <speaker>PREDSEDNIK JELKO KACIN:</speaker>

               <p>Gospod Jerovšek, prosim, da razpravljate o točki dnevnega reda!</p>
            </sp>
            <sp xml:id="SDT2-OZMO-Redna-047-1998-03-17.sp30">

               <speaker>JOŽE JEROVŠEK:</speaker>

               <p>Ne me prekinjati, gospod predsednik.</p>
            </sp>
            <sp xml:id="SDT2-OZMO-Redna-047-1998-03-17.sp31">

               <speaker>PREDSEDNIK JELKO KACIN:</speaker>

               <p>Ne, jaz vas samo prosim, da razpravljate o točki dnevnega reda.</p>
            </sp>
            <sp xml:id="SDT2-OZMO-Redna-047-1998-03-17.sp32">

               <speaker>JOŽE JEROVŠEK:</speaker>

               <p>Ne, o točki dnevnega reda, napakah naše zunanje politike.</p>
            </sp>
            <sp xml:id="SDT2-OZMO-Redna-047-1998-03-17.sp33">

               <speaker>PREDSEDNIK JELKO KACIN:</speaker>

               <p>Ne, veste kaj, gospod Bekeš nima nič s to zgodbo, o kateri vi govorite. Zahtevali
               ste razpravo o gospodu Bekešu.</p>
            </sp>
            <sp xml:id="SDT2-OZMO-Redna-047-1998-03-17.sp34">

               <speaker>JOŽE JEROVŠEK:</speaker>

               <p>Ne me, prosim, prekinjati, gospod predsednik. Poglejte, tam sem rekel, da prihajajo
               računi, podobno bo tukaj.<stage type="mag"/> (nadaljevanje) V
               prvem trenutku ni. Gospod Hvalica je že omenil zakon o globalni zaščiti slovenske
               manjšine. Gospa Beblerjeva je omenjala konvencijo o zaščiti manjšin. Jaz mislim, da
               ta konvencija ni bila pred kratkim sprejeta. če bi dejanska stvar hotela, bi jo že
               sprejela, ne pa da jo štirideset let že sprejema z zakoni in kot sem že enkrat rekel,
               dvomim, da bo prej sprejet, ko bo zadnji Slovenec v Italiji umrl, takrat pa bo. Jaz
               mislim, da je bil ta intervju, mogoče je bil gospod Bekeš zmanipuliral in napačno
               interpretiram, ampak režija, v katero je padal, je bila pa načrtna. Mi vemo v tesnih
               odnosih recimo na relaciji Bekeš - Asino, in vemo, da je s te relacije nekoč nastal
               Španski kompromisni predlog, to je bila osnova, zaradi katerega je prišlo do tega. In
               kakšne so posledice? Danes je italijanski parlament sicer to ratificiral, vendar smo
               bili enotnega mnenja, da je Slovenija plačala višjo ceno, kot katerakoli druga
               država. Tu bodo računi v zvezi s tem intervjujem tudi prihajali. Italijanska stran bo
               to spretno izkoristila, to je nedvomno res in prosim, da se zavedamo tega in da
               skušamo slovenske interese braniti, ne pa da globoko razumevanje za trojansko stran
               pokažemo. Hvala lepa.</p>
            </sp>
            <sp xml:id="SDT2-OZMO-Redna-047-1998-03-17.sp35">

               <speaker>PREDSEDNIK JELKO KACIN:</speaker>

               <p>Hvala lepa. Gospod Borut Pahor.</p>
            </sp>
            <sp xml:id="SDT2-OZMO-Redna-047-1998-03-17.sp36">

               <speaker>BORUT PAHOR:</speaker>

               <p>Socialdemokratska stranka kot predlagatelj te razprave meni, da je veleposlanik dr.
               Bekeš s svojim ravnanjem ogrozil vitalne interese naše države in zato predlaga, da
               odbor sprejme stlališča ali sklep, ki naj sproži njegovo zamenjavo. Rad bi se takoj
               vsebinsko opredelil in menim, da je njihova ocena napačna in da zaradi vsebinskega
               razloga ne vidim potrebe po tem, da bi tako sklepali. Sprašujem se tudi, ali je sklep
               take narave sploh poslovniško mogoč, ampak nisem želel začeti s proceduralnim
               vprašanjem zato, da ne bi naši kolegi s Socialdemokratske stranke menili, da je v
               bistvu vsem jasno, da ga je dr. Bekeš polomil, zdaj gre pa za vprašanje kako ga bomo
               poskušali s proceduralnimi kriki ohraniti. Mislim, da ima odbor za mednarodne odnose
               vselej pravico, da presoja delo v slovenski diplomaciji, vključno z delom
               ambasadorjev. To pravico ima, sprašujem predsednika, ali meni, da je tudi dolžnost,
               da to počne, ker si v tem primeru nase jemljemo velikansko odgovornost. Ne da bomo
               presojali samo tisto, kar dela, ampak da bomo presojali tudi tisto kar ne dela in s
               tem recimo škodijo ali pa ne koristijo našim nacionalnim interesom. Zaradi vsega tega
               mislim, da vsebinski razlogi, če že ne tudi proceduralni ne opravičujejo takega
               stališča in sklepa, nenazadnje tudi zato, ker je danes poslanska zbornica sprejela
               zakon o ratifikaciji pridružitvenega sporazuma in so s tem v temelju zavrnjeni
               argumenti, ki jih navaja predlagatelj.</p>
            </sp>
            <sp xml:id="SDT2-OZMO-Redna-047-1998-03-17.sp37">

               <speaker>PREDSEDNIK JELKO KACIN:</speaker>

               <p>Gospod Hvalica.</p>
            </sp>
            <sp xml:id="SDT2-OZMO-Redna-047-1998-03-17.sp38">

               <speaker>IVO HVALICA:</speaker>

               <p>Jaz sem pod rubriko tudi slišal. Jaz bi prosil predsednika, da upošteva vrstni red,
               tako kot se prijavljamo. Te prosim Borut, da ne potvarjaš stvari. Mi smo rekli, da je
               tudi to možno, ampak mi nismo v osnovi zahteve citirali to, ampak natančno to piše in
               prosim... Vidim, da nimaš dokumenta pred seboj, ampak ti preberem izjave Petra Bekeša
               v intervjuju za italijanski časnik Inborgeze(?) so izredno negativno vplivale na
               bilateralne odnose Slovenije z Italijo. To je elementarna trditev, potem je pa
               tudi... Jaz si upam to še naprej trditi, ker sicer se slovenski mediji ne bi tako
               temu odzvali. Ali je Dnevnik Socialdemokratski časopis? Recimo, to imam slučajno pred
               seboj. Spomnim, da se je tudi Delo tako odzvalo. Spomnim se na zelo žolčne odmeve na
               TV Slovenija in tako dalje. Zdaj pa me prepričujete<stage type="mag"/> (nadaljevanje) da ničesar ni bilo. Lepo vas prosim! Od kje potem? Od
               kje ideja ministru za zunanje zadeve, da se razmišlja tudi o odpoklicu? Potem pa
               dajmo sprejeti nekaj drugega. Sprejmimo eno izjavo, s katero toplo pozdravlja
               intervju veleposlanika Bekeša. Dajmo pa to reči, če se vam zdi, da je prav. Ta sklic
               je bil napravljen, bom rekel ob moji fizični odsotnosti v tem parlamentu, drugače bi
               bil drugače formuliran. Ampak, jaz sem ponovil, da poleg tega, da se razpravlja o
               intervjuju, da se o tem tudi glasuje. Citiral sem tudi zakon. In zelo pogosto prav ti
               uporabljaš analogijo. Jaz nisem rekel, da tu zakon to ekstremno jasno določa. Ne!
               Analogno. Ponavadi rečemo tako. Če državni zbor imenuje, tudi razrešuje. Ali to še
               drži? Jaz mislim, da to še drži. Torej, analogno temu. Tudi zaradi tega imenuje,
               ampak jaz sem natančno prebral drugi odstavek 21. člena. Bom prebral ves 21. člen.
               Vodje misij imenuje in odpokliče predsednik predsedstva Republike Slovenije. "Predlog
               pripravi predstojnik upravnega organa, pristojnega za zunanje zadeve, določi ga
               izvršni svet skupščine Republike Slovenije." Govorimo še o predprejšnjem sklicu.
               Drugi odstavek pravi: "Po določitvi predloga opravi s kandidatom za vodjo misije
               razgovor komisija za mednarodne odnose skupščine Republike Slovenije." Tretji
               odstavek: "Če komisija soglaša s predlogom, ga izvršni svet skupščine Republike
               Slovenije pošlje predsedniku predsedstva Republike Slovenije." Torej je jasno, da je
               opravilo, ki ga opravi predsednik republike, rekel bi zgolj proceduralno, če hočeš
               logistično, ampak odločamo mi. Dvoršaka je zavrnilo naš odbor in predsednik države ga
               ni imenoval za veleposlanika v Vatikanu. Oprosti.</p>
            </sp>
            <sp xml:id="SDT2-OZMO-Redna-047-1998-03-17.sp39">

               <speaker>PREDSEDNIK JELKO KACIN:</speaker>

               <p>Gospod Ivo Hvalica, dolžan sem vas opozoriti...</p>
            </sp>
            <sp xml:id="SDT2-OZMO-Redna-047-1998-03-17.sp40">

               <speaker>IVO HVALICA:</speaker>

               <p>Ne me prekinjati! Protestiram proti temu, da me prekinjate! Vi kažete s tem ne samo
               nestrpnost, ampak tudi pomanjkanje elementarne parlamentarne olike. In protestiram,
               do koder bom končal. (Predsednik iz ozadja.) Ne! Tokrat ne bom dovolil! Ne bom
               dovolil in ne bom dovolil! Kadar bom zaključil z besedo "hvala, gospod predsednik, da
               ste me poslušali", takrat boste lahko govoril.</p>
            </sp>
            <sp xml:id="SDT2-OZMO-Redna-047-1998-03-17.sp41">

               <speaker>PREDSEDNIK JELKO KACIN:</speaker>

               <p>Gospod Ivo Hvalica, ...</p>
            </sp>
            <sp xml:id="SDT2-OZMO-Redna-047-1998-03-17.sp42">

               <speaker>IVO HVALICA:</speaker>

               <p>Ne bom dovolil.</p>
            </sp>
            <sp xml:id="SDT2-OZMO-Redna-047-1998-03-17.sp43">

               <speaker>PREDSEDNIK JELKO KACIN:</speaker>

               <p>...govorite o vsebini zaprtih sej, kršite poslovnik državnega zbora, govorite o
               stvareh, ki so označene z visoko zaupnosti. Prosim vas, da upoštevate...</p>
            </sp>
            <sp xml:id="SDT2-OZMO-Redna-047-1998-03-17.sp44">

               <speaker>IVO HVALICA:</speaker>

               <p>Kdo vam je dal besedo! Kdo vam je dal besedo? Ne. Imel sem besedo jaz. Mi ne more
               vzeti besede. Oprostite, to so normalna parlamentarna pravila. Mogoče je to nov
               način. Lahko ga imenujemo Kacinov sindrom, ali karkoli, ampak to je nekaj drugega.
               Zaenkrat veljajo še normalna parlamentarna pravila in prosim, da me ne
                  prekinjate.<stage type="mag"/>
               </p>
            </sp>
            <sp xml:id="SDT2-OZMO-Redna-047-1998-03-17.sp45">

               <speaker>PREDSEDNIK JELKO KACIN:</speaker>

               <p>Prosim, da v skladu z veljavnim poslovnikom v nadaljevanju vaše razprave ne citirate
               odločitev, ki so bile sprejete na zaprtih sejah, in ne omenjate...</p>
            </sp>
            <sp xml:id="SDT2-OZMO-Redna-047-1998-03-17.sp46">

               <speaker>IVO HVALICA:</speaker>

               <p>O katerih so čivkali tudi vrabci na strehi!</p>
            </sp>
            <sp xml:id="SDT2-OZMO-Redna-047-1998-03-17.sp47">

               <speaker>PREDSEDNIK JELKO KACIN:</speaker>

               <p>Prosim, da ne čivkate na sejah odbora za mednarodne odnose, ker imamo tukaj
               razpravo!</p>
            </sp>
            <sp xml:id="SDT2-OZMO-Redna-047-1998-03-17.sp48">

               <speaker>IVO HVALICA:</speaker>

               <p>Ja, glejte, to je nekaj neverjetnega! Pa kje ste se naučili vseh teh manipulacij?!
               Bomo pa tako zdaj imeli - neparlamentarni razgovor. Vi ste začeli to igro, pa dajmo
               kar tako, prosto, tako kot v gostilni! Ali vas ni sram, gospod predsednik?</p>
            </sp>
            <sp xml:id="SDT2-OZMO-Redna-047-1998-03-17.sp49">

               <speaker>PREDSEDNIK JELKO KACIN:</speaker>

               <p>Gospod Hvalica, prosim, da nadaljujete z razpravo, povezano s točko dnevnega reda.
           </p>
            </sp>
            <sp xml:id="SDT2-OZMO-Redna-047-1998-03-17.sp50">

               <speaker>IVO HVALICA:</speaker>

               <p>Veste, vaš namen je bil, da me sprovocirate. Vi ste me samo delno sprovocirali, ker
               se ne pustim, kljub vaši sposobnosti, da znate to narediti natančno ob določenem
               trenutku, in tudi znate zabiti žebelj tam, kjer po vašem mnenju mislite, da zaboli.
               Ampak me ni niti malo zabolelo. Zaznal sem samo še enkrat vašo nesramnost in tako vam
               tudi vračam.</p>
               <p>Torej, zdaj se vrnem na 21. člen zakona o zunanjih zadevah. (Pisk nekega mobitela.)
               Mobiteli ven, prosim! (Smeh.) 21. člen natančno piše, da je odbor za mednarodne
               odnose - tu še govori o komisiji za zunanje zadeve oziroma za mednarodne odnose, ki
               je bila do volitev leta 1992. Ampak ne glede na to, mi vedno te zakone smiselno
               uporabljamo, analogno uporabljamo. Zdaj naj mi nekdo reče, da ni to, kar jaz
               predlagam, analogija. Kdo je potem tisti, ki lahko izreče? Če je odbor za mednarodne
               odnose temu veleposlaniku dal zaupnico, ja, kdo mu jo lahko potem odvzame? Lahko da
               ugotovimo nekaj sedemnajstega, lahko da mi tudi rečete, da lahko to naredi predsednik
               krajevne skupnosti Horjul! Ampak jaz za to zaenkrat še ne vem. Torej jaz zdaj prosim
               za ta odgovor.</p>
               <p>Predvsem pa mi še do zdaj ni bilo odgovorjeno na vprašanje: če je naloga
               predlagatelja točke dnevnega reda, da pripravi prevod v slovenščino tega
               inkriminiranega intervjuja - na to mi ni bilo še odgovorjeno, kljub temu, da sem
               natančno trikrat že prosil. Hvala lepa. Zdaj pa lahko, gospod predsednik, govorite
               kolikor hočete.</p>
            </sp>
            <sp xml:id="SDT2-OZMO-Redna-047-1998-03-17.sp51">

               <speaker>PREDSEDNIK JELKO KACIN:</speaker>

               <p>Kolegice in kolegi, k razpravi je prijavljenih pet poslancev. Dva imata repliki, dva
               sta prijavljena k proceduralni razpravi, eden pa k navadni razpravi. <title>
                  Proceduralna </title>vprašanja imajo prednost. Prvi se je k proceduralni razpravi
               prijavil gospod Jelinčič.</p>
            </sp>
            <sp xml:id="SDT2-OZMO-Redna-047-1998-03-17.sp52">

               <speaker>ZMAGO JELINČIČ:</speaker>

               <p>Hvala lepa, gospod predsednik. Jaz bi predlagal, gospod predsednik, da ugotovite, da
               ni pogojev za razpravo o tej točki na današnji seji, kajti predlagatelj ni pripravil
               dokumenta oziroma ni pripravil prevoda tega intervjuja, da bi lahko ga imeli mi vsi
               poslanci pred seboj.</p>
               <p>Poleg tega bi prosil, da do naslednje seje, ko bomo razpravljali o tej točki,
               predlagatelj pripravi prevod članka, obenem pa naj navede vse tiste izjave, ki so po
               mnenjih Socialdemokratske stranke sporne, škodljive in ki so izredno negativno
               vplivale na bilateralne odnose med Slovenijo in Italijo. Kajti mi zdaj ne moremo sami
               presojati, katere so tiste izjave, ki po mnenju SDS-a inkriminatorno delujejo na naše
               medsebojne bilateralne odnose. In prosim, da se ta proceduralni sklep da na
               glasovanje in da se ga sprejme.</p>
            </sp>
            <sp xml:id="SDT2-OZMO-Redna-047-1998-03-17.sp53">

               <speaker>PREDSEDNIK JELKO KACIN:</speaker>

               <p>Bom dal na glasovanje, ampak <stage type="mag"/>(Nadaljevanje)
               hkrati dajem besedo še gospodu Feriju Horvatu, ki ima tudi <title>proceduralni
               </title>predlog.</p>
            </sp>
            <sp xml:id="SDT2-OZMO-Redna-047-1998-03-17.sp54">

               <speaker>FRANC (FERI) HORVAT:</speaker>

               <p>Hvala za besedo. Jaz imam podoben proceduralni predlog kot kolega Jelinčič.</p>
               <p>Ocenjujem, da glede na to, da nimamo intervjuja oziroma njegovega prevoda, večina
               nas, razen nekaterih članov odbora, meni, da ni pogojev za resno in odgovorno
               obravnavo te zadeve. Poleg tega, da dobimo prevod intervjuja, bi predlagal, da dobimo
               tudi mnenje matičnega resorja, ministrstva za zunanje zadeve, ki je odgovorno in
               pristojno, da najbolj neposredno spremlja delo ambasadorja in tudi možne in dejanske
               implikacije očitanega dejanja, da dobimo tudi to mnenje in da se potem na tej osnovi
               organizira razpravo in tudi eventuelno odločanje.</p>
            </sp>
            <sp xml:id="SDT2-OZMO-Redna-047-1998-03-17.sp55">

               <speaker>PREDSEDNIK JELKO KACIN:</speaker>

               <p>Hvala. Gospod Pahor prosi za besedo.</p>
            </sp>
            <sp xml:id="SDT2-OZMO-Redna-047-1998-03-17.sp56">

               <speaker>BORUT PAHOR:</speaker>

               <p>Čeprav se strinjam z večino proceduralnih ugovorov mojih kolegov na račun statusa te
               diskusije, bi vendarle želel še enkrat reči, ker me kolega Hvalica ni dobro
               razumel.</p>
               <p>V izogib tvojemu vtisku, da želimo s proceduralnimi triki, kot bi utegnil reči,
               odložiti diskusijo, zato, ker menimo, da je Peter Bekeš ravnal nepravilno in ogrozil
               temeljne interese države, ti želim še enkrat reči, da po mojem mnenju ni ogrozil teh
               temeljnih interesov in da ni vsebinskih razlogov za sklep, ki ga predlagaš.</p>
               <p>Ali je dajanje intervjujev, h katerim sodi dostikrat tudi tak zaplet, ne samo zunaj,
               povsod - to je sestavni del nekega javnega življenja - ali je koristilo, to je drugo
               vprašanje. Ampak ti v vsebini predlagaš sklep, ki obsoja to ravnanje kot za državo
               škodljivo dejanje. Predlagaš tudi, da se do tega opredelimo, in sodiš, da je dolžnost
               odbora, da se o tem opredeli. Ponovno sem ti dolžan reči, da bi v tem primeru
               pravzaprav morali presojati ravnanje vseh ambasadorjev, tudi tistih, ki česa niso
               naredili. To je pa odgovornost, ki jo mi, po mojem mnenju, po zakonu nimamo. Nihče ni
               predlagal sklepa - to je moja zadnja beseda - ki si ga ti potem izvedel, nihče ni
               predlagal sklepa, da bi danes ocenili kot koristno ravnanje Petra Bekeša.</p>
               <p>Ne tebi, ne tvoji stranki kot predlagatelju pa ne kratim možnosti, da tudi o takem
               delu ambasadorjev diskutiramo. Jaz mislim, da je to velika izkušnja, najprej za dr.
               Bekeša, ambasadorja, za vse ambasadorje v tujini; tudi neka zelo zanimiva dilema,
               izziv za diplomacijo. Kolikor mi je jasno - to, prosim, če lahko predstavniki
               ministrstva povedo - načelno nimajo proti temu, da se ambasadorji oglašajo v javnosti
               v drugih državah iz vrste razlogov. In če je temu tako, potem moramo pač ugotoviti,
               da k temu sodijo tudi taki zapleti. Za nas je pa bistveno, da tega zapleta ne ocenimo
               kot za državo škodljivega. Na koncu koncev - s tem končujem - danes je italijanska
               poslanska zbornica z večino glasov sprejela zakon o ratifikaciji evropskega
               sporazuma. In to je ta hip za Slovenijo najpomembnejše.</p>
            </sp>
            <sp xml:id="SDT2-OZMO-Redna-047-1998-03-17.sp57">

               <speaker>PREDSEDNIK JELKO KACIN:</speaker>

               <p>Naslednji ima repliko gospod Juri.</p>
            </sp>
            <sp xml:id="SDT2-OZMO-Redna-047-1998-03-17.sp58">

               <speaker>AURELIO JURI:</speaker>

               <p>Replika kolegu Hvalici, delno vsebinske, delno proceduralne narave.</p>
               <p>Kar se same vsebine tiče, seveda utemeljitev ocene, da je ta intervju izjemno
               škodoval kakovosti slovensko-italijanskih odnosov, se naslanja na članke časopisov,
               italijanskih in slovenskih. Ni pa<stage type="mag"/>
               (nadaljevanje) v utemeljevanju te ocene navedena nobena izjava italijanske
               institucije, nobene institucionalne ravni, ki bi podkrepila to oceno. Smiselno bi
               bilo, da bi se navedle določene izjave ministrov, parlamentarcev, parlamentarnih
               odborov, zbornic in tako naprej.</p>
               <p>Utemeljevati te ocene na osnovi nekega pisanja v časopisih se mi zdi za naše
               odločanje neresno.</p>
               <p>Drugo. Proceduralna pripomba tudi z moje strani. V trenutku, ko vsi pozivamo
               predlagatelja naj pripravi predlog tega intervjuja, bodimo pozorni na to, da je ta
               intervju kvečjemu dokazno gradivo za neko sklepanje. Pričakoval pa bi, da bo
               predlagatelj predložil v pisni obliki predlog sklepov z ustrezno obrazložitvijo. Da
               bi v pisni obliki to dobili in na osnovi takih predlogov se tudi opredeljevali.
               Dokler tega ni, dejansko ni pogojev za resno razpravo.</p>
            </sp>
            <sp xml:id="SDT2-OZMO-Redna-047-1998-03-17.sp59">

               <speaker>PREDSEDNIK JELKO KACIN:</speaker>

               <p>Hvala lepa. Naslednji ima besedo gospod Jakič.</p>
            </sp>
            <sp xml:id="SDT2-OZMO-Redna-047-1998-03-17.sp60">

               <speaker>ROMAN JAKIČ:</speaker>

               <p>Hvala za besedo, gospod predsednik.</p>
            </sp>
            <sp xml:id="SDT2-OZMO-Redna-047-1998-03-17.sp61">

               <speaker>PREDSEDNIK JELKO KACIN:</speaker>

               <p>Kolegice in kolegi, prosim za mir v dvorani.</p>
            </sp>
            <sp xml:id="SDT2-OZMO-Redna-047-1998-03-17.sp62">

               <speaker>ROMAN JAKIČ:</speaker>

               <p>Najprej bi rad povedal, da na trenutke včasih ne vem kdo predseduje tej seji, kajti
               imam občutek, da včasih gospod Hvalica ne ve, da predsedujoči ima to možnost, da
               prekine razpravo govornika. Ne samo to, poslovnik celo omogoča, da se kdaj pa kdaj,
               če poslanec ali poslanka prekorači poslovniška določila celo lahko odstrani iz
               seje.</p>
               <p>Podpiram proceduralni sklep, ki ga je predlagal, že mislim na začetku, Jože Lenič,
               bolj eksplicitno pa je o njem govoril kolega Zmago Jelinčič. Pač gre za termin
               vrhunski mojster v besedni akrobatiki. Če je kdo in tudi del spoštovanja tudi z moje
               strani, če je kdo vrhunski mojster v besedni akrobatiki je to gospod Hvalica, ki je v
               imenu predlagatelja danes nastopil.</p>
               <p>V tem konkretnem primeru ne vem ali je vrhunski mojster v besedni akrobatiki
               proizvajanja megle ali pa mu je dolgčas. Če mu je dolgčas in če ne ve kako preživeti
               torkov večer, potem naj to pove. Ne želim ga preživeti z njim, želel bi ga preživeti
               s svojo družino. Če pa je megla, potem pa naj se ta megla razblini in megla, ki se je
               imenovala v pismu gospoda Špiletiča v imenu vodje poslanske skupine, da je vse skupaj
               izredno negativno vplivalo na bilateralne odnose Slovenije z Italijo, da obstaja
               nevarnost za poslabšanje odnosov celo do te mere, da bi lahko bili ogroženi tudi
               proces priključevanja Slovenije k Evropski zvezi in tako dalje, da je ta megla bila
               razblinjena z vsemi tistimi, ki ste nas danes informirali, da je italijanska zbornica
               ratificirala evropski sporazum in s tem prižgala tudi z njihove strani zeleno
                  luč.<stage type="mag"/>(nadaljevanje) Če je, kaj v diskusiji
               gospoda Hvalice, ni pa to točka s katero so prešli je to. Ali bi mogoče ne bilo
               smotrno na tem odboru za mednarodne odnose, mogoče pa res odprti razpravo o 21. členu
               zakona oziroma o vlogi odbora za mednarodne odnose pri morebitni soluciji, da tudi
               odbor za mednarodne odnose, glede na to, da imenuje oziroma daje soglasje k
               imenovanju veleposlanic in veleposlanikov, ali mogoče nebi kdaj razpravljal o
               zaupnicah ali ne zaupnicah. Čeprav sem jaz proti temu, ampak dajem možnost in
               pravico, da nekdo sproži to vprašanje.</p>
               <p>In za konec naj rečem, da če bi vsakokrat obravnavali izjave naših predstavnikov v
               tujini, ne glede ali so to vladni ali parlamentarni, potem mislim, da bi ta odbor
               imel mnogo dela, tudi z predstavniki političnih strank v tujini, seveda tudi na nek
               način škodujejo ugledu nacionalnim interesom, Republike Slovenije. Najlepša
               hvala.</p>
            </sp>
            <sp xml:id="SDT2-OZMO-Redna-047-1998-03-17.sp63">

               <speaker>PREDSEDNIK JELKO KACIN:</speaker>

               <p>Gospod Roberto Battelli, potem pa glasujemo.</p>
            </sp>
            <sp xml:id="SDT2-OZMO-Redna-047-1998-03-17.sp64">

               <speaker>ROBERTO BATTELLI:</speaker>

               <p>Hvala lepa gospod predsednik. Glede na smer v katero je šla ta razprava in jaz to
               menim, da je največji prispevek, ki ga lahko odbor za mednarodne odnose da
               nadaljnjemu razvoju dobrih odnosov med Slovenijo in Italijo je ta, da ugotovimo, da
               ni podlage za odločanje o čemerkoli v zvezi z to točko dnevnega reda. Hvala lepa.</p>
            </sp>
            <sp xml:id="SDT2-OZMO-Redna-047-1998-03-17.sp65">

               <speaker>PREDSEDNIK JELKO KACIN:</speaker>

               <p>Prosim. Gospod Možgan.</p>
            </sp>
            <sp xml:id="SDT2-OZMO-Redna-047-1998-03-17.sp66">

               <speaker>JOŽE MOŽGAN:</speaker>

               <p>Jaz mislim, da nebi smeli tako odklonilno nastopati pri tej pobudi Socialdemokratske
               stranke, za to točko dnevnega reda. Ne samo zaradi primera Peter Bekeš, ampak zaradi
               tega, ker se take stvari lahko ponovijo ali se pa tudi neka praksa naj bi bila.</p>
               <p>Mene le zanima, kaj je bilo v tem intervjuju, potem me zanima, kakšno je mnenje
               naših strokovnjakov o resnici, tistega kar je povedano v intervjuju. In me tudi
               zanima strokovno mnenje diplomacije, kaj se o tej resnici lahko v takem diplomatskem
               intervjuju pove.</p>
               <p>Ker to bi bila tudi ena šola za nas. Mi nismo vsi diplomati, mi nismo vsi
               strokovnjaki in bi bilo prav, da bi tudi člani OMA imeli eno tako informacijo, da bi
               se znali tudi mi obnašati v takih primerih, kadar se znajdemo nekje zunaj, na
               prepihu.</p>
               <p>Jaz bi to predlagal, da se to le obravnava. Ampak na podlagi vseh tistih materialov,
               tako kot je zahteval gospod Jelinčič, da bi bilo.</p>
            </sp>
            <sp xml:id="SDT2-OZMO-Redna-047-1998-03-17.sp67">

               <speaker>PREDSEDNIK JELKO KACIN:</speaker>

               <p>Hvala lepa gospod Možgan.</p>
               <p>Kolegice in kolegi! Jaz upam, da ne bom obtožen, da sem si vzel besedo. Ob tej
               priložnost bi vendarle rad v tem trenutku, najprej kod predsedujoči verjetno pa v
               imenu še koga, rad rekel, da izražam zadovoljstvo, da je italijanska poslanska
               zbornica, danes popoldne s tako prepričljivo večino ratificirala pridružitveni
               sporazum. In s tem naredila velik korak naprej za izboljšanje bilateralnih odnosov
               med obema državama.</p>
               <p>Na podlagi tega dejstva lahko govorimo kvečjemu o poboljšanju bilateralnih odnosov
               ne pa o njegovem poslabšanju.</p>
               <p>Ne glede na to novo dejstvo, ki je nastalo danes popoldne, sem jaz kot predsedujoči
               dolžan, na podlagi poslovnika v treh dneh sklicati tako sejo na zahtevo
               predlagatelja.</p>
               <p>Za sejo sem imel samo<stage type="mag"/>(nadaljevanje) gradivo,
               ki je danes priloženo s strani predlagatelja, to se pravi spremni dopis in zahtevo.
               Kljub temu sem, ko sem to gradivo dobil v petek, zaprosil ministrstvo za zunanje
               zadeve naj nam pomaga pri pripravi in izvedbi te seje.</p>
               <p>Ministrstvo nam je včeraj dostavilo gradivo, ki ima oznako zaupnosti, gradivo
               celovito odgovarja na mnoge dileme, ki so tukaj zastavljene. Nisem pa želel tega
               gradiva distribuirati pred tem, da bi ne onemogočil spremljanje seje odbora za
               mednarodne odnose, kolegom in kolegicam novinarjem.</p>
               <p>Torej ne glede na to, kako bomo glasovali pri proceduralnem predlogu, moram vendarle
               ugotoviti, da smo do tega trenutka pridobili avtorizirano gradivo s strani
               ministrstva za zunanje zadeve, ki odgovarja na mnoge dileme in vprašanja o zvezi z
               intervjujem in z posledicami intervjuja in ukrepanjem po objavi tega intervjuja.</p>
               <p>Danes smo pridobili še zabeležko, ki govori o poteku obiska gospoda predsednika
               državnega zbora, Janeza Podobnika v italijanskem parlamentu in o razpravah v zvezi s
               tem in iz tega dokumenta tudi ni razvidno, da bi kjerkoli zaznali, da je ta intervju
               povzročil hude posledice za bilateralne odnose in da bi na podlagi tega morali
               razpravljati o objektivni odgovornosti za nastale razmere.</p>
               <p>Tisto, kar pa imamo sedaj pred seboj je proceduralni predlog, ki so ga v bistvu na
               tak ali drugačen način, danes predstavili trije poslanci: gospod Lenič, gospod
               Jelinčič, gospod Horvat, ki ugotavljajo, da niso izpolnjeni pogoji za obravnavo te
               točke dnevnega reda in zahtevajo, da se za obravnavo te točke dnevnega reda pridobi,
               italijansko besedilo intervjuja, slovenski prevod in hkrati dokument s katerim
               poslanska skupina Socialdemokratske stranke poimensko našteva tiste dela intervjuja,
               ki naj bi povzročili negativne posledice v bilateralnih odnosih.</p>
               <p>Mislim, da sem korektno povzel predloge? Hvala za komentar kolega Hvalica.</p>
               <p>Sedaj pa dajem. Lahko prosim za mir na levi strani? Hvala. Proceduralno gospod
               Juri.</p>
            </sp>
            <sp xml:id="SDT2-OZMO-Redna-047-1998-03-17.sp68">

               <speaker>AURELIO JURI:</speaker>

               <p>Seveda ob tem, jaz sem to predlagal, da se pridobi v pisni obliki tudi predlog
               sklepov samega odbora.</p>
            </sp>
            <sp xml:id="SDT2-OZMO-Redna-047-1998-03-17.sp69">

               <speaker>PREDSEDNIK JELKO KACIN:</speaker>

               <p>Torej dajem na. Proceduralno še gospod Battelli.</p>
            </sp>
            <sp xml:id="SDT2-OZMO-Redna-047-1998-03-17.sp70">

               <speaker>ROBERTO BATTELLI:</speaker>

               <p>Se opravičujem. Jaz predlagam pa drugi sklep. Da enostavno ugotovimo, da ni podlage
               za odločanje. Gradivo pa lahko si pridobi kdorkoli s tem, da pisno zaprosi
               ministrstvo, da mu ga posreduje.</p>
            </sp>
            <sp xml:id="SDT2-OZMO-Redna-047-1998-03-17.sp71">

               <speaker>PREDSEDNIK JELKO KACIN:</speaker>

               <p>Imamo sedaj nov proceduralni predlog. Jaz poskušam najprej oblikovati predlog o
               katerem bomo glasovali. Torej predlog sklepa se glasi.</p>
               <p>Ugotovitveni sklep, da niso izpolnjeni pogoji za obravnavo in odločanje o tej točki
               dnevnega reda. Hkrati pa v nadaljevanju zahteva, da se za obravnavo pridobi gradivo,
               originalen intervju v italijanskem jeziku, prevod v slovenski jezik, označba tistih
               delov intervjuja, ki naj bi škodili in predlog sklepov.</p>
               <p>Ali lahko tako formuliran predlog dam na glasovanje?<stage type="mag"/> (nadaljevanje) Gospod Gostiša prosi za besedo.</p>
            </sp>
            <sp xml:id="SDT2-OZMO-Redna-047-1998-03-17.sp72">

               <speaker>LEON GOSTIŠA:</speaker>

               <p>Mogoče bi še dodal nekaj. Glede na to, da bo predlagatelj, če bo ta sklep izglasovan
               predlagal tudi sklepe, bomo zopet se vrnili na razpravo o tem ali je možen predlog
               sklepa, da odbor glasuje o razrešitvi. Zdi se mi potrebno, da ne bomo v tem krogu
               razpravljali o zakonu s pravnega vidika, da pridobimo tudi mnenje zakonodajne službe
               o tem kakšna je pristojnost odborov v takem primeru.</p>
            </sp>
            <sp xml:id="SDT2-OZMO-Redna-047-1998-03-17.sp73">

               <speaker>PREDSEDNIK JELKO KACIN:</speaker>

               <p>Predlagal bi, da stvari ločimo v dva sklepa. Prvi, ki sem ga že predstavil in ki
               govori o tem, da ni pogojev, hkrati pa zahteva štiri predpogoje, da bi se o tem lahko
               razpravljalo in potem bi glasovali še o dodatnem sklepu, ki ga predlaga gospod
               Gostiša.</p>
               <p>Dajem prvi predlog sklepa na glasovanje.</p>
               <p>Kdo je za to, da ugotovimo, da niso izpolnjeni pogoji in tako naprej? (16 članov.)
               Je kdo proti? (5 članov.)</p>
               <p>Ugotavljam, da je predlagani sklep izglasovan.</p>
               <p>Dajem na glasovanje dodatni predlog kolega Gostiše, ki predlaga, da pridobimo mnenje
               službe za zakonodajo državnega zbora o pristojnosti odbora za mednarodne odnose v
               zvezi z morebitno razrešitvijo oziroma odpoklicem veleposlanika.</p>
               <p>Kdo je za tako formuliran sklep? (20 članov.) Je kdo proti? (Nihče.)</p>
               <p>Ugotavljam, da je tudi ta sklep izglasovan.</p>
               <p>S tem zaključujem 1. točko dnevnega reda.</p>
               <p>Gospod Pahor, mi smo izglasovali sklep, da ni pogojev za obravnavo te točke dnevnega
               reda. Celovito gradivo s tem, kar smo izglasovali s sklepom, ki mu bo priloženo tudi
               gradivo ministrstva za zunanje zadeve, vam bomo posredovali ob naslednjem sklicu.</p>
               <p>Prehajam na <title>2. TOČKO DNEVNEGA REDA - PREDLOG ZAKONA O SPREMEMBI ZAKONA O
                  RATIFIKACIJI KONVENCIJE O PRANJU, ODKRIVANJU, ZASEGU IN ZAPLEMBI PREMOŽENJSKE
                  KORISTI, PRIDOBLJENE S KAZNIVIM DEJANJEM.</title> Ta zakon o ratifikaciji je bil že
               v obravnavi v državnem zboru, vendar ni bil sprejet. Sklep državnega zbora se glasi,
               da se zakon vrne v obravnavo odboru za mednarodne odnose, zato prosim predlagatelja,
               da obrazloži gradivo. Gospod Stroligo.</p>
            </sp>
            <sp xml:id="SDT2-OZMO-Redna-047-1998-03-17.sp74">

               <speaker>KLAVDIO STROLIGO:</speaker>

               <p>Hvala lepa, gospod predsednik. Spoštovani poslanci in poslanke! K temu kar je
               napisano v pisnem gradivu vlade nimam veliko za dodati. Ne bi se rad ponavljal o tem.
               Rad bi samo nekaj točk poudaril.</p>
               <p>Prvo dejstvo je, da so vladne službe, ministrstva in sama vlada potem, ko je bila
               ugotovljena neljuba napaka, moram reči žal napaka, storile vse, da bi ta napaka bila
               na čim hitrejši način odpravljena in zakon v polnem <stage type="mag"/> (Nadaljevanje) besedilu in v pravilnem besedilu ponovno, da rečem šel
               skozi parlament, skozi državni zbor in seveda pravočasno bil vložen in da rečem, s
               spoštujočo proceduro vložen pri sekretariatu Sveta Evrope.</p>
               <p>Druga stvar, ki jo je treba povedati, da vsakršno zavlačevanje s to zadevo, ne glede
               na razlog, bi lahko objektivno škodilo tej državi. Naj povem, da je v decembru mesecu
               lansko leto bil ustanovljen odbor za monitoring nad zakonodajo s področja pranja
               denarja v državah članicah Sveta Evrope. Da ta odbor, po včerajšnjem podatku pridejo
               v Slovenijo predstavniki tega odbora, pridejo v Slovenijo 7. aprila, v misijo, da je
               ogledalo Slovenije navzven dejansko ta konvencija, ratificirana konvencija, pravilno
               ratificirana konvencija, če tako rečem in da seveda predlagam, da zato odbor za
               mednarodne odnose v čim hitrejšem postopku to stvar spravi v parlament in da jo
               parlament res to v čim hitrejšem, bom rekel čim hitreje možno zakon, predlog zakona o
               spremembah in dopolnitvah ratificira.</p>
               <p>Še eno stvar bi rad povedal, da je tako ta vlada kot prejšnja vlada za to, da bi ta
               konvencija zaživela v notranjem pravu, storila veliko, kar pomeni, da so vse
               spremembe, ki jih zahteva ta konvencija, na notranjem področju, na notranjem pravu
               bile vpeljane tako na področju pranja denarja kot na področju zasega in zaplembe
               premoženjske koristi. Govorim o spremembah, ki jih imate poslanci priložnost videti v
               drugem branju oziroma jih boste sedaj v drugem branju kazenskega zakonika ali zakona
               o kazenskem postopku, nekaterih podzakonskih aktov in kot pravim, zelo težko
               sprejemamo, kot v imenu predlagatelja kritiko, da vlada po ugotovljeni napaki ni
               naredila vsega, da bi se res ta napaka, da rečem, čim hitreje odpravila. Žal napaka
               je administrativne narave, do nje je prišlo, tako kot je navedeno v gradivu, v
               administrativni službi vlade, mislim v imenu predlagatelja lahko rečemo, da ime
               osebe, ki je to napako naredila, je dejansko, mislim da za ta odbor nepomembno, gre
               za administratorko, da ne bo ta problem še posebej izpostavljen, ga kar v naprej
               povem. Kakšnih drugih razlogov naklepnega, storitve te napake, mislim da je kar nekaj
               služb, ki smo to zadevo gledale, lahko rečem v imenu urada za preprečevanje pranja
               denarja, ki smo centralni organ in neposredno zadolženi za izvajanje te konvencije,
               prvi, bom rekel bi imeli posledice zaradi tega, ker dejansko tudi sami nismo
               ugotovili kakršnihkoli ozadij ali ospredij, vse tisto, kar je bilo v parlamentu
               povedano in zato še enkrat poudarjam, res prosim, da se ob tej neljubi napaki
               dejansko ta stvar spelje čim hitreje je možno. Morda še ujamemo vlak pravočasno pred
               to kontrolo glede na to, kar sem povedal malo prej. Hvala lepa.</p>
            </sp>
            <sp xml:id="SDT2-OZMO-Redna-047-1998-03-17.sp75">

               <speaker>PREDSEDNIK JELKO KACIN:</speaker>

               <p>Hvala. Želi kdo razpravljati? Gospod Jerovšek.</p>
            </sp>
            <sp xml:id="SDT2-OZMO-Redna-047-1998-03-17.sp76">

               <speaker>JOŽE JEROVŠEK:</speaker>

               <p>Hvala lepa. Zdaj je bilo sicer rečeno, da gre zgolj za administrativno napako ali
               administratorke. Če bi bilo tako, potem ime res ni pomembno, ampak, ali vlada
               mednarodnih konvencij, ne gredo v redakcijo in natančni pregled. Potem je pa nekdo
               odgovoren s tem, da do tega sploh ni pregleda po normalnem postopku. Jaz v to ne
               verjamem, da gre za administrativno napako in tudi na plenumu je bilo to rečeno. Šlo
               je verjetno za načrtno napako.</p>
            </sp>
            <sp xml:id="SDT2-OZMO-Redna-047-1998-03-17.sp77">

               <speaker>PREDSEDNIK JELKO KACIN:</speaker>

               <p>Želi besedo predstavnik vlade?</p>
            </sp>
            <sp xml:id="SDT2-OZMO-Redna-047-1998-03-17.sp78">

               <speaker>KLAVDIO STROLIGO:</speaker>

               <p>Hvala. Seveda, v gradivu je tudi oziroma pojasnilu vlade, ki ga je dala 4. marca, je
               tudi napisano, da je pri pripravi gradiva, ko je vlada obravnavala in sprejela,<stage type="mag"/> (Nadaljevanje) določila pravzaprav zakon, prišlo
               do napake. Se pravi po tem, ko je gradivo šlo že in iz usklajevanja pristojnih
               resorjev, se pravi ministrstva za finance, urada za pranje denarja, ministrstva za
               zunanje zadeve, je bilo uvrščeno na vlado in v tistem trenutku, ko je prišlo, se
               pravi po tem, ko je že šlo skozi tiste preglede, ki so običajni, to je sicer redek
               primer, ampak to se je zgodilo in pač zdaj gre za to, da se to, kar je v bistvu
               državni zbor že sprejel, ker je že lansko leto sprejel zakon o ratifikaciji, samo v
               3. členu v nepravilni obliki, da se to zdaj popravi. Hvala.</p>
            </sp>
            <sp xml:id="SDT2-OZMO-Redna-047-1998-03-17.sp79">

               <speaker>PREDSEDNIK JELKO KACIN:</speaker>

               <p>Torej za vse tiste, ki nimate s seboj gradiva, ker smo to gradivo imeli v gradivu za
               8. redno sejo državnega zbora, bi rad prebral besedilo, da boste videli, za kako
               banalno napako gre. "Republika Slovenija na podlagi tretjega odstavka 25. člena
               konvencije izjavlja, da se zaprosilom in prilogam, naslovljenim pristojnemu
               osrednjemu organu Republike Slovenije priloži prevod v slovenskem in angleškem
               jeziku." Tukaj je napaka. Moralo bi pisati "v slovenskem ali angleškem jeziku". Za to
               gre. Prosim.</p>
            </sp>
            <sp xml:id="SDT2-OZMO-Redna-047-1998-03-17.sp80">

               <speaker>JOŽE JEROVŠEK:</speaker>

               <p>Samo to. Napaka je res banalna, posledice pa niso banalne.</p>
            </sp>
            <sp xml:id="SDT2-OZMO-Redna-047-1998-03-17.sp81">

               <speaker>PREDSEDNIK JELKO KACIN:</speaker>

               <p>Še enkrat. Ugotovljeno je bilo, da je do napake prišlo pri prepisovanju gradiva. V
               besedilu izjave je tako v besedni zvezi "v slovenskem in v angleškem jeziku" potrebno
               "in" nadomestiti z "ali", tako da se pravilno glasi "v slovenskem ali v angleškem
               jeziku." To je bil zadosten razlog, da je poslanska SDS prepričala državni zbor, da
               vrne to ratifikacijo ponovno v obravnavo na odbor za mednarodne odnose. Jaz bi rad
               ugotovil, da je vlada danes ponovno pojasnila nastalo napako in da obžaluje, da je do
               te napake prišlo in ocenjujem, da je mogoče na podlagi tega, kar smo slišali doslej,
               odločati o primernosti tega zakona za ratifikacijo. Ali želi še kdo razpravljati? (Ne
               želi.) Pardon, gospa Polonca Dobrajc.</p>
            </sp>
            <sp xml:id="SDT2-OZMO-Redna-047-1998-03-17.sp82">

               <speaker>POLONCA DOBRAJC:</speaker>

               <p>Recimo, da sprejemam napako, žal nimam teksta konvencije pred seboj, spomnim se pa
               razprav in upam, da bo vlada upoštevala tisti "ali", ki se glasi "na zaplembo ali
               blokado premoženja". Gospod Stroligo bo vedel, za kaj gre.</p>
            </sp>
            <sp xml:id="SDT2-OZMO-Redna-047-1998-03-17.sp83">

               <speaker>PREDSEDNIK JELKO KACIN:</speaker>

               <p>Želite odgovarjati?</p>
            </sp>
            <sp xml:id="SDT2-OZMO-Redna-047-1998-03-17.sp84">

               <speaker>KLAVDIO STROLIGO:</speaker>

               <p>Samo na kratko. Mislim, ta napaka je vezana na enega od možnih pridržkov, jaz ne bom
               razlagal zakaj je Svet Evrope to zadevo vrnil nazaj, iz enostavnega razloga, ker
               konvencija ne omogoča teksta, ki bi imel besedo "in", ampak omogoča tekst "ali". V
               vseh ostalih elementih je Slovenija ena izmed redkih držav, ki je to konvencijo
               ratificirala tako, da omogoča čim manj pridržkov in je generalno, bom rekel med
               tistimi državami, ki gre najostreje na izvajanje te konvencije, tako na področju
               pranja denarja, kot na področju zasega in zaplembe premoženjske koristi brez vseh
               rezervacij v tem kontekstu. Poudarjam, o tem, kot pravim, v notranjem pravu boste
               imeli možnosti razpravljati in se prepričati v predlogih sprememb zakona o kazenskem
               postopku in kazenskega zakonika.<stage type="mag"/>
               </p>
            </sp>
            <sp xml:id="SDT2-OZMO-Redna-047-1998-03-17.sp85">

               <speaker>PREDSEDNIK JELKO KACIN:</speaker>

               <p>Gospa Polonca Dobrajc.</p>
            </sp>
            <sp xml:id="SDT2-OZMO-Redna-047-1998-03-17.sp86">

               <speaker>POLONCA DOBRAJC:</speaker>

               <p>Toleriran pri zakonu o ratifikaciji, ne pa pri kazenskem zakoniku Republike
               Slovenije. Saj gospod Stroligo(?) ve, za kaj gre.</p>
            </sp>
            <sp xml:id="SDT2-OZMO-Redna-047-1998-03-17.sp87">

               <speaker>PREDSEDNIK JELKO KACIN:</speaker>

               <p>Kolegice in kolegi! Predlagam, da sprejmemo naslednji sklep. Odbor državnega zbora
               Republike Slovenije za mednarodne odnose je na svoji 47. seji, ki je bila danes
               ponovno obravnaval predlog zakona o spremembi zakona o ratifikaciji, konvencije o
               pranju, odkrivanju, zasegu in zaplembi premoženjske koristi, pridobljene pri kaznivim
               dejanjem. Odbor se je pri obravnavi seznanil z mnenjem sekretariata za zakonodajo in
               pravne zadeve. Odbor je soglašal z navedenim predlogom zakona... Se opravičujem.
               Skrajšam. Odbor je ponovno obravnaval predlog navedenega zakona, odbor je ob
               upoštevanju pojasnila vlade Republike Slovenije soglašal z omenjenim predlogom zakona
               in predlagal državnemu zboru Republike Slovenije, naj predlog obravnava na svoji seji
               in ga sprejme. Poročevalec na seji državnega zbora bo predsednik odbora. Ali lahko
               glasujemo o predlaganemu sklepu? Na 47. seji. Danes je 47.</p>
               <p>Kdo je za tako formulacijo sklepa? (13 članov.) Je kdo proti? (Nihče.)</p>
               <p>Ugotavljam, da je sklep sprejet.</p>
               <p>Zaključujem s to točko dnevnega reda.</p>
               <p>Nadaljujem s <title>3. TOČKO DNEVNEGA REDA - RAZNO.</title> Prosim kolegice in kolege še
               za nekaj minut potrpljenja. Rad bi vas najprej obvestil, da bo naslednja seja odbora
               za mednarodne odnose v torek, kajti s spremembo dela državnega zbora je torek
               namenjen za delo delovnih teles državnega zbora. V torek ob 14.00 uri bomo imeli
               najprej zaprto, potem pa redno sejo odbora za mednarodne odnose. V četrtek zjutraj pa
               imamo zaprto sejo z 2. točko dnevnega reda.</p>
               <p>Drugič pod Razno. Rad bi vas obvestil, da me je danes ob 14.00 uri predsednik odbora
               za mednarodne odnose zvezne skupščine Zvezne Republike Jugoslavije, gospod Ristič
               poslal faks, s katerim potrjuje prihod delegacije odbora za mednarodne odnose
               Jugoslavije v petek, 20. tega meseca na obisk v Slovenijo. V naslednjih dneh bodo
               stekle priprave, hkrati pa vas bomo tudi obvestili in zaprosili za sestavo
               delegacije.</p>
               <p>Tretjič, ker se nam je ravnokar pridružil gospod Lojze Peterle, ki ima osebne
               zadržke pri formiranju pridružene delegacije, pardon, pridružitvenega odbora za
               sodelovanje z Evropskim parlamentom, bi izkoristil to priložnost, da ga povprašam,
               ali so nastopila kakšna nova dejstva, ki bi nam omogočila, da presežemo pat položaj,
               ki ga zdaj imamo pri formiranju delegacije in vodstva te delegacije oziroma se
               opravičujem, pridružitvenega odbora. Gospod Peterle. Se opravičujem za izziv, ampak
               to je najboljše, kar je mogoče storiti ta hip.</p>
            </sp>
            <sp xml:id="SDT2-OZMO-Redna-047-1998-03-17.sp88">

               <speaker>ALOJZ PETERLE:</speaker>

               <p>To ni najboljše, gospod predsednik. Najboljše bi bilo, če bi imeli mi delegacijo že
               pred štirimi meseci imenovano. Delegacija ima devet članov, naj se odbor za
               mednarodne odnose odloči, da imenuje dodatne tri in zadevo spelje do konca.<stage type="mag"/> (nadaljevanje) Jaz ne vidim z nove strani
               nobenih novih dejstev.</p>
            </sp>
            <sp xml:id="SDT2-OZMO-Redna-047-1998-03-17.sp89">

               <speaker>PREDSEDNIK JELKO KACIN:</speaker>

               <p>Ima kdo drug od prisotnih poslank in poslancev kaj povedati v zvezi s tem? Nima. S
               tem ugotavljam, da smo izčrpali današnji dnevni red in se vam zahvaljujem za
               udeležbo. Hvala lepa. <title>Seja je bila zaključena ob 19.16 uri.) </title>
               </p>
            </sp>
         </div>
      </body>
   </text>
</TEI>

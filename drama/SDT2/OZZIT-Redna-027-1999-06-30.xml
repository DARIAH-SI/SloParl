<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-OZZIT-Redna-027-1999-06-30">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za znanost in tehnologijo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">75C27B232E5B6F12C12567930049605A</idno>
               <idno type="custom" subtype="day">DBB710CCA03BC319C12567A000388892</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=DBB710CCA03BC319C12567A000388892</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-OZZIT-Redna-027-1999-06-30.OZZIT" n="027">
               <name>Redna</name>
               <date when="1999-06-30"/>
            </setting>
         </settingDesc>
         <particDesc>
            <listOrg>
               <org xml:id="SDT2-OZZIT-Redna-027-1999-06-30.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-OZZIT-Redna-027-1999-06-30.OZZIT">
                        <orgName key="OZZIT">Odbor za znanost in tehnologijo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE  ZA ZNANOST IN TEHNOLOGIJO</stage>
            <stage type="session">27. seja</stage>
            <stage type="date">(30. junij 1999)</stage>
            <stage type="chairman">Sejo je vodil Samo Bevk, predsednik odbora.</stage>
            <stage type="time">Seja se je pričela ob 8.56 uri.</stage>


            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>10 minuti, pa še vedno nismo sklepčni. Pričakujemo še dva člana našega odbora, potem
               bomo pričeli.</p>
               <p>Bom za sklepčnost, sedem nas je prisotnih. Imam obljubo, da bo gospod Zimšek prišel,
               vsaj on še.</p>
            </sp>
            <sp who="SDT2:unknown-M">

               <speaker>GOSPOD ______________:</speaker>

               <p>Ampak mi že pol ure čakamo.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>15 minut. Mogoče kakšno minute čez, se približuje.</p>
            </sp>
            <sp who="SDT2:unknown-M">

               <speaker>GOSPOD ______________:</speaker>

               <p>Ampak to je akademski odbor.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Ki je zagotovil sklepčnost.</p>
            </sp>
            <sp who="SDT2:unknown-M">

               <speaker>GOSPOD ______________:</speaker>

               <p>Saj sem ti povedal<gap n="..."/></p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Spoštovane gospe in gospodje, dovolite mi, da vas prav prisrčno pozdravim na 27. seji
               odbora državnega zbora Republike Slovenije za znanost in tehnologijo. Dobili ste
               dnevni red današnje seje in prosim, če ima kdo kakšno pripombo na dnevni red.
               Ugotavljam, da ni nobene pripombe k dnevnemu redu.</p>
               <p>Predlagam, da gremo na <title>1. TOČKO DNEVNEGA REDA - POTRDITEV ZAPISNIKOV 25. IN 26.
                  SEJE ODBORA.</title> Osnutke ste dobili na vpogled v računalniški mreži državnega
               zbora ali pri vodjih poslanskih skupin.</p>
               <p>Ima kdo kakšno pripombo na zapisnik 25. ali 26. seje?</p>
               <p>Ugotavljam, da ni nobenih pripomb in predlagam, da potrdimo zapisnika 25. in 26.
               seje.</p>
               <p>Kdo je za? <stage>(8 članov.)</stage></p>
               <p>Ugotavljam, da sta bila zapisnika soglasno sprejeta.</p>
               <p>Prehajamo na <title>2. TOČKO DNEVNEGA REDA - PREDLOG ZAKONA O STANDARDIZACIJI.</title> Predlog je za hitri postopek. Tukaj smo kot matično delovno telo. Gradivo je
               bilo objavljeno v Poročevalcu številka 47. Obljubili so mi, da bomo dobili že pred
               sejo mnenje sekretariata za zakonodajo in pravne zadeve, vendar kakor sem izvedel, je
               v fazi razmnoževanja, tako da ugotavljam, da sva edino s sekretarko do sedaj lahko na
               hitro pred sejo pregledala obe poročili, tako za 2. kot za 3. točko. Ugotavljam tudi,
               da sta poročili zelo obsežni in si težko predstavljam delo brez obeh besedil, vendar
               bom vseeno dal besedo predlagatelju zakona. Ta čas pa upam, da bomo iz
               razmnoževalnice dobili gradivo.</p>
               <p>2. in 3. točka sta bili uvrščeni na izredno sejo državnega zbora, ki se začne
               prihodnji teden, zaradi izrednih potreb države zaradi prilagajanja zakonodaje
               evropski uniji. Vse skupaj se je tudi časovno tako zavleklo, da smo mnenje pridobili
               šele sedaj oziroma ga bomo sedaj dobili na mizo, tako da smo res v časovni stiski.</p>
               <p>Prosim predstavnika predlagatelja zakona, direktorja urada Republike Slovenije za
               standardizacijo in meroslovje, dr. Ivana Skubica, da predstavi predlog zakona.
               Prosim!</p>
            </sp>
            <sp who="SDT2:SkubicIvan">

               <speaker>DR. IVAN SKUBIC:</speaker>

               <p>Hvala lepa gospod predsednik. Gre mogoče za strokovno, dokaj zahtevno tematiko.
               Dovolite mi mogoče nekaj uvodnih besed za lažje razumevanje. Predlog zakona o standardizaciji v bistvu
               predstavlja kontinuiteto že obstoječega zakona o standardizaciji v vsebinah, ki se
               tiče izvajanja nacionalne standardizacije, vendar pa ga ta ustrezno vsebinsko
               dopolnjuje, glede na vse zahteve, ki se kažejo v danemu obdobju, glede prilagajanja
               evropski uniji.</p>
               <p>Nacionalna standardizacija pravzaprav predstavlja enega od osnovnih stebrov
               kakovosti v okviru nacionalnega sistema zagotavljanja kakovosti, ki ga poleg
               standardizacije in predstavlja tudi akreditacija, meroslovje, ugotavljanje
               skladnosti, kot so poizkušanje, certificiranje in nadzor. Gre za aktivnosti, ki
               omogočajo preko poenotenja pravil na področju proizvodnje izdelkov in storitev
               povečanja konkurenčnosti gospodarstva, tako nacionalnem kot tudi na mednarodnem
               nivoju. Naj omenim, da gre tukaj tudi za zelo tesno povezavo z znanostjo in
               tehnologijo. Standardizacija kot taka združuje ogromno aktivnosti, dejavnosti, med
               drugim tudi standarde, ki se tičejo področji, ki so povezani z večjim tehnološkim
               napredkom in tudi uvajanjem novih tehnologiji in že kot takšno vključuje ogromno
               domačih strokovnjakov iz tega področja, ki so seveda tudi predstavniki s področja
               raziskovalnih institucij in pa znanstvenih institucij.</p>
               <p>Predlagani zakon ureja področje nacionalne standardizacije in sicer, lahko rečem, na
               povsem evropsko in mednarodno primerljiv način. Obenem upošteva vse specifike
               Slovenije kot majhne države, na obravnavanem področju. Naj povem, da se nacionalna
               standardizacija, po obstoječem zakonu o standardizaciji, izvaja v uradu za
               standardizacijo in meroslovje in ima status nacionalnega organa za standarde in sicer
               v sektorju za standardizacijo in informacijskem centru. Moram poudariti, da
               pravzaprav, razvojno gledano, Slovenija kot mlada država je iz teh osmih let obstoja
               urada, pravzaprav je bilo veliko razlogov za takšno organiziranost. Da pa smo prišli
               do stopnje, kot to, ni več ustrezno in je tudi v procesu pridruževanja evropski
               uniji, se kažejo tudi te formalne ureditve okoli statusov in organiziranosti kot eden
               bistvenih zadržkov za nadaljnji napredek. Predvsem bi rekel, da tudi ta
               organiziranost nekako kaže večjo nezmožnost na odzivanje vseh standardizacijskih
               potreb, se pravi gre za organiziranost v okviru državnega organa, kar ni praksa
               splošna v evropski uniji.</p>
               <p>Tudi bi tukaj omenil, da predlog zakona, kot sem že povedal, določa tudi nov status
               nove institucije, to je slovenskega instituta za standardizacijo, pri čemer, kot sem
               že povedal, upoštevamo vse specifike Slovenije kot male države, z omejenimi viri,
               kjer za razliko od velikih evropskih držav, kjer imamo običajno posebej institut za
               standardizacijo na področju elektrotehnike, posebej organizacijo za splošno
               standardizacijo in posebej za informacijsko tehnologijo. V Sloveniji to vse skupaj
               združujemo v eno samo institucijo, ker še na ta način dobimo določeno kritično maso
               ljudi, ki imajo lahko tudi vsi isto podporno infrastrukturo, to se pravi, tako
               določeno režijo, ki je nekje potrebna, tako določeno informacijsko tehnologijo, in da
               gre tukaj več ali manj za kontinuiteto kadrov in opreme, ki jo že imamo, seveda z
               potrebnimi dopolnitvami, ki bodo nujno potrebne za izpolnjevanje vseh pogojev za
               polnopravno članstvo v organizacijah <stage>(Ni razumljivo.)</stage> na tem področju.</p>
               <p>Zakon lahko razdelimo na dva osnovna dela. Eden je bolj strokovno-tehnični. V tem
               smislu smo sodelovali s priznanimi strokovnjaki v Evropi na tem področju, Švedske,
               potem tudi iz evropske komisije, tudi iz Avstrije in tudi mnenje pridružitvenega
               odbora, ki je bilo v marcu mesecu v Bruslju, za prilagajanje zakonodaje je bilo
               izredno pozitivno na predloge teh zakonov. Pri urejanju ustreznega statusa obeh, se
               opravičujem, neodvisne institucije, slovenskega instituta za standardizacijo, smo
               zelo tesno sodelovali, tako z
               institutom za javno upravo pri Pravni fakulteti, kot tudi z ministrstvom za notranje
               zadeve, uradom za reformo javne uprave in tudi službo vlade za zakonodajo in smo se
               tudi z njimi uskladili. Lahko rečem, da gre pravzaprav za moderen zakon in da z njim,
               v takšni vsebini nekako kot je predlagano, se lahko tudi na mednarodni sceni
               postavimo ob bok drugim državam, ki to pravzaprav urejajo zelo napredno, predvsem je
               tudi uvedba članstva in pa skupščine, kar je pravzaprav običajen pristop in nekako
               zahteva na tem področju. Seveda pa takšen institut izvaja naloge tako za javni sektor
               kot za privatni sektor, čeprav ga ustanovi država, je pa zelo pomembno to, da so
               pravzaprav viri financiranja tako s strani države, državnega proračuna, v delu, kakor
               pač država vidi interes financiranja te dejavnosti, da so pa možni tudi drugi viri s
               strani privatnega sektorja, to pa pomeni, da glede na obstoj interesov se lahko take
               institucija tudi odziva na vse potrebe v državi, seveda v skladu z interesom je to
               potem tudi ustrezen finančni vložek preko članstva in preko drugih virov. Mogoče samo
               še to, da te dejavnosti v okviru urada za standardizacijo in meroslovje, se pravi
               nacionalne pomeni več ali manj zametek pravzaprav ustreznega nacionalnega organa za
               standarde, ki bo opravil vse potrebne funkcije, da pa smo pravzaprav že s tem, kar
               smo dosegli, lahko rečem na dokaj dobri poti in da je predvsem potrebno v
               nadaljevanju zagotoviti, da se nacionalni organi za standarde ustrezno okrepi v
               smislu izpolnjevanja vseh pogojev za članstvo evropske organizacije, kar bo to edino
               omogočilo potem predstavnikom domačega gospodarstva, v bistvu javnega sektorja in
               privatnega sektorja, da se bodo preko nacionalnega organa za standarde lahko
               enakopravno vključevali v delo mednarodnih organizacij, to se pravi tako pri pripravi
               mednarodnih standardov, ker gre za globalizacijo, se pravi nacionalni stanadardi so
               več ali manj pravzaprav mednarodni standardi, se pravi v smislu vplivanja na vsebino
               teh standardov in pa seveda čimprejšnja seznanitev s samo vsebino, se pravi preden je
               standard izdan že vemo, kakšna je vsebina. Jaz bi samo to povedal, da gre pri
               institutu več ali manj samo za osnovno administrstivno platformo, ki seveda izvaja
               strokovne naloge na tem področju, ki vključuje predvsem, že sedaj okrog 2.500 domačih
               strokovnjakov, ki delujejo na področju standardizacije, se pravi gre predvsem za
               organizacije, ki nekako koordinirajo delo vseh teh strokovnjakov, ki so pa zunanji in
               gre za prostovoljno delo. In pa, da je bila izvedena tudi javna obravnava, dokaj
               široka, z vsemi ministrstvi, potem dodatno še posebej tudi z gospodarsko zbornico, da
               je bilo potem tudi, kar se tiče usklajevanja s sekretariatom za zakonodajo, da smo
               dobili pripombe, sicer moram povedati, včeraj dokaj pozno, da lahko nekako te
               pripombe in predloge razdelimo na dva dela, na del, ki pravzaprav je bolj nekako
               redakcijski in menimo, da ga bomo lahko brez večjih težav uskladili in pa še mogoče
               eno bolj osnovno dilemo okrog ustreznosti ustanavljanja takšne institucije, kjer bi
               pa predlagal, da bi mogoče prof. Rajko Pirnat dal nekaj pojasnil, se mi zdi smiselno,
               ker gre mogoče bolj za načelno dilemo. Se strinjate?</p>
               <p>Jaz bi samo še povedal, kateri so razlogi za hitri postopek in sicer gre za izredne
               potrebe države kot je bilo že omenjeno. Ta zakon skupaj še z ostalima dvema, zakonom
               za akreditacijo in pa zakonom za tehnične zahteve, za proizvode in ugotavljanje
               skladnosti predstavlja podlago za sprejetje okrog 1.100 predpisov s področja prostega
               pretoka blaga in da je zaradi tega, ker ne gre samo za pripravo predpisov, ampak tudi
               njihovo implementacijo, kar zahteva kar nekaj časa, pa tudi finančnih sredstev, ki
               jih je verjetno treba porazdeliti na nekoliko večje obdobje, je pa tudi tukaj rok
               konec leta 2002, ko smo se nekako tudi s strani države zavezali, da vse te stvari
               uskladimo, nujno potrebno te zakone po čim hitrejšem postopku sprejeti. Poleg tega,
               kar se tiče statusne ureditve, lahko rečem, da smo prišli do stopnje, da nam ravno ta
               formalno pravna statusna ureditev ne omogoča več polnopravnega članstva v relevantnih
               organizacijah in da pravzaprav je potrebno čimprej tudi to urediti.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Hvala lepa. Torej, saj veste tisto, če gre kaj narobe, potem se to rado ponavlja,
               zato smo dobili na mizo namesto mnenja o standardizaciji mnenje o akreditaciji.
               Očitno je ozko grlo v fotokopirnici. Gospod direktor je predlagal, da bi dr. Pirnat
               še na kratko se v tem uvodu vključil, pa bi vam dal besedo, vendar bi prosil, da ste
               tudi v nadaljevanju več ali manj kratki in jedrnati, kajti ob 11.00 imam že obljubo,
               da bodo nas nekateri kolegi zapustili in bomo postali nesklepčni. Prosim, dr.
               Pirnat.</p>
            </sp>
            <sp who="SDT2:PirnatRajko">

               <speaker>DR. RAJKO PIRNAT:</speaker>

               <p>Hvala, gospod predsednik. Institut za javno upravo pri Pravni fakulteti je po
               naročilu urada za standardizacijo obdelal različne možnosti statusno pravne oblike te
               nove organizacije, ki naj izvaja naloge nacionalne standardizacije v Sloveniji. Primerjalno pravno smo pregledali
               ureditev zahtev v evropskih državah, kjer sicer prevladujejo takoimenovani zasebno
               pravni modeli, ki pa imajo seveda povsod to posebno izključno pravico in s to
               izključno pravico pripravljati in izdajati nacionalne standarde zvezane tudi nekatere
               druge naloge in na drugi strani pa je v nekaj evropskih državah uporabljen
               takoimenovani javno pravni model, kjer je ta institucija oseba javnega prava. No, po
               preučitvi vseh možnosti smo predlagali to rešitev, ki je zdaj tudi v zakonu, torej
               javno pravni model, kajti za prehod iz sedanjega stanja, ko te naloge pravzaprav
               opravlja del državne uprave, se nam je zdela to boljša varianta, upoštevaje tudi
               seveda ekonomske možnosti za financiranje take institucije s strani gospodarstva,
               tako da je zdaj ta javno pravni model vključen v zakon. Bistven problem seveda je, da
               je treba pri tej instituciji zagotoviti določeno neodvisnost oziroma manjšo odvisnost
               od države kot pri ostali osebah javnega prava, zlasti pri javnih zavodih, na katere
               se načeloma ta ureditev sklicuje, na eni strani in na drugi strani, da je treba
               zagotoviti določen vpliv gospodarstva na standardizacijo. No, v zvezi s tem smo
               predlagali ta institut članstva, ki seveda je odstop od sistemske ureditve javnih
               zavodov, vendar poudarjamo, da gre za eno samo tako institucijo, da gre za, kot temu
               rečemo, osebo javnega prava in da je tak odstop od sistemske ureditve urejen v zakonu
               in da s tem pravno sistemsko ni nič narobe. Cel kup oseb javnega prava ima seveda
               neko posebno pravno ureditev v zakonu. Seveda konsekventno temu institutu članstva je
               potem prilagojeno tudi upravljanje te osebe javnega prava, ki ni formalno pravno
               javni zavod, ampak se zanjo samo uporabljajo predpisi, ki veljajo za javne zavode, v
               kolikor ni s tem zakonom drugače urejeno.</p>
               <p>Posebej poudarjam, glede na to, da sem že imel možnost prebrati mnenje sekretariata
               za zakonodajo in pravne zadeve, da se je s tem zakonom spremenila pravna narava
               standarda. Standard ni več javna listina, ampak je avtorsko delo in glede na to se je
               seveda spremenila tudi pravna narava vseh strokovnih in drugih nalog, ki so zvezane s
               pripravo in izdajanjem slovenskih nacionalnih standardov. To po naravi stvari niso
               več upravne naloge in seveda razen na nekaterih majhnih segmentih, kjer bi še vedno
               lahko se vprašalo, ali gre za javno pooblastilo, vendar pa v splošnem torej ne gre za
               upravne naloge in je zato nujen ta premik iz sedanjega urada za standardizacijo, ki
               je upravni organ, v neko posebno pravno osebo. Toliko za uvod zadošča.</p>
               <p>Na vsak način je temeljni
               element članstvo, ki ga je po mnenju predlagatelja treba ohraniti kot poseben način
               vpliva in tudi zagotavljanja sredstev, kajti člani plačujejo članarino - ne gre pa za
               obvezno članstvo, to moramo poudariti, gre za prostovoljno članstvo - vpliva na
               procese standardizacije. Bom bolj kratek, hvala.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Hvala lepa, dr. Pirnat. To je bil že nek komentar v smislu poročila sekretariata
               oziroma mnenja sekretariata državnega zbora. No, najprej bom dal besedo članom
               odbora, potem predstavnici sekretariata. Ali želi besedo kdo izmed članov odbora?
               Gospod Moge najprej in gospa Hrenova v nadaljevanju.</p>
            </sp>
            <sp who="SDT2:MogeRudolf">

               <speaker>RUDOLF MOGE:</speaker>

               <p>Predsednik, hvala lepa za besedo. Mislim, da je zakon potreben. Sedaj ne vem, ali je
               treba iti s hitrimi postopki z zakonom, ki pa dejansko, vsaj za mene, ker sem laik na
               pravnem področju, ne kot dr. Pirnat, ni tako zelo jasen v nekaterih rečeh. Tu bi
               izpostavil eno stvar. Sedaj sem dobil na mizo tudi mnenje sekretariata in tudi vidim,
               da tudi to mnenje ni takšno, da bi se lahko izoblikovalo točno določeno mnenje.</p>
               <p>Ko Republika Slovenija ustanavlja nove osebe prava, tu piše, da ustanovi slovenski
               inštitut za standardizacijo. Pri vsej dobri volji se nisem mogel prav opredeliti do
               tega, kaj tak inštitut je po svoji naravi, bodisi da vzamem zakon o zavodih bodisi da
               vzamem zakon o upravu, bodisi da vzamem zakon o družbah, ali je to sedaj javni zavod
               ali ni. In če ga sedaj Republika Slovenija ustanovi, ta inštitut za standardizacijo,
               bi vsaj v zakonu moralo biti jasno povedano, kaj ustanovi oziroma kaj iz tega izhaja
               kot naloga ustanovitelja, kaj bo ustanovitelj imel pri tem, ali bo kril tudi dejanske
               stroške ali bo kjerkoli sodeloval. Zato se mi zdi, da je ta reč vsaj zame še nejasna.
               Vprašanje je tudi, da bi se reklo, da ta akt o ustanovitvi inštituta - meni pa sedaj
               ni čisto jasno, kaj bo to, ko bo ustanovljeno oziroma kako se bo financiralo oziroma
               kako bo sploh potekalo delovanje tega inštituta, vključno s temi člani v inštitutu.
               Po mojem bi bilo dobro, predsednik, če bi mi dali tukaj tudi, da ima ta akt o
               ustanovitvi, če ga že vlada sprejme, da vsaj ta odbor da določeno mnenje k
               ustanovitvi tega inštituta, da ne damo bianco menice vladi v roke, pri tako, vsaj
               zame, nedodelanem pravnem aktu o ustanovitvi; jaz si ne predstavljam, kaj bo v tem
               pravnem aktu pisalo in zdi se mi pametno, da potem, če bo država prevzela določene
               odgovornosti in določen nadzor, da se doseže širši konsenz. Če nisem pravilno
               razumel, bi pa prosil za dodatne razlage tega.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Hvala lepa, gospod Moge. Potem bomo lahko dali vaš predlog tudi kot predlog sklepa.
               Dr. Hren-Vencelj, prosim, imate besedo.</p>
            </sp>
            <sp who="SDT2:HrenVenceljHelena">

               <speaker>DR. HELENA HREN-VENCELJ:</speaker>

               <p>Vsem lep pozdrav! Oba gospoda, direktorja iz urada in dr. Pirnata, sem razumela v
               tem, da je ta stvar potrebna zaradi nezdružljivosti narave stvari, ki se sedaj
               dogajajo v uradu in da je te zakone  treba sprejeti, vključno s tem še tretjim, ki pa ni v
               naši kompetenci, se pravi, predlog zakona o tehničnih zahtevah za proizvode in
               ugotavljanje skladnosti. To mi je jasno. Strinjam se pa z gospodom Mogetom, ki pravi,
               da iz prebranega teksta ni mogel popolnoma točno ugotoviti, kaj pravzaprav naj bi
               predlog zakona o standardizaciji in ta inštitut, kaj bi bila njegova osnovna naloga.
               Delno sem mogoče malo bolj seznanjena s tem, tako da mi je bilo to morda malo bolj
               jasno, vendar pa, glejte, mi smo mnenje sekretariata za treh straneh dobili pred
               parimi minutami, jaz ga nisem uspela prebrati, razen nekaj vrst na prednji strani, in
               mislim, da o tem ne moremo kvalitetno razpravljati.</p>
               <p>Kolikor pa sem pogledala predlog zakona, pa me moti predvsem nekaj. V prvem zakonu,
               to je zakon o standardizaciji, je cel niz členov, ki bi pravzaprav sodili v akt, ki
               ga ustanovitelj pripravi; se pravi, kako je ta inštitucija oblikovana, kakšne organe
               ima in tako naprej. To po moji oceni ne gre v zakon. Sedaj, če mislite, da nimam
               prav, mi boste dokazali, ampak članstvo v inštitutu se lahko opredeli, vendar pa
               organe inštituta, skupščino, upravni odbor, potem strokovni svet, direktorja in tako
               naprej, saj to so akti, ki jih pač ustanovitelj oziroma inštitut pripravi in po
               katerih dela in ni potrebno, da so v zakonu.</p>
               <p>Potem konkretno tudi lahko rečem, pri podelitvah, kaj naj bi upravni odbor počel in
               kaj naj bi strokovni odbor počel. V prvi alinei sta pravzaprav obe stvari enaki.
               Mislim, da upravni odbor skrbi za to, da se letni program izvaja in da se po programu
               dela in po drugih programskih aktih inštituta stvar poteka, strokovni odbor pa ima
               pač naloge pripraviti strokovne osnove za delo, in upravni odbor pa to nadzoruje.
               Tako da bi bilo tu treba te stvari mogoče malo drugače razmejiti.</p>
               <p>Ampak ko sem pogledala oba zakona, prvega in zakon o akreditaciji, vidim, da je
               zakon o akreditaciji pravzaprav dosti bolj v nekem smislu koncizen, ker samo
               opredeljuje, da bo organizacija in delovanje slovenske akreditacije, da se bo
               opredelilo v aktu o ustanovitvi in drugih splošnih aktih. Mislim, da bi lahko isto
               napisali tudi v tem zakonu o standardizaciji, da bi se tisto nepotrebno stvar lahko
               ven dalo, da bi bil zakon bolj pregleden.</p>
               <p>Poudarjam pa, da razumem, da je te stvari treba izločiti iz urada, vprašam pa
               vseeno, kaj potem v uradu še ostane, v sedanjem uradu, ko se pa vendar vse tri
               dejavnosti izločijo v samostojne inštitucije, sicer državne in tudi financirane z
               državnim denarjem, vsaj pretežno financirane z državnim denarjem.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Želi še kdo od članov odbora? Prosim, gospod Petrovič.</p>
            </sp>
            <sp who="SDT2:PetrovičPeter">

               <speaker>PETER PETROVIČ:</speaker>

               <p>Hvala lepa za besedo, gospod predsednik. Gre za zelo pomembno in resno materijo. V
               zvezi s tem smo se v poslanskem klubu tudi odločili in smo imeli posebno razlago,
               tako da smo vsebino in nekatere elemente predloga teksta že na strokovno primeren
               način  tudi obravnavali. Vendar
               tedaj nismo imeli pred seboj mnenja sekretariata in ko danes berem tukaj pravkar
               dobljeno gradivo na mizo, se mi postavlja kar nekaj vprašanj, večina takih kot smo o
               njih pravkar že slišali tudi kolegico Vencljevo, dr. Vencljevo in pa gospoda Mogeta
               in seveda ko preberem v osnovnem gradivu, v poročevalcu razlago pod poglavje 3
               slovenski inštitut za standardizacijo, ko v prvem stavku pravi, s predlaganim zakonom
               se ureja ustanovitev inštituta, kot slovenskega nacionalnega organa za standarde.
               Institut je pravna oseba javnega prava, ki ga ustanovi Republika Slovenija itn.</p>
               <p>In seveda ko berem mnenje sekretariata potem nisem več prepričan, da je to res prav
               in korektno in bi kazalo ne nemara v tej razpravi tudi danes, ali seveda v najkrajšem
               možnem času to stvar urediti. Sekretariat nas navaja pač na to, v drugem odstavku 21.
               člena, navaja, zakon predvideva za tovrstne aktivnosti, naloge in kompetence,
               direkcije in agencije. Tako, da mogoče bi samo s pojmom, z besedo lahko že uredili to
               dilemo, ki se tukaj pred nami v tem trenutku pojavlja. To je seveda stvar
               predlagatelja in razmisleka ekspertov, ne nas, ki smo na tem področju vendarle samo
               bralci, bralci in poskušamo te stvari dovolj korektno razumeti.</p>
               <p>Zdi se mi pomembno v poročilu sekretariata tudi to, kjer opozarja na problematiko
               ali na težave pri razveljavljanju veljavnega zakona in seveda pri uvajanju teh novih
               tekstov, da gre tu za nek preskok kot je gospod direktor razložil v primerno bi
               rekel, ali v primerljivo evropsko, torej tekst evropskega ranga je nesporno res,
               ampak tu bi morali upoštevati tudi to mnenje sekretariata, ki navaja na to, mislim,
               da govori to v 31. členu, da bi bilo treba te stvari urediti. No in seveda moram
               reči, da sem rahlo presenečen, ko gledam, da je k tako velikemu številu členov tega
               teksta vendarle sekretariat napisal pripombe, mnenja, nekatere so manj bi rekel, bolj
               tako, bolj lepotne narave, druge seveda pa tudi vsebinske.</p>
               <p>To bi bil v tem trenutku moj prispevek. Hvala lepa.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Hvala lepa gospod Petrovič. Še kdo od članov odbora? Gospod Avšič.</p>
            </sp>
            <sp who="SDT2:AvšičJože">

               <speaker>JOŽE AVŠIČ:</speaker>

               <p>Bom pravzaprav čisto kratek, ker ne bi želel ponavljati mojih predhodnikov. Mislim
               pa, da iz razlogov, ki so vpisani tu in so bili že povedani, je vprašanje, če lahko
               nadaljujemo razpravo o tem zakonu. Namreč zdaj se nekaj dogaja, verjetno bi bilo
               kazalo tudi opozoriti vlado in vladno komisijo oziroma vladno zakonodajo, ker v tej
               seveda ihti za tem, da se čimprej uredijo nekatere zakonske zadeve, ki sodijo v rang
               pridruževanja Evropski uniji, delamo tudi pravzaprav čisto svojske poteze na
               različnih področjih. V razpravi kot tudi sam sekretariat opozarja imamo zakon o
               spremembi zakona o delovanju ministrstev in njihovih področjih. Tudi tam se nam
               pojavljajo neke dve institucije, ki nimata vsaj za zdaj še formalni zakonski pod akt.
               Tu se nam ponavlja zgodba sicer v drugačno smer, da se inštitut kot zavod pojavlja,
               ki ga ne poznamo. Mislim, da bi bilo prav, da bi vlada dajala v proceduro zakone, ki
               bodo pravno vzdržani, da se bomo pa mi na odborih s strokovnimi zadevami srečevali.
               Zdaj in torej kar po vrsti se nam dogaja, da se mi pogovarjamo o tem, ali ta zadeva
               gre skozi naš pravni sistem, ali ne, skoraj nič se pa ne pogovarjamo potem o tem, kaj
               strokovno in vsebinsko te spremembe prinašajo. Hvala.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Hvala lepa, gospod Avšič. Jaz bi zdaj predlagal, da predstavnica sekretariata
               predstavi mnenje k predlogu zakona o standardizaciji, potem pa bi nadaljevali s
               splošno razpravo in se tudi odločali o tem, ali bomo podprli hitri postopek in kako bomo ravnali v
               tem primeru. Moj predlog je, da bi danes opravili splošno razpravo, če bi se
               strinjali, in da bi se prihodnji teden pred sejo še enkrat sestali, razen če ne boste
               drugače menili. Prosim, gospa Palhartinger.</p>
            </sp>
            <sp who="SDT2:PalhartingerMiroslava">

               <speaker>MIRA PALHARTINGER:</speaker>

               <p>Dober dan! Hvala lepa. Glede na to, da so bili že določeni komentarji tudi k mnenju
               sekretariata za zakonodajo in pravne zadeve, menim, da bi ga kazalo sedaj na tem
               mestu tudi nekoliko bolj celovito predstaviti. Glede na to, da se je žal zavleklo
               opravilo v zvezi z razmnoževanjem teh mnenj, bom pri povzemanju pripomb kar
               podrobna.</p>
               <p>Torej, sekretariat je uvodoma ugotovil, da je predlog zakona v pogledu formalnih
               sestavin, ki jih zahteva poslovnik državnega zbora Republike Slovenije, pripravljen
               korektno. Ugotovili smo tudi, da je predlog zakona opremljen s predlogom, da naj bi
               se ta predlog obravnaval in sprejemal po hitrem postopku. V zvezi s tem ugotavljamo,
               da je ta predlog posebej obrazložen in so kot razlog za takšen postopek navedene
               izredne potrebe države. Menimo, da je s tem izpolnjen pogoj iz 201. člena poslovnika
               državnega zbora, ki opredeljuje razloge za obravnavo in sprejemanje zakona po hitrem
               postopku.</p>
               <p>Kar se tiče same materije zakona, je pa sekretariat oblikoval predvsem naslednje
               pripombe:</p>
               <p>Nosilna je v bistvu pripomba, ki se nanaša na rešitev v zvezi z ustanovitvijo in
               samo naravo slovenskega inštituta za standardizacijo. Ta naj bi od urada za
               standardizacijo in meroslovje, ki je deloval kot organ v okviru ministrstva <stage>(oziroma
               še deluje)</stage> za znanost in tehnologijo, prevzel del pristojnosti ter predstavljal
               slovensko nacionalno standardizacijo v mednarodnih in evropskih organizacijah za
               standardizacijo. Ta inštitut naj bi kot pravno osebo javnega prava ustanovila država,
               deloval pa naj bi po predpisih, ki so sicer v veljavi za delovanje javnih zavodov.
               Ugotavljamo, da bi se s tem iz neposrednega upravnega delovanja izvzel del doslej
               opredeljenih strokovnih in z njimi povezanih upravnih nalog, ki jih je, kot sem že
               omenila, doslej opravljal urad za standardizacijo in meroslovje v okviru ministrstva
               za znanost in tehnologijo, v skladu s 121. členom ustave Republike Slovenije. Nam se
               je v tej zvezi kot temeljno zastavilo vprašanje sistemske umestitve opravljanja
               strokovno upravnih nalog v okviru delovanja uprave. Namreč, kot je bilo deloma že
               prej tudi omenjeno, smo opozorili, da glede na omenjeno ustavno določbo in tudi na
               zakon o upravi, ki inštituta samostojne pravne osebe ne pozna, to možnost pa
               opredeljuje samo za direkcije in agencije kot organizacije v sestavi ministrstev.</p>
               <p>Opozarjamo pa še na zakon o zavodih, in sicer v zvezi z vprašanjem uvajanja članstva
               v inštitucijo, kakršna je inštitut. Menimo, da je koncept članstva po sami naravi
               stvari vezan na interesno združevanje v neko inštitucijo, ki je lahko bodisi obvezno
               bodisi prostovoljno, tu je pač uveljavljen princip prostovoljnega združevanja.
               Opozarjamo pa, da zakon o zavodih, katerega načela naj bi veljala za delovanje tega
               inštituta, takega instituta članstva ne predvideva. Predvideva pa, kot smo že
               opozorili potem v nadaljevanju 
               h konkretnim določbam tega predloga zakona, možnost soustanoviteljstva javnosti
               oziroma to bi kasneje mogoče predstavila, v nadaljevanju.</p>
               <p>S tem se zastavlja tudi vprašanje članarine kot vira financiranja inštituta, seveda
               pa tudi vprašanje organizacijske sheme inštituta, ki je prirejena nakazanemu
               konceptu, ki ga je izbral predlagatelj.</p>
               <p>Sekretariat je opozoril z vidika skladnosti s pravnim sistemom tudi na vprašanje
               pristopa predlagatelja pri razveljavitvi veljavnega zakona o standardizaciji. Namreč,
               iz uvodov, mislim, da vseh treh predlogov zakonov, izhaja, da naj bi ta sklop zakonov
               v celoti nadomestil doslej veljavni zakon o standardizaciji, medtem ko smo ugotovili,
               da je manjši del določb predlagatelj nameraval ohraniti v veljavi. To bi po našem
               mnenju kazalo urediti na način, da bi se z obravnavanimi predlogi zakonov
               razveljavile vse določbe doslej veljavnega zakona o standardizaciji. Tu opozarjamo
               tudi na nesprejemljivost morebitnega dejstva, da bi obstajala v veljavi dva zakona z
               enakim naslovom.</p>
               <p>V povezavi s to pripombo glede načina razveljavitve posebej še poudarjamo, da bi
               kazalo dodatno proučiti, ali bi v predlog zakona kazalo vnesti kazenske določbe.
               Namreč, del kazenskih določb starega zakona je puščen v veljavi. Menimo, da je
               vprašljivo, na kakšen način bi lahko te stare kazenske določbe funkcionirale, glede
               na to, da se njihov materialni temelj oziroma podlaga v materialnih določbah namerava
               razveljaviti.</p>
               <p>Menimo tudi, da bi kazalo dodatno urediti tudi sklop prehodnih določb, kjer bi
               kazalo opredeliti izdajo morebitnih novih podzakonskih predpisov in tudi način
               nadaljnje uporabe sedaj veljavnih.</p>
               <p>Tretji sklop pripomb se nanaša na razveljavitev dela drugega odstavka 16. člena
               zakona o organizaciji in delovnem področju ministrstev, na kar je bilo v razpravi že
               tudi nekoliko opozorjeno. Namreč, predlog zakona o standardizaciji iz pristojnosti
               urada za standardizacijo in meroslovje izloča del nalog, ki se nanašajo na izdajanje
               standardov. Ugotovili smo tudi, da je del nalog urada prenesel na drugo institucijo
               tudi predlog zakona o akreditaciji. Menimo, da je ta opisani pristop z vidika
               preglednosti zakonodaje neprimeren in tudi opozarjamo, da bi kazalo razmisliti o
               ustreznosti naziva, ki naj bi se kljub tem spremembam v zakonu o organizaciji in
               delovnem področju ministrstev še vedno imenoval enako kot doslej, se pravi, urad za
               standardizacijo in meroslovje, in to kljub bistveno okrnjenim nalogam, ki naj bi jih
               opravljal.</p>
               <p>No, v zvezi s tem smo opozorili tudi na dejstvo, da je pravkar v zakonodajnem
               postopku novela zakona o organizaciji in delovnem področju ministrstev, kjer bi to
               vprašanje kazalo na nekoliko bolj celovit način in po našem mnenju tudi ustreznejši
               način urediti.</p>
               <p>Potem smo pa oblikovali še konkretne pripombe, ki bi jih pa predstavila potem v
               nadaljevanju. Hvala lepa.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Najlepša hvala  za temeljito
               in izčrpno predstavitev mnenja sekretariata. Sedaj odpiram razpravo k predlogu zakona
               o standardizaciji, tudi v zvezi s pripombami in opozorili sekretariata, mislim, da
               ste se pa vi najprej javil, če drži še to. Prosim, če lahko se prijavite.</p>
            </sp>
            <sp who="SDT2:unknown-M">

               <speaker>GOSPOD GLIHA:</speaker>

               <p>Torej ko sem tole bral, mi pod ta dva predloga zakona pod 2. in 3. točko, dobimo dva
               nova javna zavoda, ki pa imata vsak neko drugo ime. Eno je javni zavod slovenski
               inštitut za standardizacijo, eno je javni zavod slovenska kreditacija. In vprašal sem
               se, kar sam iz ustanove izhajam, za katero velja zakon o javnih zavodih in se imenuje
               inštitut. Kakšna je, kakšna pravila igre so, da se neka stvar, pa recimo organ, ki se
               tudi pojavi notri, ali ustanova imenuje zavod, urad, ali inštitut.</p>
               <p>Jaz bi pričakoval nekaj, ena, da je, če inštitut rečemo ima neke druga obeležje.
               Običajno gre to za, vsaj za eno del raziskovalnega dela, če gre znanstveno
               raziskovalnega dela, če je inštitut. Lahko italijanski model vzamemo, ki je inštitut
               vsaka stvar.</p>
               <p>Drugo kar me je motilo, kar je pravzaprav vsaj del zavod, ki bi jih ta inštitut
               opravljal, opravljal v stari Jugoslaviji neki zavod, se imenoval zavod to, zdaj urad
               in zdaj inštitut. Torej tukaj se mi zdi, da s temi izrazi prehitro, kako bi rekel, na
               konec koncev naj bi ime nekaj pomenilo, tudi eno opredelitev. Zato je tudi tukaj, kar
               je že zdaj, sem poslušal, da ima ta po javnem zavodu skupščino, to je zdaj čisto
               drugače, kot spet velja za druge inštitute, imenuje se inštitut ne. Kar je jasno, da
               pa mora imeti skupščino, ker ima člane in zdaj je res vprašanje tole, ali je to
               najbolj posrečeno, ne da bi uhajal. Je pa res, kar je ena gospa rekla, že pred mano,
               da so mnoge stvari so tukaj notri, ki jih imamo mi v statutu notri.</p>
               <p>To in drugo, kar me je še zbodlo. Da tukaj piše, da lahko štampiljko uporablja, v
               pečatu štampiljke ali na dokumentih uporabljati grb Republike Slovenije. Torej zdaj
               je spet vprašanje, sem ga enkrat tukaj vprašal, tukaj zakonodajno službo, kdaj sploh
               ena ustanova v Sloveniji lahko uporablja pečat republike. Ali mora zdaj za vsako
               ustanovo v ustanovitvenem aktu biti, da jo lahko uporablja, ali kdaj. Torej načelno
               je, odgovor je v tistem zakonu o zastavi in grbih in temu kadar izdaje javne listine
               za katerem stoji država. Nekako tako približno. Tako, da tukaj je spet potem izjema,
               za enega pa piše prav v zakonu, da lahko to uporablja. Torej, tukaj bi, <gap n="..."/> na
               enotnost, ker izhajam in zastopam dvajset inštitutov o javnih raziskovalnih taborih.
               Hvala lepa.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Hvala lepa, gospod Gliha za vaš prispevek. Prosim, gospod Moge ima proceduralni
               predlog.</p>
            </sp>
            <sp who="SDT2:MogeRudolf">

               <speaker>RUDOLF MOGE:</speaker>

               <p>Predsednik, brez kančka zlobe. Ampak rad bi povprašal naslednje. Ta zakon glede na
               mnenje, ki ga je dala naša državnozborska <gap n="..."/> za zakonodajo, je <q>"skropocalo"</q>, glede
               na tisto. Zdaj v proceduri je opisano in to kar smo dobili, da zastopajo torej pri
               obravnavi tega zakona na delovnih telesih in državnem zboru naslednji ljudje: dr.
               Lojze Marinček, minister za znanost, dr. Verica Trstenjak, državna sekretarka
               ministrstva za znanost, potem so pa ljudje iz urada Republike Slovenije za
               standardizacijo, ki jim je verjetno <gap n="..."/> pisano na kožo. Sprašujem predsednik, zakaj ni nikogar tu, kdo se je opravičil
               iz ministrstva za znanost, kajti ti bi nam morali dajati odgovor na ta vprašanja,
               ljudje, ki so tukaj iz urada nimajo nobenih kompetenc, da bi v imenu ministrstva
               odločajo o tem, ali je ta zakon primeren oziroma kaj bodo z njim naredili. Zaradi
               tega bi jaz pa tudi v izogib temu, da bi se mi tukaj med seboj mučili in v odboru to,
               kar bi morali pripraviti na ministrstvu, pripravili za tak kratek zakon, vsaj s
               strani sekretariata preko 12 amandmajev, bi morali zdaj formirati, če bi dali tole v
               hitri postopek, da se tu mučili, pa zdaj te reči delali, bi rad imel kompetentne
               odgovore, kaj ministrstvo misli glede na to, kar je sekretariat dejal in bi jaz
               poprosil, če bi se seja prekinila za 5, 10 minut in bi ministra povprašal, kdaj se
               lahko udeleži in nam na te stvari on kot minister odgovori, ali pa državna
               sekretarka.</p>
               <p>To kar je bilo tukaj navedeno, zato bi jaz proceduralno predlagal odboru, da
               prekinemo s tem in pozovemo ta dva na sejo, da nam odgovorita.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Hvala lepa gospod Moge za ta proceduralni predlog. Uradno, pismeno se pred sejo ni
               opravičil niti minister, niti državna sekretarka, je pa direktor gospod Skubic mi
               pred sejo povedal, da je minister na službeni poti v tujini, državna sekretarka pa
               tudi odsotna. Bom dal takoj besedo. In ne vem če ima v tem smisel prekinjati, da bomo
               klicali ministra iz tujine, ne vem, bom poprosil, čeprav ni diskusija o proceduralnem
               predlogu. Prosim, gospod Moge, potem<gap n="..."/></p>
            </sp>
            <sp who="SDT2:MogeRudolf">

               <speaker>RUDOLF MOGE:</speaker>

               <p>No, še tole. Potem pa naj s polno odgovornostjo povedo ti, ki pač zastopa zdaj
               vlado, torej to je direktor, ali je to primerna obravnava, ali bo dal tole reč v
               proceduro naprej odboru, ali naj se izreče o tem, da je zakon v taki fazi, da bi ga
               glede na pripombe sekretariata umaknili iz procedure, ga popravili in potem zopet
               ponovno vložili v državni zbor. Kajti te <q>"torkture"</q> poslancev, s tolikimi amandmaji,
               pa tako kratkem zakonu, jaz več ne prenašam. Tukaj bomo morali narediti en rez in
               potem te zakone napisati tako, da ne bomo poslanci tisti, pa naš sekretariat, ki bo
               zakone sestavljal vsaj do te mere, da bodo užitni. To zdajle na tej seji, popravljati
               ta zakon s tem neskončnim številom amandmajev, s tem ko je kup drugih dilem še
               odprtih, se mi pa zdi za odbor, da je nesprejemljiva in kar se tega tiče sem jaz pač
               zato, da bi če že zakon obravnavamo, ne gre po hitrem postopku, gre po normalnem
               postopku, pa določena stališča, pa ostale reči sprejmemo, da se ne mučimo s temi
               stvarmi, ki bi jih moral nekdo drug opraviti.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Hvala lepa, gospod Moge. Kolikor sem razumel, ne bi prekinjal zdaj sejo in niti ne
               bom dal to na glasovanje. Bom dal proceduralni predlog gospodu Mežanu. Prosim.</p>
            </sp>
            <sp who="SDT2:MežanJanez">

               <speaker>JANEZ MEŽAN:</speaker>

               <p>Hvala lepa. Jaz se popolnoma strinjam z gospodom Mogetom. Jaz predlagam še več, da
               se 2. in 3. točka prekineta in se obravnavata takrat, ko bo tukaj tudi vlada.
               Poglejte predlagatelj obeh zakonov je vlada in na začetku sta našteta minister in
               državna sekretarka. Celo ustanovitelj je Republike Slovenije, nimamo nikogar tukaj od
               vlade. Predlagam torej, da se prekineta obe dve točki in da se obravnavata takrat, ko
               bo tukaj tudi vlada. Lahko naslednji teden in gremo po točki 4 in 5 itn.</p>
               <p>Samo še to. To se dogaja zadnje čase kar pogosto, zakon o carinski službi smo
               obravnavali prejšnji teden, tukaj ga je zagovarjal direktor carinske uprave, nihče z
               vlade in to je očitno praksa
               postala. Hvala.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Ta proceduralni predlog bom dal na glasovanje, vendar v tem trenutku nismo sklepčni.
               Ali lahko, jaz mislim, da lahko dr. Skubicu pred glasovanjem damo besedo. Prosim, dr.
               Skubic.</p>
            </sp>
            <sp who="SDT2:SkubicIvan">

               <speaker>GOSPOD DR. SKUBIC:</speaker>

               <p>Hvala lepa, gospod predsednik. No, jaz bi samo to pravzaprav poudaril, jaz sem tukaj
               predstavnik vlade, tudi v skladu z gradivom in da je pač v dogovoru z ministrom, ki
               pa je žal s spletom okoliščin odsoten, pač lahko tukaj polno pravno zastopam
               stališča.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Glede na to, gospod Mežan, da nismo sklepčni, bi mogoče vseeno predlagatelji zakona
               odgovorili kar na nekaj vprašanj, predvsem pa v tem smislu, kakor je gospod Moge
               povprašal, pa bi mogoče vam dal besedo. Prosim.</p>
            </sp>
            <sp who="SDT2:MogeRudolf">

               <speaker>RUDOLF MOGE:</speaker>

               <p>Mislim, tega mučenja poslancev imam jaz dovolj. To je res naše mučenje. Počakajmo,
               da smo sklepčni, proceduralni predlog je bil, ta ima prednost pred vsemi in bomo o
               njem glasovali in potem naj pridejo ljudje, ki so tu pod a) in pod b) podpisani in so
               dejansko na položajih, ker odgovarjajo za svoje ravnanje.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Dobro. Zdaj smo sklepčni in dajem proceduralni predlog gospoda Mežana na glasovanje.
               Proceduralni predlog se glasi, da se prekineta 2. in 3. točka, ki jo niti nismo še
               začeli in se prenese na naslednjo sejo, na kateri bodo sodelovali tudi predstavniki
               predlagatelja, se pravi ministrstva za znanost in tehnologijo.</p>
            </sp>
            <sp who="SDT2:unknown-M">

               <speaker>GOSPOD_________:</speaker>

               <p>Jaz bi tak predlog, kot si ga ti dal, podprl zaradi tega, ker to, kar je gospod
               Moge, pa tudi Mežan rekel, se ne dogaja samo v tem odboru za znanost in tehnologijo,
               podobno imamo na infrastrukturnem odboru, dobivamo zakone, na katerega je podobno
               število amandmajev dano, kot je število členov in neresnost je vedno večja in jaz se
               popolnoma s predgovorniki strinjam, da je potrebno tu narediti en red. Najprej, da so
               tisti, ki so zadolženi za zakon, pridejo in zakon obravnavajo oziroma na vprašanje
               odgovarjajo in za tem stojijo, potem pa, da pripravijo tudi takšen zakon, da nimamo
               takšno število amandmajev. Poglejte, zdajle imamo v proceduri za to sejo nekaj
               zakonov, kjer je skoraj enako število amandmajev kot je členov in to ni več vzdržno.
               To zakon postane <q>"skropocalo"</q>, kot je bilo rečeno in želel bi samo, da so zakoni
               nekoliko bolj pregledni, nekoliko bolj kvalitetni in z manj popravki, pa tak predlog
               podpiram zdajle, da se prestavi to na naslednjo sejo.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Prav, čeprav o proceduralnih predlogih ni diskusije, ampak naj bo. Dobro. Zdaj
                  moramo še definirati bolj
               natančno, ali prekinemo današnjo sejo in se pred izredno sejo, ker to gradivo je
               uvrščeno na izredno sejo državnega zbora, ker ne vem, če bomo lahko na to. Dobro,
               meni se zdi, ali bo to na tej izredni seji, v juliju imamo dve izredni seji ali celo
               tri in bomo lahko, če ne bo na tej izredni seji, bo lahko na prihodnji, vse bo v tem
               mesecu in se zna zgoditi, da bomo izgubili samo kakšnih par dni. Jaz dajem predlog
               gospoda Mežana na glasovanje, da prekinemo 2. in 3. točko dnevnega reda in se
               sestanemo, ko bomo dobili odgovore predlagatelja zakona.</p>
               <p>Kdo je za? <stage>(6 članov.)</stage> Je kdo proti? <stage>(? članov.)</stage></p>
               <p>Ugotavljam, da je proceduralni predlog gospoda Mežana sprejet in prekinjam razpravo
               k 2. točki in obenem s 3. točko prelagam ti dve zadevi na naslednjo sejo našega
               odbora, takoj, ko bomo dobili ustrezno gradivo glede na današnjo razpravo in predlog
               oziroma mnenje sekretariata državnega zbora. Zahvaljujem se vsem, ki so sodelovali
               pri 2. in 3. točki današnjega dnevnega reda. Upam, da bomo s korektnim sodelovanjem,
               mislim, da je bilo tudi že do sedaj, lahko zadevo izpeljali v teku teh izrednih sej,
               ki so predvidene v mesecu juliju in ne bomo bistveno izgubljali časa pri usklajevanju
               naše zakonodaje s pravnim redom Evropske unije. Hvala lepa še enkrat.</p>
               <p>Prehajamo na <title>4. TOČKO DNEVNEGA REDA - PREDLOG ZAKONA O RATIFIKACIJI POGODBE
                  SVETOVNE ORGANIZACIJE ZA INTELEKTUALNO LASTNINO O IZVEDBAH IN FONOGRAMIH.</title> Predlog zakona ste dobili z gradivom in bi prosil predlagatelja zakona, da nam
               zakon predstavi. Prosim.</p>
            </sp>
            <sp who="SDT2:PianoAndrej">

               <speaker>ANDREJ PIANO:</speaker>

               <p>Hvala lepa, gospod predsednik. Moje ime je Andrej Piano iz urada za intelektualno
               lastnino. Spoštovani poslanci! Pred vami je pobuda oziroma osnutek zakona za
               ratifikacijo pogodbe o izvedbah in fonogramih. To je pogodba, ki je bila sklenjena
               leta 1996 v Genevi po koncu diplomatske konference, Slovenija pa jo je potem v tem
               roku tudi, v roku enega leta
               tudi podpisala. To je najpomembnejši pravni akt na področju varstva fonogramov.
               Namreč, osnovni namen tega akta je, da bodo izvajalci in proizvajalci imeli paralelne
               pravice kot avtorji ter višjo mednarodno raven varstva. Predvsem je bila pa priznana
               izvajalcem tudi moralna pravica, se pravi pravica biti naveden kot izvajalec in
               pravica se upreti skazitvi izvedbe. To je pa bil tudi najpomembnejši uspeh te
               diplomatske konference oziroma najpomembnejše določilo v tej pogodbi.</p>
               <p>Pogodba je skladno s prakso razdeljena v vsebinski del, kjer so urejene materialne
               pravice, se pravi pravice izvajalcev, pravice fonogramov, skupne določbe ter
               administrativne in končne določbe. Treba je povedati, da pri samih določilih, ki
               določajo materialne pravice izvajalcev in proizvajalcev, da je slovenska zakonodaja
               temu primerno usklajena, tako da za sprejem tega zakona ne bodo potrebne spremembe
               zakona o avtorski in sorodni pravici, še manj pa bodo potrebna kakšna finančna
               sredstva.</p>
               <p>Glede samega pristopa h konvenciji, je treba povedati, da bo Slovenija ena izmed
               prvih, ki bo to konvencijo ratificirala, da pa glede na mednarodni pomen te
               konvencije je ta prag števila ratifikacij visok tudi 30, tako da preden bo ta
               konvencija začela veljati, bosta še kakšna dva ali tri leta trajala. Sam pristop k
               tej konvenciji ni neposredna obveznost iz prilagajanja Evropi, vendar pa je treba
               povedati, da je sam sporazum omogočil Evropski skupnosti, da bo pristopila k tej
               konvenciji, tako da bo potem tudi za Slovenijo ta obveznost s pristopom nastala.</p>
               <p>S tem bi zaključil; če ima kdo kakšno vprašanje, sem seveda na voljo. Hvala lepa.
           </p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Hvala lepa, gospod Piano. Besedo dajem članom in članici odbora. Želi kdo
               razpravljati v zvezi s predlogom zakona o ratifikaciji? Prosim, gospod Moge.</p>
            </sp>
            <sp who="SDT2:MogeRudolf">

               <speaker>RUDOLF MOGE:</speaker>

               <p>Predsednik, hvala lepa za besedo. Saj nimamo dosti dela, ker tako ali tako ne moremo
               česarkoli spreminjati, dajemo mnenje kot zainteresirano delovno telo. Jaz bi pa le
               gospoda Piana povprašal naslednje: zakaj so v pogodbenih jezikih samo angleški,
               arabski, francoski, kitajski, ruski in španski jezik, zakaj ni, recimo, nemškega ali
               slovenskega?</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Prosim, gospod Piano.</p>
            </sp>
            <sp who="SDT2:PianoAndrej">

               <speaker>ANDREJ PIANO:</speaker>

               <p>Hvala lepa za to vprašanje. Namreč, svetovna organizacija za intelektualno lastnino
               je specializirana agencija Organizacije združenih narodov. Zato se ob sprejemu
               konvencije vedno podpiše v jeziku teh držav, ki imajo uradni jezik, se pravi,
               francoščina, angleščina, nemščina - pardon, se opravičujem! - francoščina,
               angleščina, španščina, arabščina, kitajščina, ruščina. Za ostale jezike pa se tega ne
               naredi. Možnost je seveda, da se tudi potem prevede uradno v kakšen drug jezik, ampak
               glede na to splošno določbo, ki velja v OZN, se v druge jezike ne prevaja oziroma ne
               sprejema, ker je to izredno politično vprašanje in zaenkrat - so sicer bile zahteve
               Portugalske, ampak zaenkrat to ni uspelo. Hvala lepa.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Hvala lepa. Prosim, gospod Moge, niste bili zadovoljni.</p>
            </sp>
            <sp who="SDT2:MogeRudolf">

               <speaker>RUDOLF MOGE:</speaker>

               <p>Ni mi jasno. Vi pravite, da je teh 32 pogodbenih jezikov vezanih na druge zakone
               oziroma na druge stvari, ker tule  imate - en jezik je, recimo, angleški, vemo, kakšen je,
               francoski pa španski pa tudi vemo, da sta oba romanska jezika. Zakaj so ravno ti
               jeziki in zakaj še kakšen drug jezik ni razven oziroma katera je tista določba, ki
               zavezuje, ali so se pri tem aktu domenili za te jezike ali je nekaj takega v
               svetovnem merilu, da so to svetovni jeziki, vsi drugi jeziki so pa pač, pod
               narekovajem rečeno, manjvredni jeziki?</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Hvala lepa, gospod Moge. Mogoče bi še kratek komentar.</p>
            </sp>
            <sp who="SDT2:PianoAndrej">

               <speaker>ANDREJ PIANO:</speaker>

               <p>Mislim, da tu ne gre o nekih večvrednih pa manjvrednih jezikih, praksa svetovne
               organizacije oziroma Organizacije združenih narodov je taka, da so to njihovi, kot
               rečemo, uradni jeziki. Vsaka sprememba, kaka druga praksa, bi verjetno morali
               spremeniti kake politične implikacije. Zaenkrat je to tako. Mogoče bi bilo dobro, da
               bi tudi kakšne druge jezike, ampak je žal treba povedati, da je to povezano tudi z
               ogromnimi stroški. Sicer svetovna organizacija za intelektualno lastnino je pač taka,
               ki ima dosti denarja, ki sama zasluži, vse ostale organizacije OZN, agencije, so pa
               vedno tiste, ki imajo budžetske težave. Ampak tako je. Upam, da sem vam malo pojasnil
               - nisem, dobro.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Hvala, gospod Piano. Očitno gospod Moge še ni zadovoljen.</p>
            </sp>
            <sp who="SDT2:MogeRudolf">

               <speaker>RUDOLF MOGE:</speaker>

               <p>Predsednik, sedaj bi pa prosil, da bi ta odbor sprejel sklep, ki bi ga poslal
               zunanjemu ministrstvu, da naj glede pogodbenih jezikov in tega, kako se te stvari
               urejajo, naj temu odboru pošlje ne prakso, ampak predpise, ki urejajo to področje, da
               vidimo, kje smo s svojim jezikom.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Hvala lepa, gospod Moge. Ima še kdo od članov odbora k predlogu zakona kaj oziroma
               želi besedo? <stage>(Ne želi.)</stage></p>
               <p>Glede na to, da smo zainteresirano delovno telo, predlagam naslednji sklep, ki ga
               imam že pripravljenega, potem pa bomo dali na glasovanje še predlog gospoda Mogeta.
               Na glasovanje dajem naslednji sklep <stage>(in pred tem seveda zaključujem razpravo)</stage>, sklep
               se glasi:</p>
               <p>Odbor državnega zbora Republike Slovenije za znanost in tehnologijo se je seznanil s
               predlogom zakona o ratifikaciji pogodbe Svetovne organizacije za intelektualno
               lastnino o izvedbah in fonogramih ter nanjo nima pripomb.</p>
               <p>Kdo je za ta sklep? <stage>(8 članov.)</stage></p>
               <p>Ugotavljam, da je sklep soglasno sprejet.</p>
               <p>V nadaljevanju dajem v razpravo in na glasovanje predlog sklepa gospoda Mogeta, da
               se obrnemo na ministrstvo za zunanje zadeve in zahtevamo ali prosimo, da nam glede
               pogodbenih jezikov pošljejo vso veljavno zakonodajo oziroma predpise, ki to področje
               urejajo <stage>(ta sklep bomo v zapisniku seveda lepše formulirali, kot sem ga sedaj
               povedal)</stage>.</p>
               <p>Kdo je za sklep gospoda Mogeta? <stage>(Očitno vsi.)</stage></p>
               <p>Sklep je soglasno sprejet.</p>
               <p>Zaključujem 4. točko dnevnega reda.</p>
               <p>Prehajamo na <title>5. TOČKO DNEVNEGA REDA - PREDLOG ZAKONA O RATIFIKACIJI POGODBE
                  SVETOVNE ORGANIZACIJE ZA INTELEKTUALNO LASTNINO O AVTORSKI PRAVICI.</title>
               </p>
               <p>Tudi to točko obravnavamo kot zainteresirano delovno telo, zato prosim predlagatelja
               zakona, da predstavi predlog zakona o ratifikaciji. Gospod Piano, najbrž ponovno vi,
               kajne?</p>
            </sp>
            <sp who="SDT2:PianoAndrej">

               <speaker>ANDREJ PIANO:</speaker>

               <p>Hvala lepa, gospod predsednik. Sočasno s podpisom pogodbe o fonogramih je bila konec
               leta 1996 po tej diplomatski konferenci sprejeta tudi pogodba Svetovne organizacije
               za intelektualno lastnino o avtorski pravici. Namen te pogodbe je isti, dati avtorjem
               večje pravice kot doslej. V njej je določen obseg avtorsko-pravnega varstva, določeno
               je, kaj uživa avtorsko-pravno varstvo in česa ne, kot na primer, posebej je
               izpostavljeno, da se računalniški programi varujejo kot književna dela, natančneje so
               opredeljene pravice avtorjev, kot so pravice distribuiranja, dajanja v najem javne
               priobčitve. Poleg tega je pa podobno kot prej, v prejšnji konvenciji opredeljena tako
               imenovana prepoved odstranjevanja tehničnih ukrepov, ki jih uporabljajo avtorji v
               zvezi z izvrševanjem njihovih pravic. Gre za to, da so avtorska dela opremljena z
               določenimi kodami, ki omogočajo lažjo kontrolo, njihovo uporabo ter veliko pomoč pri
               ugotavljanju kršitev.</p>
               <p>Prehodne in končne določbe so pa podobne kot v prejšnji pogodbi oziroma so
               identične. Gre za način pristopa k tej konvenciji. Podobno kot za to velja tudi meja
               30 ratifikacij, ker pač Slovenija bo sedaj s tem, če boste podprli to, omogočila
               čimprejšnji sprejem te konvencije. Glede samega vpliva EU pa velja enako, pač EU
                   ni naša neposredna
               obveznost iz pristopa k EU tudi ta konvencija, vendar se prej ali slej pričakuje, da
               bo Slovenija to ratificirala. Glede same spremembe zakona velja enako, sprememb ni
               potrebno, da pa seveda bo pa po sprejetju evropske direktive o farmacijskih
               tehnologiji pa bo tudi ta slovenski zakon se moral prilagoditi direktivi tako, da
               spremembe slovenskega zakona pričakujemo po sprejemu ustrezne direktive EU. Hvala
               lepa.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Hvala, gospod Piano. Odpiramo razpravo. Želi kdo izmed članov odbora besedo? <stage>(Ne
               želi.)</stage> Tudi za to točko imam pripravljen sklep in sicer, da bi kot zainteresirano
               delovno telo sprejeli naslednji sklep: <q>"Odbor državnega zbora Republike Slovenije za
               znanost in tehnologijo se je seznanil s predlogom zakona o ratifikaciji pogodbe
               svetovne organizacije za intelektualno lastnino o avtorski pravici in nima pripomb."</q></p>
               <p>Kdo je za predlagani sklep? <stage>(8 članov.)</stage></p>
               <p>Ugotavljam, da je bil sklep sprejet.</p>
               <p>Prehajamo na <title>6. TOČKO DNEVNEGA REDA - POBUDA ZA SKLENITEV SPORAZUMA MED VLADO
                  REPUBLIKE SLOVENIJE IN VLADO REPUBLIKE TURČIJE O ZNANSTVENEM IN TEHNOLOŠKEM
                  SODELOVANJU Z OSNUTKOM SPORAZUMA.</title> Prosim predstavnico ministrstva, gospod
               Kocijan, da predstavi.</p>
            </sp>
            <sp who="SDT2:KocjanAlenka">

               <speaker>ALENKA KOCIJAN:</speaker>

               <p>Hvala lepa, gospod predsednik. Spoštovana gospa poslanka, gospodje poslanci! Pobuda
               za sklenitev sporazuma med vlado Republike Slovenije in vlado Republike Turčije o
               znanstvenem in tehnološkem sodelovanju je tipske narave. Osnutek sporazuma, ki ga
               predlagamo v sklenitev upošteva pomembnost znanstveno-tehnološkega sodelovanja, ki že
               poteka med državama, uvaja določila o intelektualni lastnini in predstavlja osnovo za
               nadaljevanje konkretnih programov. Opredeljuje sodelovanje na področju znanosti in
               tehnologije, specificirano pa opredeljuje sodelovanje, ki naj bi vključevanje
               izvajanje skupnih raziskovalnih, razvojnih in ciljnih projektov vključno z izmenjavo
               rezultatov in znanstvenikov, raziskovalcev in tehničnih stokovnjakov, organizacijo in
               udeležbo na srečanjih, konferencah, simpozijih, tečajih, delavnicah, razstavah itn.,
               izmenjavo znanstvenih in tehnoloških informacij in dokumentacije ter opreme in
               potrošnega materiala ter skupno uporabo raziskovalnih in razvojnih zmogljivosti in
               znanstvene opreme ter druge sporazumno dogovorjene oblike sodelovanja. Kot je
               navedeno, je opredeljeno varstvo intelektualne lastnine v 5. členu tega osnutka
               sporazuma. Sklenitev sporazuma je skladna s predpisi in politiko Evropske unije,
               poravnava stroškov, ki bodo izvirali iz tega sporazuma pa je dogovorjena v skladu s
               predpisi, ki zajemajo proračunska sredstva. Toliko za uvod. Hvala lepa.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Hvala lepa gospa Kocijanova. Dajem besedo članom in članici odbora. Želi kdo besedo? Prosim, dr.
               Hren-Vencelj.</p>
            </sp>
            <sp who="SDT2:HrenVenceljHelena">

               <speaker>DR. HELENA HREN-VENCELJ:</speaker>

               <p>Jaz bi samo pojasnilo. Poglejte, tukaj pravite, da je ta sporazum potreben za
               nadaljevanje projektov, ki že potekajo, če mi lahko poveste, kakšni projekti so to,
               ker če že nekaj poteka, verjetno ne bi bila ovira, da tudi brez tega sporazuma bi še
               potekalo naprej.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Hvala lepa. Prosim.</p>
            </sp>
            <sp who="SDT2:KocjanAlenka">

               <speaker>ALENKA KOCIJAN:</speaker>

               <p>Potekajo že sporazumi na štirih področjih in sicer na področju naravoslovja,
               humanistike in delno tudi tehnike in sicer potekajo ti sporazumi na podlagi
               takoimenovanega krovnega sporazuma, sklenjenega med vlado Republike Slovenije in
               vlado Republike Turčije v letu 1993, to je sporazuma za področje kulture,
               izobraževanja, znanosti in tehnologije. Zakaj se spuščamo v posebni sporazum? Pobuda
               je prišla iz turške strani, je pa naša praksa, da če imamo sodelovanje v obliki
               projektov in če imamo sporazum pod subcesijo, to pomeni prevzeti sporazumi iz
               preteklega obdobja, potem načelno vstopamo v pripravo s pobudo lastnega sporazuma in
               temu je zdaj tudi tako.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Hvala lepa, gospa Kocijanova. Še kakšno vprašanje? Prosim, gospod Moge.</p>
            </sp>
            <sp who="SDT2:MogeRudolf">

               <speaker>RUDOLF MOGE:</speaker>

               <p>Predsednik, hvala lepa. V 3. členu, če bi ga pogledali, piše za izvajanje tega
               sporazuma se ustanovi skupna komisija, tako da imamo ne s pasivne namesto aktive, kar
               ni v slovenskem jeziku, potem pa pove <q>"če se ustavni ta komisija, ki jo sestavljajo
               predstavniki, ki jih imenujeta obe pogodbenici"</q>, tako da bi boljša bila dikcija,
               torej lepše bi bilo <q>"za izvajanje tega sporazuma ustanovita vladi skupno komisijo"</q>.
           </p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Prosim, gospa Kocijanova.</p>
            </sp>
            <sp who="SDT2:KocjanAlenka">

               <speaker>ALENKA KOCIJAN:</speaker>

               <p>Če smem pojasniti. Zadeva je šla skozi vladno proceduro in predvsem tudi skozi
               prevajalsko lektorsko službo vlade Republike Slovenije, tako da moramo spoštovati
               mnenje stroke v tem primeru in tudi ta pasivna oblika je dopustna. Med drugim sem
               tudi slavistka, tako da vem, da je ta zadeva sprejemljiva in se obenem opravičujem, v
               kolikor sodite, da je to drugače.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Hvala lepa gospa Kocijanova. Tudi v našem odboru so strokovnjaki za to področje in
               napaka ni, kot pravi tudi slavist, gospod Mežan, pač vzamemo na znanje, če sta obe
               varianti. Prosim, gospod Moge, imate kakšen konkreten predlog?</p>
            </sp>
            <sp who="SDT2:MogeRudolf">

               <speaker>RUDOLF MOGE:</speaker>

               <p>Namesto <q>"ki jo sestavljajo predstavniki"</q> je <q>"ki jo sestavljajo člani, ki jo
               imenujeta obe pogodbenici"</q>. To bi bili člani te skupne komisije. Ali bodo
               predstavniki skupne komisije? Ali bo ta imela člane ali bo imela predstavnike ta
               skupna komisija? Kaj bo imela?</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Mogoče bi še na to vprašanje gospoda Mogeta lahko odgovorila gospa Kocijanova.</p>
            </sp>
            <sp who="SDT2:KocjanAlenka">

               <speaker>ALENKA KOCIJAN:</speaker>

               <p>To je stališče pravnega sektorja zunanjega ministrstva, tako da smo se temu pač
               podredili in upoštevali ta terminus tehnikus, predstavniki namesto člani. Zdaj, glede
               na to, da predstavnika zunanjega ministrstva tukaj ni, bi eventualno lahko pač
               naknadno povprašali za pojasnilo okrog te solucije, vendar pa je tudi ta zadeva v
               bistvu glede na to, da gre za tipski sporazum, že uveljavljena in upam, da tudi v tem
               primeru ne more biti sporna.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Prosim, gospod Moge.</p>
            </sp>
            <sp who="SDT2:MogeRudolf">

               <speaker>RUDOLF MOGE:</speaker>

               <p><gap n="..."/> da bi vse reči samo potrjevali, ne bi bilo nič, bi vas pa povprašal, če mi lahko
               razložite v 3. členu, na kakšen način bo ta skupna komisija ustvarjala ugodne pogoje
               in kateri so ti ugodni pogoji, ki tukaj pišejo. Ali je ta reč tudi napisana samo, da
               se lepše vidi in sliši?</p>
            </sp>
            <sp who="SDT2:KocjanAlenka">

               <speaker>ALENKA KOCIJAN:</speaker>

               <p>Torej ugodni delovni pogoji običajno pomenijo, da skušamo v kar se da hitrem času
               sklicati komisijo, sproti pripravljati eventualne odgovore na kakšna vprašanja, morda
               tudi iz poslanskih vrst in predvsem vzpostavljati neposredne kontakte med
               zainteresiranima stranema. Namreč primarno je naša naloga ta, da bi se reklo,
               spravljamo skupaj znanstveni sferi obeh strani, to se pravi, da služimo v tem primeru
               kot vezni člen med eno in drugo
               stranjo zananstvene sfere. To je primarna naloga te komisije oziroma sekretarja, ki
               posluje v tej komisiji.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Hvala lepa. V zvezi s to polemiko ali s tem dialogom povedal sledeče.</p>
               <p>V državnem zboru je bila nekoč imenovana komisija za slovenski jezik ali za lep
               slovenski jezik. Glede na to in mislim, da je še kako aktivno deluje ne vem. Bilo bi
               dobro, da bi ta problem prestavili na njihovo raven. Namreč najbrž obstaja cel kup
               tipskih takih medsebojnih pogodb na različnih področjih, ki bi jih bilo potrebno tudi
               iz tega vidika pregledati in mislim, da bi bilo to bolj za njihovo komisijo za
               slovenski jezik kot za naš odbor. Prosim, gospod Moge imate še nek predlog.</p>
            </sp>
            <sp who="SDT2:MogeRudolf">

               <speaker>RUDOLF MOGE:</speaker>

               <p>Predsednik! Dobro je, pošljimo ta tekst tej komisiji, ki deluje v odboru za kuturo,
               šolstvo, šport in ga naj ti ocenijo iz strokovnega vidika. Zdi se mi, da tukaj
               izrabljenje slovenskega jezika. Bi pa vsebinsko več vprašal.</p>
               <p>Analoga te komisije opredelitvi področja sodelovanja to je dobro. Ustvariti ugodne
               pogoje. Komisija ugodne pogoje sestavljala. Omogočam pa pred izvajanjem ona omogoča
               in podprla izvajanje skupnih programov. Kaj pa to, da bo samo preučevala napredek pri
               dejavnostih v zvezi s tem sporazumom? Preučevala bo napredek pri dejavnostih v zvezi
               s tem. Ona bo preučevala. Ali bo karkoli drugega za napredek naredila?</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Mogoče še gospa Kocjanova.</p>
            </sp>
            <sp who="SDT2:KocjanAlenka">

               <speaker>GOSPA KOCJAN:</speaker>

               <p>Osnovno delo komisije, sleherne komisije, ki sodeluje pri kakršnemkoli sporazumu je,
               da pripravlja programe sodelovanja za običajno naslednje leto ali za triletno
               obdobje. Komisija opravlja svoje delo na osnovi veljavnih javnih razpisov. Na katere
               se odzivajo strokovnjaki na obeh straneh s predloženimi projekti sodelovanja.
               Napredek se verjetno lahko preučuje na osnovi tega, kolikšno število predvsem
               projektnih oblik sodelovanja, ki so primarne za bilateralno sodelovanje se razvije iz
               enega leta v drugo leto. Oziroma iz enega ocenjevalnega obdobja v drugo ocenjevalno
               obdobje. Prav nekako širitev števila projektnih oblik in kvalitete teh projektnih
               oblik je za nas merilo napredovanja dela na nekem področju.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Hvala lepa, gospa Kocjan. Prosim, gospod Moge.</p>
            </sp>
            <sp who="SDT2:MogeRudolf">

               <speaker>RUDOLF MOGE:</speaker>

               <p>Gospa Kocjanova! To, kar govorite tega ravno ni v tem 3. členu. Če bi bilo to
               zapisano, potem bi bil jaz zadovoljen in ne bi stvari spraševal.</p>
               <p>Vi ste rekli, da ta skupna komisija opredeli programe sodelovanja, govorili ste o
               programih. Vi pa imate tukaj notri opredeli področja sodelovanja.</p>
            </sp>
            <sp who="SDT2:KocjanAlenka">

               <speaker>GOSPA KOCJAN:</speaker>

               <p>Kot je razvidno, spoštovani gospod. Kot je razvidno je v 4. členu, se opravičujem
               navedeno, da skupna komisija lahko sestavi svoj poslovnik. V tem poslovniku pa lahko
               razdela tudi zadeve o katerih se sedaj pogovarjamo.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Hvala lepa. Prosim, dr. Hren-Vencelj.</p>
            </sp>
            <sp who="SDT2:HrenVenceljHelena">

               <speaker>DR. HELENA HREN-VENCELJ:</speaker>

               <p>Tako rekoč spravila skupaj raziskovalno sfero. Kolikor imam jaz izkušenj in jih imam
               kar veliko let. Lahko bi rekla, da raziskovalna sfera se srečuje na strokovnem
               področju oziroma se išče v povezavah prav preko strokovnih področij. Ta skupna
               komisija naj bi omogočila, da se to tehnično izpelje jaz to tako razumem. Da bi
               nekako tako to bilo. Ne, da bi spravljali raziskovalce skupaj, tega nobena skupna
               komisija ne more. Kajti raziskovalci si. Pač izbirajo, kar je iz drugih držav glede na projekte
               oziroma na vsebino raziskovanj in glede na to, kako je mogoče si medsebojno delo
               razdeliti, da pri nekem projektu neka država oziroma skupina raziskovalcev preučuje
               nek segment, druga skupina pa drug segment in tu je ta skupna komisija ne more
               nič.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Hvala. Prosim, gospa Kocjanova, mogeče še o tej zadevi.</p>
            </sp>
            <sp who="SDT2:KocjanAlenka">

               <speaker>GOSPA KOCJAN:</speaker>

               <p>Popolnoma soglašam. Možna pa je tudi druga oblika. Ponekod so iniciative za
               sodelovanje že izražene, ni pa nujno, da so na vseh področjih. Tako, da ima komisija
               v bistvu tudi možnost, da spodbudi kakšno področja, ki eventuelno še niso bila tako
               izrazito predstavljena.</p>
               <p>Se pravi, ne zavrača nobenih pobud in sprejema seveda vse pobude, ki prihajajo s
               strani raziskovalne sfere.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Prosim.</p>
            </sp>
            <sp who="SDT2:MogeRudolf">

               <speaker>RUDOLF MOGE:</speaker>

               <p>Dr. Hren-Vencelj je prej odgovorila. Pravim vam, da niste resno kvalitetno
               sestavili. Kajti v 3. členu bi morali dati, da se naloga komisije, kar je primarna
               njegovo. To je sprejem izvedbenega programa, ki ga imate v 4. členu, ne pa tiste
               stvari, ki so tukaj gor. Tisto je primarno, to je naloga skupne komisije, da sprejme
               to in potem je ta stvat razdelana. Če boste prihodnjič prihajali na odbor, vas bi
               prosil, da. Mislim, da je opravičeno to kar govorim, malo bolj skrbno pripravite ta
               material.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Hvala lepa. Dva sklepa imamo na podlagi razprave. Dajem sklep.</p>
               <p>Odbor državnega zbora za znanost in tehnologijo predlaga odboru za mednarodne odnose
               kot matičnemu delovnemu telesu, da podpre pobudo za sklenitev sporazuma med vlado
               Republike Slovenije in vlado Republike Turčije o znanstvenem in tehnološkem
               sodelovanju. To je prvi sklep.</p>
               <p>Kdo je za? <stage>(8 članov.)</stage></p>
               <p>Ugotavljam, da je sprejeto.</p>
               <p>Drugi sklep. Omenjeno pobudo za sklenitev sporazuma pošljemo komisiji za slovenski
               jezik oziroma ne vem kako se natančno imenuje pri odboru za kulturo, šolstvo in
               šport, da iz svojega vidika preuči besedilo.</p>
               <p>Kdo je za ta sklep? <stage>(8 članov.)</stage></p>
               <p>Ugotavljam, da je sprejeto.</p>
               <p>Zahvaljujem se. Končali smo 6. točko.</p>
               <p>Prehajamo na <title>7. TOČKO DNEVNEGA REDA - RAZNO.</title>
               </p>
               <p>Pod 7. točko - razno imam eno zadevo in bi prosil, da toliko počakate, glede
               sklepčnosti.</p>
               <p>V Parizu je bila od 22. do 24. marca letos prva konferenca evropskih parlamantarcev
               o uporabi sodobnih informacijskih tehnologij, ko so se je udeležili podpredsednik
               našega odbora - gospod Žnidaršič, dr. Ciril Ribičič in gospod Franc Pukšič. Glede na
               to, da je nadaljevanje te prve konference od 22. do 24. septembra 1999 na Danskem je
               potrebno imenovati ali predlagati tri člane, ki bi šli na to konferenco. Imam en
               predlog, če boste z njim soglašali. Lahko pa je tudi alternativni.</p>
               <p>Da bi se konference udeležila iz prve delegacije, gospod Ribičič in mag. Žnidaršič
               in namesto Pukšiča jaz kot predsednik odbora. Če menite, da je iz Združene liste iz
               naše poslanske skupine preveč ljudi, pa jaz odstopam zaradi kontinuitete dela, Cirila
               Ribičiča in če imate tretji predlog. Zaradi posebnih interesov. Prosim.</p>
            </sp>
            <sp who="SDT2:unknown-M">

               <speaker>GOSPOD ______________:</speaker>

               <p>To si ti rekel, da podpiramo,
               v mojem imenu ne. Sam bi rekel, da ni potrebna kontinuiteta; jaz se strinjam, da gre
               predsednik, podpredsednik, pa da gre še kdo od odbora, ker konec koncev je potrebno
               tudi na odbor gledati. Mogoče, recimo, Rudi ali pa<gap n="..."/> ne vem.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Bom dal besedo. Gospa Hrenova je najprej. Aja, prosim, gospod Žnidaršič.</p>
            </sp>
            <sp who="SDT2:ŽnidaršičFranc">

               <speaker>MAG. FRANC ŽNIDARŠIČ:</speaker>

               <p>Samo to bi želel reči, da kolikor sem jaz razumel to, bo ta konferenca telekonferenca
               in ne bo potrebno sploh tja iti. Tako sem jaz razumel. Če pa bo treba tja iti, bo
               najbrž to pripravljalna konferenca za tisto, kar naj bi se potem dogajalo tako rekoč
               po internetu med parlamenti zainteresiranih držav. To je eno.</p>
               <p>Drugo. Opravičujem se, ker nisem dostavil poročila. Meni je Ciril Ribičič pripravil
               poročilo, zaradi tega, ker je bil on aktivni udeleženec, vendar sem ga želel
               dopolniti še z delom vsebine, pa moram reči, da sem to zadevo zanemaril in bom za
               prihodnjo sejo pripravil poročilo, da boste videli, za kaj sploh gre.</p>
               <p>In naslednje, kar se udeležbe tiče. Jaz se intenzivno s tem ne ukvarjam, tako da
               nimam posebnega interesa, da bi bil udeležen, in če je kdo drug, zelo rad odstopim
               svojo udeležbo enemu izmed ostalih oziroma kateremukoli zainteresiranemu članu odbora
               ali komu drugemu.</p>
               <p>In še pojasnilo glede sestave takratne delegacije. Kot podpredsednik sem izvedel
               štiri dni pred odhodom za to konferenco. Na sestanku, ki smo ga imeli, se tako rekoč
               nismo mogli dogovoriti za sestavo delegacije in sem potem to urejal, da ne rečem, po
               hodnikih, toliko da smo uspeli spraviti skupaj ljudi. Moram pa reči, da je bilo
               pozitivno sprejeto, da smo sploh prišli kot vabljeni na to konferenco in da je Ciril
               Ribičič zelo lepo predstavil trenutno situacijo na tem področju. Moram reči, da smo
               na področju informacijske tehnologije dela parlamenta daleč na vrhu; v Angliji nimajo
               nič, v Grčiji nimajo nič, mnogi parlamenti tako rekoč nimajo ničesar. V Angliji so
               rekli, <q>"če pa bomo to mi začeli delati, bo vsak moral zaposliti še dva"</q>, ker je rekel
               tisti parlamentarec, <q>"meni je to sicer lepo, ampak jaz za računalnikom ne bom sedel
               in bo treba še ljudi skupaj spraviti, da mi bodo to pomagali"</q>. Skratka, Ciril Ribičič
               je zainteresiran, da bi nadaljeval, zaradi tega, ker tudi za naš parlament pripravlja
               višjo stopnjo razvoja te stvari. Hvala.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Dr. Hrenova, ste vi zainteresirani, da bi mogoče jaz vam<gap n="..."/> Ne, ne, saj ni problem,
               jaz odstopim vam mesto.</p>
            </sp>
            <sp who="SDT2:ŽnidaršičFranc">

               <speaker>MAG. FRANC ŽNIDARŠIČ:</speaker>

               <p>Ali pa jaz, tako da ni problema.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Dobro, potem<gap n="..."/> Ja, prosim.</p>
            </sp>
            <sp who="SDT2:HrenVenceljHelena">

               <speaker>DR. HELENA HREN-VENCELJ:</speaker>

               <p>Jaz bi rada, da bi poročila dobivali relativno redno. Sedaj je že tri mesece po
               dogodku, pa še sedaj nismo nobenih informacij dobili. Zato naj bi to veljalo tudi za
               prihodnje, če gre kdo od članov odbora kam na stroške tega državnega zbora, da napiše
               poročilo, da se o tem seznanimo.</p>
            </sp>
            <sp who="SDT2:BevkSamo">

               <speaker>PREDSEDNIK SAMO BEVK:</speaker>

               <p>Mag. Žnidaršič je obljubil, da bo poročilo napisal do naslednje seje našega odbora.</p>
               <p>Zato dajem na glasovanje predlog, da se  tega posvetovanja oziroma konference udeležijo:
               predsednik, podpredsednik odbora in dr. Ciril Ribičič.</p>
               <p>Kdo je za ta predlog? <stage>(Vsi.)</stage></p>
               <p>Predlog je sprejet.</p>
               <p>Sedaj ne vem, kako bomo - če lahko še nekaj minut, da se dogovorimo, ker smo tukaj
               sklepčni - kako bomo glede standardizacije in akreditacije - če dobimo gradivo za to
               sejo, na seji je, bomo pač rekli, da smo prekinili točko, da gradivo ni pripravljeno.
               Ker ko bomo o dnevnem redu<gap n="..."/> <stage>(Medsebojni pogovor)</stage><gap n="..."/> Ali lahko ta točka ostane na
               tej izredni seji? Saj to sprašujem. <gap n="..."/><stage>(Medsebojni pogovor)</stage><gap n="..."/> Ali potem, recimo, kot
               predsednik odbora predlagamo umik teh dveh točk z izredne seje? <stage>(Ne.)</stage> <gap n="..."/><stage>(Medsebojni
               pogovor - govorijo vsi - nerazločno)</stage><gap n="..."/> Dobro, prav.</p>
               <p>Najlepša hvala za udeležbo in lep pozdrav!</p>
               <stage type="time">(Seja je bila končana 30. junija 1999 ob 10.24 uri.)</stage>
            </sp>
         </div>
      </body>
   </text>
</TEI>
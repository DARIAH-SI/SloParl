<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-KZVI-Redna-030-1999-05-11">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za vprašanja invalidov</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">781DBFFBA16FFE5FC1256755002B19E8</idno>
               <idno type="custom" subtype="day">A2C67AD58EFA38DEC125676F0037C2C0</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=A2C67AD58EFA38DEC125676F0037C2C0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-KZVI-Redna-030-1999-05-11.KZVI" n="030">
               <name>Redna</name>
               <date when="1999-05-11"/>
            </setting>
         </settingDesc>
         <particDesc>
            <listOrg>
               <org xml:id="SDT2-KZVI-Redna-030-1999-05-11.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-KZVI-Redna-030-1999-05-11.KZVI">
                        <orgName key="KZVI">Komisija za vprašanja invalidov</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA VPRAŠANJA INVALIDOV</stage>
            <stage type="session">30. seja</stage>
            <stage type="date">(11. maj 1999)</stage>
            <stage type="chairman">Sejo je Branko Kelemina, podpredsednik komisije.</stage>
            <stage type="time">Seja se je pričela ob 12.08 uri.</stage>


            <sp who="SDT2:KeleminaBranko">

               <speaker>PODPREDSEDNIK BRANKO KELEMINA:</speaker>

               <p>Pričenjamo današnjo 30. sejo komisije državnega zbora Republike Slovenije za
               vprašanja invalidov. Lepo pozdravljam poslanke in poslance. Najprej ugotavljamo, če
               se je kdo opravičil oziroma kakršnikoli drugo zadržanost. Pisnega obvestila o tem
               nismo dobili. Ugotavljamo naprej na osnovi prisotnosti, da je komisija sklepčna in da
               lahko nadaljuje sejo. Na sejo smo vabili predstavnike vladi k posameznim točkam
               dnevnega reda in tudi ostale zainteresirane javnosti, prav tako tudi predstavnike
               medijev. Vse skupaj prav lepo pozdravljam.</p>
               <p>Dnevni red ste dobili s sklicem in ga imate pred seboj. Najprej bi vprašal. Ali ima
               mogoče kdo kakšni predlog za umik ali razširitev dnevnega reda ali kakršnokoli drugo
               pripombo na dnevni red? Predvsem člane komisije. Če ni nobenih pripomb potem
               ugotavljam, da ni pripomb na dnevni red.</p>
               <p>Predlagam, da tak dnevni red kot je bil predlagan z vabilom, da ga komisija potrdi
               in sprejme.</p>
               <p>Kdo je za to, da se sprejme tak dnevni red? <stage>(6 članov.)</stage> Je kdo proti? <stage>(Nihče.)</stage></p>
               <p>Ugotavljam, da je dnevni red sprejet.</p>
               <p>Prehajamo na <title>1. TOČKO DNEVNEGA REDA - POTRDITEV ZAPISNIKOV 26., 27., 28. IN 29.
                  SEJE KOMISIJE.</title>
               </p>
               <p>Zapisniki so na vpogled v računalniški mreži v okolju Lotus notes. Jaz upam, da ste
               si te zapisnike pogledali. Ali ima mogoče kdo kakšne pripombe na zapisnike?
               Ugotavljam, da ni pripomb. Jaz bi dal predlog. V kolikor se člani komisije strinjajo
               s tem, da bi vse te zapisnike sprejeli z enotnim glasovanje, ker ni bilo na njih
               pripomb. Če nihče od komisije temu predlogu ne nasprotuje. Ali mogoče kdo nasprotuje
               temu predlogu? Ne nasprotuje. Potem dajem na glasovanje potrditev zapisnikov 26.,
               27., 28. in 29. seje.</p>
               <p>Kdo je za? <stage>(?)</stage> Je kdo proti? <stage>(Nihče.)</stage></p>
               <p>Ugotavljam, da so zapisniki sprejeti.</p>
               <p>S tem zaključujem 1. točko dnevnega reda.</p>
               <p>Prehajamo na <title>2. TOČKO DNEVNEGA REDA - PREDLOG NACIONALNEGA PROGRAMA SOCIALNEGA
                  VARSTVA DO LETA 2005, PRVA OBRAVNAVA.</title>
               </p>
               <p>Predlog zakona je bil objavljen v Poročevalcu številka 53/98. Ta predlog je komisija
               že obravnavala, če se ne motim. Predstavljeno je bilo na tej komisiji s strani
               predlagatelja. Mislim, da je o tem razpravljal tudi matično delovno telo. Vse
               pripombe, ki so bile pisno posredovane komisiji za invalide, so bile posredovane
               matičnemu delovnemu telesu in ta jih je v svojih stališčih povzel. Tako, da v zvezi s
               tem mogoče ne bi niti odpirali širše razprave. Razen, če ima kdo kakšne pripombe? Ali
               so kakšne novosti v zvezi s tem bi prosil državno sekretarko ali ima v zvezi s tem
               predlogom zakona še kakšno pripombo?</p>
            </sp>
            <sp who="SDT2:ApohalVučkovičLidija">

               <speaker>LIDIJA APOHAL-VUČKOVIČ:</speaker>

               <p>Hvala lepa. Ugotovim, da so vseh dosedanjih razpravah v nacionalnem programu bili
               osnovni koncepti tega programa potrjeni, da tako kot ste že rekli. Pa nekatere
               pripombe na ta program so bile oblikovane in vse te pripombe absolutno od osnovnega
               koncepta ne odstopajo. Gre za nekatere dopolnitve, nekatere izboljšave. Tako, da jih
               je mogoče ustrezno vse vključiti v gradivo za drugo obravnavo.</p>
               <p>Matični odbor je namreč sprejel predlog, da gradivo je primerna podlaga za to, da se
               v prvi obravnavi sprejme. Hvala.</p>
            </sp>
            <sp who="SDT2:KeleminaBranko">

               <speaker>PODPREDSEDNIK BRANKO KELEMINA:</speaker>

               <p>Hvala lepa, gospe Apohalovi. Jaz bi, če dovolite bi, ker sem na začetku pozabil.
               Opozoril, da moramo danes končati pred 14.00 uro, ker. Imamo zasedanje državnega zbora. Prosil bi, da so
               razprave res racionalne in kratke, da ne bi prišlo do tega, da bi morali zaradi tega
               mogoče sejo prestaviti oziroma nadaljevati prihodnjič. K besedi se je prijavila tudi
               gospa Zora Tomič, če se ne motim. Prosim.</p>
            </sp>
            <sp who="SDT2:TomičZora">

               <speaker>ZORA TOMIČ:</speaker>

               <p>Hvala lepa. V imenu socialne zbornice bi rada povedala sledeče.</p>
               <p>Glede na to, da je prišlo na matičnem odboru do manjšega nesporazuma bi rada
               povedala to, da je socialna zbornica sodelovala ves čas v postopku priprave predloga
               s svojo strokovno vlogo in tako kot predvideva tudi zakon, da je opravila strokovno
               razpravo. Da je te predloge ponudila predlagatelju, da je imela možnost in je
               vplivala tako na strokovnem svetu kot na svetu vlade. Da so bile njene pripombe
               upoštevane, zlasti v tisti del pripomb, ki se nanaša na cilje in predvsem na
               pluralizacijo socialno varstvene dejavnosti. To se pravi na vključevanje predvsem
               tudi nevladnega sektorja o izvajanju javne službe in v spodbujanje nevladnega
               sektorja. Skratka, da ne bi bilo nesporazumov sem dolžna, da to povem.</p>
            </sp>
            <sp who="SDT2:KeleminaBranko">

               <speaker>PODPREDSEDNIK BRANKO KELEMINA:</speaker>

               <p>Hvala lepa, gospa Zora Tomič. Če ni več nobenih razpravljavcev v zvezi s to točko.
               prosim, gospod Šuštaršič.</p>
            </sp>
            <sp who="SDT2:ŠuštaršičBoris">

               <speaker>BORIS ŠUŠTARŠIČ:</speaker>

               <p>Hvala lepa. Jaz bi rad samo povedal, da <gap n="..."/> <stage>(Ni razumljivo.)</stage> <gap n="..."/> Ta nacionalni
               program socialnega varstva podpira. Vendar pa, ko ga mi podpiramo, mi hkrati tudi
               vidimo to v komplementarnem razmerju z delovanjem fundacije za financiranje
               invalidskih in humanitarnih organizacij in s tem, da bo sprejet zakon o invalidskih
               organizacijah. To gledano na celot je seveda eden zelo celovit sistem na tem
               področju.</p>
            </sp>
            <sp who="SDT2:KeleminaBranko">

               <speaker>PODPREDSEDNIK BRANKO KELEMINA:</speaker>

               <p>Hvala lepa, gospod Šuštaršič za vaš prispevek. Ali ima kdo od članov kakšno pripombo
               na ta predlog zakona? Prosim. Če ni nobene pripombe potem bi jaz razpravo zaključil.
               Povedal bi to oziroma pozval vse zainteresirane, da naj takoj, ko bo za drugo
               obravnavo objavljen ta nacionalni program socialnega varstva, da takoj posredujejo
               svoje amandmaje komisiji. Tako, da bomo lahko pravočasno pripravili pripombe tudi za
               matični delovni odbor. Kajti dogajajo se neprijetne zadeve, da navadno matično
               delovno telo zaseda pred nami, ker smo v neki časovni stiski v tem državnem zboru.
               Enostavno ne uspemo mi kot zainteresirano delovno telo, ki posreduje svoje pripombe
               matičnemu delovnemu telesu pravočasno sklicati seje. Priporočljivo bi bilo, da bi te
               amandmaje poslali, kar na komisijo in jih bomo potem mi, če ne bomo uspeli pravočasno
               seje sklicati, poslali matičnemu delovnemu telesu.</p>
               <p>S tem zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA - PREDLOG ZAKONA O POSTOPKIH UMETNE
                  OPLODITVE IN RAVNANJA S ČLOVEŠKIMI ZARODKI, HITRI POSTOPEK.</title>
               </p>
               <p>Ni več hitri postopek kot je tu opozorjeno, ker je matično delovno telo ta zakon že
               obravnavalo in je tudi vlada predlagala, če se motim. Se opravičujem. Predlagatelj je
               gospod Merlo. Želite mogoče besedo?</p>
            </sp>
            <sp who="SDT2:MerloAleksander">

               <speaker>ALEKSANDER MERLO:</speaker>

               <p>Hvala, zelo na kratko. Bilo je kot ste povedal vse tako je potekalo. Ne gre pa po
               hitrem postopku, to je ta razlika. Sprememba, da gre po običajnem postopku. Tako, da
               bo čas za dopolnitve in ne bo teh nejasnosti glede na to, da bi se lahko sprejel slab
               zakon zaradi pomanjkanja časa. Pomanjkanje časa bo gotovo za dopolnjevanje z
               amandmaji in dopolnili. Hvala.</p>
            </sp>
            <sp who="SDT2:KeleminaBranko">

               <speaker>PODPREDSEDNIK BRANKO KELEMINA:</speaker>

               <p>Hvala lepa za obrazložitev, gospod Merlo.</p>
               <p>To pomeni, da neke širše razprave v zvezi s to točko dnevnega reda ne bi bilo
               potrebno odpirati. Besedo dajem, če še kdo želi v zvezi s predlogom tega zakona?
               Želite kakšno pripombo dodati? Odpiram razpravo. Želi kdo razpravljati? Ker ne želi nihče razpravljati,
               zaključujem razpravo, obenem vas seveda tudi prosim, da ravno tako, kolikor še imate
               kakršnekoli pripombe na ta predlog zakona, da jih pošljete pravočasno komisiji, da
               bomo lahko potem te pripombe obravnavali ali na komisiji ali pa na matičnem delovnem
               telesu. S tem tudi zaključujem točko dnevnega reda in prehajamo na naslednjo točko.
               Glasovati ni potrebno.</p>
               <p>Prehajamo na <title>4. TOČKO DNEVNEGA REDA - PREDLOG ZAKONA O STARŠEVSTVU IN
                  DRUŽINSKIH PREJEMKIH</title>, prva obravnava. Če se ne motim, imam tukaj zabeleženo,
               da je tudi pri tej točki dnevnega reda s strani vlade predlagan umik iz 14. seje
               zato, da bi se pač določene stvari izkristalizirale, oziroma da se postavijo
               prioritete, kajti kot sem že omenil, je državni zbor v izredni časovni stiski in
               nekako ni odbor kot matično delovno telo sposobno vseh točk pripraviti pravočasno za
               seje državnega zbora, tako da smo tudi nekako vlado prosili, naj se opredeli do tega,
               katere točke so najpomembnejše in katere najbolj nujno s prejete, da bi pač odbor o
               njih razpravljal in da bi jih tudi pripravil za sejo državnega zbora. Tako, da je
               časa za razprave v tem predlogu zakona dovolj. Enako kot pri prejšnjih točkah, bi
               tudi tukaj pozval vse zainteresirane, da kljub temu pošljejo svoje pripombe na našo
               delovno telo, na komisijo. Mislim, da bomo ta predlog zakona še obravnavali potem
               tudi na komisiji na eni od prihodnjih sej.</p>
               <p>S tem bi mogoče to točko dnevnega reda zaključil, ker mislim, da je primerno, da o
               tem razpravljamo drugič. Ni treba glasovati. Hvala lepa.</p>
               <p>Zdaj pa še zadnjo točko. Danes gre to resnično hitro. <title>5. TOČKA DNEVNEGA REDA -
                  PREDLOG ZAKONA O INVALIDSKIH ORGANIZACIJAH,</title> prva obravnava. Predlog zakona je
               objavljen v Poročevalcu 73/98. To pa je za našo komisijo izredno pomemben zakon.
               Mislim, da smo vsi člani komisije in tudi vsi v invalidskih organizacijah in društvih
               težko pričakovali ta zakon in smo si ga verjetno že v prejšnjem obdobju in tudi
               zdajle v tem sklicu zelo želeli. Zdajle je na dnevnem redu. Jaz bi besedo predal kar
               predlagatelju tega predloga zakona. Prosil bi predstavnika vlade, da predstavi ta
               zakon. Gospa Apohalova, boste vi? Hvala lepa.</p>
            </sp>
            <sp who="SDT2:ApohalVučkovičLidija">

               <speaker>LIDIJA APOHAL-VUČKOVIČ:</speaker>

               <p>Hvala lepa. Jaz bi prosila, da mi dovolite, da porabim nekoliko več časa za to, da
               najprej predstavim sam postopek priprave zakona. Tudi veste, da se je ta zakon
               dejansko dolgo pripravljal. Pripravljal se je več let. Njegova priprava pa je
               izhajala iz izrecnega sklepa državnega zbora v letu 1994, da je potrebno pripraviti
               zakon o invalidskih organizacijah in ta sklep je bil v letu 1998 na seji državnega
               zbora ponovljen in je bilo predlagatelju naloženo, da ta zakon pripravi najkasneje v
               treh mesecih.</p>
               <p>V celotnem obdobju, ko je priprava potekala, so bile metode dela naslednje.</p>
               <p>Najprej je bila ustanovljena posebna delovna skupina, ki je delovala pri uradu za
               invalide in ta delovna skupina je do spomladi leta 1997 pripravila teze za zakonsko
               besedilo. Na osnovi teh tez se je nato začela priprava konkretnih določb zakona v
               ministrstvu za delo, ki je predlagatelj te zakonske rešitve in pri pripravi tega
               delovnega besedila zakona je ministrstvo vseskozi neposredno sodelovalo z uradom za
               invalide. Rešitve, ki so bile pripravljene, so bile oblikovane skupaj za uradom in pri delovni pripravi rešitev se
               je vseskozi skušalo v čim večji meri upoštevati različne interese in potrebe
               invalidov. Ko je bilo po približno pol leta zakonsko besedilo med ministrstvom in
               uradom v celoti usklajeno, je ministrstvo zaprosilo urad, da glede na svojo osnovno
               vlogo in funkcijo, to je usklajevanje interesov na tem področju, opravi usklajevanje
               z invalidskimi organizacijami. Urad za invalide je to storil, organiziral je
               usklajevanje. Na usklajevanju na uradu za invalide je bilo dogovorjeno, da vse
               invalidske organizacije, ki imajo kakršnekoli pripombe na že prej usklajevano
               gradivo, te pripombe dodatno pošljejo ali uradu ali predlagatelju. Temu je sledilo
               oblikovanje pripomb v invalidskih organizacijah. Nekatere organizacije so nam te
               pripombe posredovale pisno, nekatere so organizirale razpravo v svojih sredinah in
               nas nanjo tudi povabile. In v roku, ki je bil približno dva meseca daljši kot pa
               tisti, ki je bil na uradu za invalide dogovorjen za oblikovanje pripomb, smo mi po
               uskladitvi z vsemi tistimi, ki so nam v tej fazi pripombe poslali, poslali gradivo v
               ponovno usklajevanje uradu za invalide, ki je pisno ocenil, da so dejansko večinske
               pripombe upoštevane, da je tudi po njihovem mnenju gradivo primerno za obravnavo in
               da je tudi prejem tega zakona po tako doseženi uskladitvi primeren čim prej.</p>
               <p>Zakon je bil pred obravnavo na vladi obravnavan na to še na svetu vlade za invalide,
               na svetu vlade za socialno varnost in tudi v teh dveh organih je bil koncept in
               osnovne rešitve zakona potrjen. Povsod je bilo ocenjeno, da naj se zakon o
               invalidskih organizacijah s tem konceptom sprejme in na tej podlagi je potem vlada
               novembra 1998 določila besedilo zakona in ga poslala parlamentu v obravnavo.</p>
               <p>Ves čas tega usklajevanja je bilo pravzaprav prisotno dejansko marsikdaj sporno
               vprašanje ali tak zakon sploh potrebujemo, ali ne. Okrog tega se je kar nekaj let
               vrtelo pravzaprav največ razprav, pri čemer se je zlasti preučevalo to, ali niso
               morda že obstoječe pravne podlage v drugih predpisih zadosten pogoj za urejeno
               delovanje na tem področju. Po številnih posvetovanjih tudi s tistimi, ki so nekako
               odgovorni za pravni red in subjektiviteto pravnih oseb v pravnem redu Republike
               Slovenije, je bilo ugotovljeno, da je sicer zakon v društvih zadostna podlaga za
               delovanje invalidskih društev in da v kolikor želimo, da invalidske
                  organizacije nimajo
               nikakršnega drugačnega položaja kot pa društva, potem pravzaprav zakon o društvih za
               njihovo delovanje v celoti zadostuje. V kolikor pa želimo uveljaviti nek izrecen
               status invalidske organizacije, status, ki se torej razlikuje od drugih društev,
               potem rabimo poseben zakon, vendar je ta zakon seveda možen in sprejemljiv samo pod
               pogojem, da je dejansko treba uzakoniti neke te razlike oziroma dodatne pogoje,
               dodatne značilnosti, ki jih morajo izpolnjevati tiste pravne osebe, ki niso zgolj
               društva in ki tudi niso zgolj društva v javnem interesu, kar sedanji zakon o društvih
               omogoča, ki tudi niso zgolj društva v javnem interesu na področju socialnega varstva,
               za kar prav tako obstaja ustrezen predpis, vendar na podlagi tega pravilnika, ki je
               podzakonski akt zakona o društvih, seveda pridobivajo status društva v javnem
               interesu številna društva, različna društva, ne samo društva, ki so povezana z
               dejavnostjo na invalidskem področju, ampak tudi druga društva, ki delujejo na
               področju socialnega varstva, ki pa, kot veste, je zelo široko in razvejano
               področje.</p>
               <p>Ob torej teh ugotovitvah, da želimo uveljaviti tudi v zakonodaji status invalidske
               organizacije, ki se je v praksi že oblikoval, smo nato pristopili k oblikovanju
               samega zakonskega besedila in kot sem že prej rekla, predvideli v zakonu tiste
               posebnosti, ki invalidske organizacije ločijo od vseh društev, pa tudi od tistih
               društev, ki delujejo v javnem interesu na področju socialnega varstva. In te razlike,
               ki naj bi jih zakon uzakonil, naj bi v glavnem bile te, da naj bi v teh invalidskih
               organizacijah bilo organizirano večje število članstva, kot pa velja zgolj za
               ustanovitev društva, da bi moral biti sprejet temeljni akt, ki bi bil nekoliko
               drugačen kot pa pri drugih društvih, ker bi moral vsebovati tudi značilnosti, ki jih
               ta zakon zahteva za invalidske organizacije. Da mora biti zagotovljeno izvajanje
               posebnih socialnih programov in storitev in to za invalide iz celotnega območja
               države, ne glede na to, ali so člani kakšnega društva ali invalidske organizacije in
               da bi moralo biti zagotovljeno tudi strokovno vodenje izvajanja teh posebnih
               socialnih programov. Po našem mnenju je zakon nedvomno pripravljen tako, da omogoča
               večjo transparentnost pri delovanju invalidskih organizacij od sedanj, zakon določa,
               da mora temeljni akt invalidske organizacije jasno določiti pravice invalidov, da
               mora določiti postopke za uveljavljanje teh pravic, da morajo biti posebni socialni
               programi pripravljeni po merilih tega zakona in da morajo ti posebni programi tudi
               jasno opredeliti kriterije za to, kako se uveljavljajo posamezne storitve ali
               posamezne pravice, ki so v teh posebnih socialnih programih predvidene.</p>
               <p>Bistvene določbe zakona se nanašajo na urejanja statusa, na področja in načine
               delovanja invalidskih organizacij, na financiranje in na lastnino. Glede statusa
               zakon predlaga, da so invalidske organizacije po svoji statusni obliki društva v
               javnem interesu na področju socialnega varstva, pri čemer seveda sledimo že
               uveljavljeni določbi zakona o socialnem varstvu, da taka društva v javnem interesu
               ustanavljajo invalidi in drugih posamezniki zato, da v njih izvajajo posebne socialne
               programe in storitve. Zakon določa, da je delovanje v javne interesu, da morajo
               delovati v skladu z državno strategijo razvoja invalidskega varstva in v skladu z
               mednarodnimi standardi. Dejavnosti invalidskih organizacij opredeljuje zakon kot
               nepridobitne.</p>
               <p>Kot sem že prej rekla, je zakon
               predvidel, da je potrebno poleg statusa društva v javnem interesu izpolniti za
               pridobitev statusa invalidske organizacije še nekatere druge pogoje in to so ravno
               tisti pogoji, glede katerih sem prej rekla, ko sem jih naštevala, da se naj bi potem
               invalidske organizacije razlikovale od drugih društev. V kolikor tega razlikovanja ne
               bi bilo, še enkrat poudarjam, potem pravzaprav tudi podlage za sprejem zakona o
               invalidskih organizacijah ne bi bilo, saj bi v tem primeru dejansko potem lahko
               veljala kar rešitev zakona o društvih.</p>
               <p>Status naj bi podeljeval minister, pristojen za to področje in pri ministrstvu bi se
               vodil tudi register invalidskih organizacij. Pred pridobitvijo statusa pa bi bilo
               treba pridobiti mnenje socialne zbornice glede socialnih programov in storitev, ki
               naj bi jih organizacija izvajala in pa mnenje urada za invalide. Invalidske
               organizacije naj bi bile upravičene do sredstev financiranja iz fondacije za
               financiranje invalidskih in humanitarnih organizacij in naj bi bile upravičene tudi
               do oprostitev in olajšav po drugih predpisih, torej v tistih primerih, ko posamezni
               predpisi določene olajšave predvidevajo za invalidske organizacije.</p>
               <p>Glede lastnine zakon predvideva, da naj bo ta opredeljena kot nedeljiva, prav tako
               določa, da v kolikor je pridobljena iz sredstev FIHO, bi jo bilo možno odtujiti le z
               njenim soglasjem, ob morebitnem prenehanju delovanja invalidske organizacije pa naj
               bi tista, ki je bila pridobljena iz sredstev FIHO, druga ne, prešla v last FIHO.</p>
               <p>Pomembne so tudi določbe zakona o nadzoru. Zakon govori o dvojni obliki nadzora.
               Prva oblika je nedvomno ta, ki mora povsod obstajati, to je notranji nadzor. V zakonu
               pa je predviden tudi zunanji nadzor, ki naj bi ga izvajalo računsko sodišče. Prav
               tako je določena tudi obveznost poročanja in to vladi oziroma uradu vlade za invalide
               o izvajanju programov in uzakonjena je tudi možnost oziroma bo uzakonjena, če bo
               zakon sprejet, pravice vpogleda vsakega člana v poslovanje invalidske organizacije.
               Ugotovljene nepravilnosti pri poslovanju pa so lahko po samem zakonu razlog za odvzem
               statusa invalidske organizacije. Poleg ugotovljenih nepravilnosti pa je lahko razlog
               za prenehanje tudi ta, da invalidska organizacija več ne izpolnjuje pogojev, ki so
               določeni za to, da lahko društvo pridobi tak status, torej tistih pogojev, ki sem jih
               prej navajala.</p>
               <p>V zakonu je predvideno na koncu tudi prehodno obdobje, obdobje enega leta, ki naj bi
               določenim organizacijam dalo možnost, da izpolnijo pogoje za pridobitev tega statusa
               in v tem prehodnem obdobju naj bi te organizacije delovale tako kot do sedaj in naj
               bi bile tudi opravičene do vseh olajšav po vseh predpisih, kakršnekoli ugodnosti ali
               druge pravice za invalidske organizacije določajo.</p>
               <p>Jaz bi ob koncu te predstavitve zakona želela še enkrat povedati, da po našem
               prepričanju zakon vnaša večjo urejenost na to področje, omogoča nadzor nad
               poslovanjem in delovanjem invalidskih organizacij in s tem tudi nad uporabo
                  sredstev in da so v postopku
               njegove priprave invalidske organizacije imele možnost sodelovati pri njegovi
               pripravi. Z vsemi organizacijami, ki so nam poslale pripombe smo se poleg tega, da je
               potekalo usklajevanje tako kot sem prej povedala, na uradu za invalide tudi
               neposredno sestajali in smo bili odprti za vse pobude in vse predloge, ki so
               prihajali.</p>
               <p>Glede na to, da je v gradivu za današnjo sejo priloženih še nekaj dodatnih pripomb,
               ki so bile posredovane tu, verjetno bo treba razjasniti kdaj, ker ene pripombe, ki so
               označene z datumom maj 1998 in naj bi prispele na urad za invalide na naše
               ministrstvo, pa lahko zatrdim da nikdar, tudi po ugotovitvi urada za invalide niso
               bile takrat poslane na urad za invalide in gre verjetno za pomoto v datumu, če pa ne,
               pa bodo verjetno predlagatelji teh pripomb povedali ali so to pripombe iz maja 1998
               ali ne maja 1999. Vsekakor teh pripomb mi do sedaj, torej do včeraj nismo prejeli. V
               koliko bi jih prejeli lahko zatrdim, da bi se nedvomno pogovarjali tudi o teh
               pripombah. Da je tudi vrsta teh pripomb sprejemljivih in bi jih bilo možno vključiti
               v zakon in mislim da tudi sedaj ni še v ničemer prepozno in se z ničemer tako ne
               mudi, da ne bi mogli tudi teh pripomb še s predlagatelji v strokovni razpravi naprej
               proučevati in za tiste, ki bi bile ugotovljene, da so dejansko relevantne tudi v
               naslednjih fazah, vključiti v predlog zakona. Hvala lepa.</p>
            </sp>
            <sp who="SDT2:KeleminaBranko">

               <speaker>PODPREDSEDNIK BRANKO KELEMINA:</speaker>

               <p>Hvala lepa za obrazložitev. Sedaj bi dali še besedo predstavniku urada, gospa
               Vodopivec, prosim lepo.</p>
            </sp>
            <sp who="SDT2:unknown-F">

               <speaker>GOSPA VODOPIVEC:</speaker>

               <p>Hvala. Torej tako, kot je gospa državna sekretarka povedala kronologijo nastajanja
               tega predloga bi mogoče k temu dodala še, da je v tem času, ko je besedilo nastajalo,
               bilo posredovano besedilo v eni od možnosti, pa tudi v tistem trenutku ko je bilo
               gradivo do tiste stopnje pripravljeno, tudi svetu vlade Republike Slovenije za
               invalide, ki je obravnaval besedilo in zavzel pozitivno stališče do tega, seveda z
               eno odprtostjo, da se gradivo, v kolikor bo še nekaj časa v javni razpravi, da se ga
               dopolni.</p>
               <p>Na svetu je tekla beseda predvsem o dilemi med statusom invalida in statusom
               bolnika, ker se pojavljajo različni interesi, da bi se ti obe kategoriji med seboj po
               eni strani zjasnili, po drugi strani pa ohranili vsaka svojo identiteto. To mogoče
               okoli tega.</p>
               <p>Sicer pa moram reči, da so vse pripombe, ki so prišle na urad v dogovorjenem času,
               bile posredovane predlagatelju besedila. To je ministrstvo za delo, družino in
               socialne zadeve, tako kot je gospa državna sekretarka že povedala. Res pa je, da smo
               nekaj dni pred današnjo sejo dobili kar nekaj pripomb in sicer  pripombe, mogoče lahko kar povem, društva
               invalidski Forum Slovenije; potem medobčinski za društva civilnih invalidov vojne
               Ljubljanskega območja in pa nekaj prej že pripombe medobčinskega društva slepih in
               slabovidnih - Celje.</p>
               <p>Naše stališče je, da je potrebno tudi te pripombe, čeprav so prišle z zamudo,
               pretehtati, pogledati, oceniti ali so v teh gradivih, ki so prišla s tako zamudo,
               tehtni razlogi za to, da se vključijo tako ali drugače in mislim da je to že gospa
               Apohalova povedala, da ta možnost še obstaja, ker se vam ne mudi in mislim da bomo
               imeli še dovolj časa prispele pripombe tik pred obravnavo na današnji komisiji še
               vključiti. To bi bilo. Hvala.</p>
            </sp>
            <sp who="SDT2:KeleminaBranko">

               <speaker>PODPREDSEDNIK BRANKO KELEMINA:</speaker>

               <p>Hvala lepa za obrazložitev. Dajem še besedo predstavniku državnega sveta. Gospod
               Šuštaršič.</p>
            </sp>
            <sp who="SDT2:ŠuštaršičBoris">

               <speaker>BORIS ŠUŠTARŠIČ:</speaker>

               <p>Hvala lepa. Torej državni svet je ta zakonski osnutek oziroma predlog obravnaval in
               sicer najprej v svojih delovnih telesih, nato pa tudi na plenarnem zasedanju
               državnega sveta. Poročilo je posredovano, vendar pa bi kljub temu par poudarkov
               izrekel.</p>
               <p>Državni svet je namreč ocenil, da je zakon kvalitetno pripravljen in na human način
               ureja problematiko samoorganiziranja invalidov in njihovega delovanja v sferi civilne
               družbe. Torej državni svet v celoti zakon kot tak podprla, seveda skozi razpravo pa
               so se še oblikovale nekatere konstruktivne pripombe od katerih pa prav nobena ne gre
               v tisto smer, da bi kakorkoli načela konstrukcijo zakona.</p>
               <p>Torej v vsebinskem, zlasti pa ne v vsebinskem smislu. Torej skratka v državnem svetu
               je bila dana popolna podpora temu zakonu kot enemu od tistih zakonov, ki ga rabimo,
               da na tej osnovi, kot je bilo že uvodoma rečeno, zreguliramo na državnem nivoju, zelo
               potrebne zadeve v korist slovenskih invalidov. Toliko za enkrat.</p>
            </sp>
            <sp who="SDT2:KeleminaBranko">

               <speaker>PODPREDSEDNIK BRANKO KELEMINA:</speaker>

               <p>Hvala lepa za obrazložitev. Mi smo sedaj v prvi obravnavi in vse te pripombe oziroma
               stališča seveda lahko oblikuje tudi komisija kot taka. Upam da se bodo člani komisije
               vključili v razpravo. Pa vse te pripombe, ki smo jih sprejeli od drugih bomo seveda
               še dali sedaj jim možnost, da jih obrazložijo. Mislim da se je k besedi prijavila
               gospa Zora Tomič. Prosim lepo, imate besedo.</p>
            </sp>
            <sp who="SDT2:TomičZora">

               <speaker>ZORA TOMIČ:</speaker>

               <p><gap n="..."/> zbornica Slovenije tudi po svoji, bom rekla, zakonski obvezi že vrsto let
               spremlja dogajanja na področju invalidskega varstva preko delovanja invalidskih
               organizacij, društev in pa humanitarnih organizacij. V okviru tega svoje strokovnega
               delovanja je prišla do nekaterih spoznanj, ki bi jih na kratko strnila v naslednje
               tri točke.</p>
               <p>Prvo mislimo, že pri 1. točki sem dejala, da nacionalni program socialnega varstva
               računa na močnejše angažiranje
               nevladnega sektorja v izvajanju tega nacionalnega programa in to na dva načina. Na
               eni strani z vstopom nevladnega sektorja v izvajanje javne službe, na drugi strani pa
               seveda s podporo, torej nevladnemu sektorju, tako v tistem delu, kjer je že danes
               komplementarni z javno služb, na drugi strani pa tudi z novimi programi, ki se v
               okviru tega torej razvijajo, v okviru teh subjektov civilne družbe nevladnih
               organizacij in društev, ki delujejo na tem področju. Zaradi tega so posebni socialni
               programi, ki jih izvajajo različni subjekti izjemno pomembni tudi zato, ali bomo
               izvedli nacionalni program socialnega varstva ali ne. Zaradi tega v tem času smo
               imeli priložnost v socialni zbornici spoznati specifičnost delovanja, seveda pa smo
               se srečali tudi z nekaterimi problemi, na katere smo večkrat opozarjali, predvsem
               zaradi tega, ker ni bilo pravnih aktov, ki bi, da tako rečem, podrobneje opredelili,
               kaj je to invalidska organizacija, razen, kar smo se naslanjali seveda na 64. člen
               zakona o socialnem varstvu, ki je na svoj način to specifičnost delovanja tudi
               predvidel. Zato se nam zdi in da je upravičeno, da čimprej sprejmemo zakon, ki ne bo
               naredil le red na tem področju, večjo preglednost, transparentnost, kakorkoli, že to,
               ampak ki bo predvsem opredelil tudi kriterije za uvrščanje v to skupino. Menimo, da s
               tem v nobenem primeru ne posegamo v svobodo združevanja, ne posegamo na področje
               javnega interesa na področju socialnega varstva, temveč ga prav s posebnimi
               socialnimi programi nadgrajujemo.</p>
               <p>In še ena stvar je. Tudi jaz sem nekoliko preletela te pripombe, ki smo jih dobili
               seveda v zadnjem trenutku. Tudi jaz mislim, da imajo vso pravico, da se z njimi
               srečamo v razpravi, vendar bi rada opozorila na nekaj, kar me je, na kar bi veljalo,
               da smo pozorni. Namreč skozi te pripombe se poskuša zamegliti jasna vloga posameznih
               subjektov, ki na tem področju delujejo na nivoju države in mislim, da je to ena
               največjih pomanjkljivosti, da tako rečem, teh pripomb. Mislim, da je zelo jasno, kaj
               je ministrstvo. Ministrstvo je resorni organ. Zelo jasno je, kaj je urad za invalide.
               To je urad, upravna služba vlade Republike Slovenije, določena z odlokom. Socialna
               zbornica pa je nevladno strokovno združenje, ki mu je zakonodajalec dal določene
               strokovne kompetence in zdi se mi, da je nesprejemljivo, da se poskuša te
               odgovornosti posameznih subjektov preprosto zamegliti in bi prosila, da se v
               nadaljevanju, ko bodo obravnavne tudi te pripombe, s tem, da so jasno razdeljene
               odgovornosti posameznih subjektov, da se te stvari razmejijo in še zlasti bi rada
               povedala to, da je socialna zbornica ustanovljena na osnovi zakona o socialnem
               varstvu, ki ga je sprejel ta parlament in ni privesek nikogar, niti izmišljotina
               nikogar. Hvala.</p>
            </sp>
            <sp who="SDT2:KeleminaBranko">

               <speaker>PODPREDSEDNIK BRANKO KELEMINA:</speaker>

               <p>Hvala lepa za obrazložitev. K besedi se je prijavil, mislim da društvo invalidski
               forum Slovenije, gospod
               Zupančič. Izvolite, imate besedo.</p>
            </sp>
            <sp who="SDT2:unknown-M">

               <speaker>GOSPOD ZUPANČIČ:</speaker>

               <p>Spoštovani predsedujoči, spoštovani gostje, spoštovani poslanci! K besedi se javljam
               preprosto iz sledečega razloga, ker je bilo ime našega invalidskega foruma
               že uporabljeno in bi želel pojasniti eno zadevo. Mi smo poslali na predsednika dr.
               Janeza Podobnika pobudo za umik predloga zakona o invalidskih organizacijah in v tem
               dopisu smo dejansko utemeljili, zakaj v Sloveniji zakona o invalidskih organizacijah
               ne potrebujemo. Dejstvo je, da smo v preteklosti sodelovali pri usklajevanju tega
               zakona, leta 1997 smo dali pisne pripombe, leta 1998 smo dali tudi pisne pripombe in
               danes imamo pripravljene še dodatne pripombe, če se bo izkazalo dejansko, če to
               pomeni že prvo obravnavo, bi kar vam, bom rekel kot predsedujočemu izročil čisto
               sveže pripombe, da ne bi bilo pomote to, kar smo dali k predlogi, to so bile resnično
               naše priloge iz leta 1998, ki smo jih tako kot vso korespondenco dejansko pošiljali
               po pošti, tako da tukaj bi vam dal kot predsedujoči nove pripombe, kar se tega zakona
               tiče.</p>
               <p>Kar se tiče obrazložitve, zakaj v Sloveniji ne potrebujemo zakona o invalidskih
               organizacijah. K naši pobudi za predlog umika smo dali zraven potrjene pisne podporne
               izjave številnih organizacij, ki se ravno tako ne strinjajo s sprejemom tega zakona.
               Dejstvo je, da v Sloveniji potrebujemo antidiskriminacijski zakon, ki bi v ospredje
               postavil posameznika, ne pa invalidske organizacije in zadeve so s sprejemom tega
               zakona res tako kakor govorijo defacto postavljene v dejure položaj. Da se ne
               strinjamo s tem zakonom, je lep in vzoren primer letošnja razporeditev financiranja
               invalidskih in humanitarnih organizacij, kjer smo kot invalidska organizacija, ki po
               zakonu o socialnem varstvu izpolnjujemo vse pogoje, po zakonu o društvih ravno tako,
               s popolnoma enakopravnim kandidiranjem dejansko bili postavljeni na obrobje in konec
               koncev, bom rekel še tako. Tudi, če ta zakon bo sprejet, če bo šel naprej, v končni
               fazi mi tudi izpolnjujemo pogoje, samo radi bi pa opozorili, da tudi v imenu
               številnih tistih drugih organizacij, ki so bili pa popolnoma izključeni iz
               financiranja in da se zgodi, da fundacija za financiranje invalidskih in humanitarnih
               organizacij izda sklep, na katerega ni možna pritožbe, to ne vem, če je stvar pravne
               države. Na to komisijo državnega zbora smo tudi naslovili pritožbo v vednost
               resornemu ministru brez listnice, gospodu Kušarju, ki je bila tudi posredovana v
               vednost tej cenjeni parlamentarni komisiji.</p>
               <p>Na kratko bom rekel, je tudi danes tukaj z nami gospa Ivanka Kotnik, ki bi ji
               kasneje mogoče, če bo želela, predal tudi besedo. Ona je bila prisotna na tem
               usklajevanju na uradu za invalide in tudi na osnovi tega so pisne pripombe nastale.
               Da bi pa utemeljil zadevo, zakaj dejansko nasprotujemo temu zakonu, najbolj
               nesprejemljivo dejstvo je, da predlagatelj piše, da bodo te invalidske organizacije
               edine po tem zakonu upravičene do sredstev iz sklada za financiranje invalidskih in
               humanitarnih organizacij. To pomeni praktično onemogočanje dostopa do namenskega
               financiranja, ki ga država
               namenja za potrebe invalidov iz iger na srečo. Raziskava urada za invalide, ki jo je
               opravil leta 1995 med temi tako imenovanimi, danes jih je 14, bilo jih je pa 11
               invalidskih organizacij, je pokazala dejansko na podlagi uresničevanja standardnih
               pravil Organizacije združenih narodov na neustrezne oziroma nezadovoljive rezultate
               oziroma politiko, ki je bila tudi posledica tiste državne strategije, ki je bila
               sprejeta leta 1991, še pod takratnim izvršnim svetom Republike Slovenije.</p>
               <p>Tako, da mi resnično nasprotujemo. Opozorili smo določene državne službe, da poznamo
               evropske kriterije. Ta zakon o invalidskih organizacijah ni evropska kategorija.
               Potrebno je zaščititi posameznika, ne pa te ali one organizacije, če hočete, našega
               foruma ali nekega drugega društva oziroma organizacije. Zakon o društvih definira
               vse, zakon o socialnem varstvu definira vse, ministrstvo ima poseben pravilnik, po
               katerem dodeli status o delovanju društva v javnem interesu, in to je popolnoma
               zadovoljiva zadeva. Ne prenaglimo se, da ne bomo po dveh letih popravljali dejansko
               stvari, ki niso v skladu z evropskimi in svetovnimi trendi.</p>
               <p>Rekel bom tako, glede na podlagi preteklega triletnega ignoriranja financiranja naše
               invalidske organizacije se dejansko bojimo, da bomo s tem zakonom izgubili popolnoma
               vse možnosti za enakopravno participiranje. Mi smo napisali tudi pritožbo na mnenje
               državnega sveta, ki mislimo, da je enostavno enostransko, kjer so bile posredovane
               informacije samo tako, iz imenovanega lobija, ki se mu neformalno pravi SIOS. To smo
               tudi utemeljili v našem dopisu in tudi utemeljili, zakaj je do teh stvari prišlo.</p>
               <p>Da ne bom odolgovlačil, tu so še tudi drugi predstavniki, ki mislim, da tudi menijo
               - z nami je danes tudi gospod Jurij Švagelj iz sklada Silve, ki so jih tudi popolnoma
               ignorirali pri financiranju. Tako, da apeliram v imenu naše organizacije in v imenu
               tistih številnih diskriminiranih organizacij, da če bomo ta zakon sprejeli, potem se
               dejansko bojimo, da ne bomo šli enakopravno v Evropo. Na to smo pa tudi opozorili
               določene državne službe, ki so za to zadolžene, da v tem primeru lahko nosi dejansko
               posledice kompletna država, ker evropski kriteriji ne dovoljujejo diskriminacije niti
               ene invalidske organizacije. Toliko. Hvala lepa.</p>
            </sp>
            <sp who="SDT2:KeleminaBranko">

               <speaker>PODPREDSEDNIK BRANKO KELEMINA:</speaker>

               <p>Hvala lepa. Mislim, da smo se sedaj mi tu na sami komisiji veliko pogovarjali o tem
               zakonu in smo ga, tako člani komisije kot tudi vsi ostali, nekako želeli in
               pričakovali. Namen tega zakona je, seveda, urediti stvari, o katerih smo tu
               razpravljali in ki so se nam zdele neurejene in zaradi katerih je prihajalo do
               določenih nesoglasij med samimi invalidskimi organizacijami, kar se tudi sedajle
               kaže.</p>
               <p>Povsem odkrito vam bom povedal s svojega stališča. Ne bom rekel, da je ta zakon v
               vseh pogledih najboljši. Prav gotovo se ga bo dalo v nadaljnji obravnavi dopolniti,
               dodelati, izboljšati. Ampak komisija kot taka tega zakona ne potrebuje. Ta zakon
               potrebujejo invalidske organizacije; mislim, da je to jasno. Dejansko je ves interes
               in vsa volja, ki obstoja na njihovi strani, mora biti zlita v ta zakon. Mi poslanci
               pa smo samo vodili to skrb in stremeli za tem, da bo zakon pripravljen kolikor toliko
               v skladu z našimi razmerami v Sloveniji in tudi z razmerami v razviti Evropi. Mislim,
               da je to edina naša skrb poslancev, in vse dileme, vsa nasprotovanja prepuščamo vam,
               invalidskim organizacijam, pa tudi predstavnikom vlade in vsem ostalim, da se
               izoblikuje čim boljši predlog.</p>
               <p>Glede pripomb, ki jih je tu dalo društvo invalidski forum Slovenije, je tako, da so
               mogoče te zadeve malo pozno prišle na mizo, pa ni še nič zamujenega.  Posamezni poslanci še vedno lahko
               na delovnem telesu te stvari povzamejo, če hočejo, v nekih stališčih, ki jih bo
               oblikovalo matično delovno telo, če boste našli predstavnike, da bi vam vložili
               določene pobude. Bomo pa sedaj, če bo interes s strani članov komisije, prosili
               oziroma dali pobudo ali predlog, da vlada kljub temu in ostali poskušate upoštevati v
               nadaljnji obravnavi pripombe, ki so bile tu podane; seveda, če bo tak sklep komisije.
               To je samo malo za obrazložitev z naše strani.</p>
               <p>K besedi pa se je prijavil gospod Redžepovič, če se ne motim. Pridite malo bližje,
               zaradi magnetograma.</p>
            </sp>
            <sp who="SDT2:RedžepovičAljoša">

               <speaker>GOSPOD REDŽEPOVIČ:</speaker>

               <p>Spoštovani poslanci! Moram reči, da vam verjetno ni lahko. Spomnim se, da je tudi v
               prejšnji sestavi bila zadeva ista. Dve leti smo rabili, da smo stvari dopovedali,
               potem so bile pa volitve, potem je prišla nova komisija, kjer smo spet rabili dve
               leti, da smo dopovedali, potem bo pa prišla spet nova, in to bo jara kača, ker bo
               treba pojasnjevati vedno in povsod. Torej, jaz se vam opravičujem, ampak nekaj stvari
               bi rad poudaril.</p>
               <p>Ravno danes poteka na naši nacionalni organizaciji posvet o zakonu o invalidih in
               invalidskih organizacijah v ZDA. Se pravi, da mi nismo nič posebnega, pač urejamo
               določene stvari, ki imamo celo boljše urejene kot v ZDA, kot sem videl, in to z
               veseljem povem. So pa stvari, ki jih bomo skozi tranzicijo urejali.</p>
               <p>Strahoten pritisk, ki ga je ta komisija doživljala, je bil v tem, ko se je
               postavljala fundacija. Zakaj je bil ta pritisk? Zaradi tega, ker ni država uredila
               zakonodaje. Jaz se spomnim, mediji so velikokrat pograbili priložnost in so govorili,
               invalidi se kregajo zaradi denarja in ne vem česa. To ni res! Invalidi se ne kregamo.
               Nimamo klasifikacije invalidnosti v tej državi; to smo skozi to komisijo spravili
               skozi in hvala lepa - naloženo je vladi, naj uredi najprej klasifikacijo
               invalidnosti, da bomo vedeli najprej, kdo so sploh invalidi.</p>
               <p>Zakaj so bile take težave? Zaradi tega, ker je po zakonu o društvih deset ljudi
               lahko ustanovilo društvo, zdaj že dva posameznika, in prišlo je do poplave raznih
               društev in vsa so imela cilj samo prodor v ta denar. Loterija je bila ustanovljena za
               financiranje gluhih in slepih! Država je uredila zakon o delovnih razmerjih leta
               1983, samoupravni sporazum o telesnih okvarah, delala je na bojnih veteranih, so pa
               določene kategorije izpadle. In če ne bi bilo invalidskih organizacij, ki izvajajo
               specialne socialne programe, ne vem, kdo bi to delal za to populacijo v tej državi.
               Veseli bomo, da je to tako, ker je tudi po svetu tako. In jaz mislim, da bo
               prihodnost še bolj šla v civilno družbo, še bolj na take organizacije in da bo še
               manj vpliva države oziroma da bo država držala še manj direktnega vpliva, bo pa
               urejala zakonodajo.</p>
               <p>Eden od teh zakonov, za katerega smatram, da je pomemben, je tudi današnji zakon. Je
               pomemben. Sedajle sem šel na hitro skozi. Poglejte, dve skupini sta tu, je bilo
               mimogrede omenjeno. Jaz vam bom pa povedal podatek, na hitro sem pogledal, v 14
               nacionalnih organizacijah je 221 društev. Mi imamo pa danes pripombe petih, šestih
               društev. To pomeni, 5% pripomb imamo. To je lepa distribucija! Še več jih le lahko,
               saj to je vendar demokracija. In prav je tako. Tako, da jaz ne bi tu rekel, da je, ne
               vem, strašen razkol, ga ni.</p>
               <p>Povem vam še nekaj, ker sem član fundacije, ki jo je imenoval KVIAZ. Tudi
               humanitarne organizacije bodo šle v svoj zakon. Tudi one ga želijo imeti, ker so
               prišle do istih problemov, kjer smo mi danes. Zdaj imajo svoj denar, ker je delitveno
               razmerje postavljeno na fundaciji. Naenkrat so denar dobile, kriterijev pa nimajo, in
               so v strahotnih težavah. V fundaciji invalidske organizacije  dosti dobro peljemo stvari, v težave so zašle
               humanitarne in dobrodelne organizacije. In po podatkih jih jaz imam, tudi one
               pripravljajo svoj zakon, ki bo podoben temu in ki se bo seveda dograjeval še veliko
               let. Rekel bi vam tako, poglejte v naši državi imamo veliko zavodov za socialno
               varstvo, imamo en rdeči križ, pa nobenemu ne pade na pamet, da bi zdaj ustanavljal
               paralelne zavode za socialno varstvo. Zakaj je? Zato, ker vsak zavod troši določen
               program, določena sredstva, določene kadre, določene objekte. In danes, če omenim
               mojega kolega, ki je tu slep poleg, imamo slepi in gluhi lastni informativni sistem s
               študiji, s tehnologijo, s kadri, to se ne da alternative, kar čez noč v eni vasi
               narediti. To so leta in leta, sredstev, programov, stroke, da smo do teh stvari
               prišli. To se pravi eno je druženje prosto časovno, drugo so pa socialni programi. In
               jedro, jaz mislim našega dela so socialni programi, ki jih ne izvaja država.</p>
               <p>Rad bi rekel, da zakon ureja izvajanje programov, ustanavljanje, lastnino,
               preglednost poslovanja, porabe, nadzor in sankcionira kršitelje. Jaz ne rečem, da se
               ne da še kaj boljše narediti, da se še kaj dodela in tudi mislim, da se bomo s
               FORUMOM usedli in se moramo usesti, FORUM bo postal gibanje, kar tudi njihovo ime
               pomeni, FORUM mora tudi naše interese sprovajati, FORUM mora biti pritisk na državo,
               ne sme pa priti do tega, da je FORUM pritisk na invalidske organizacije in da se tu
               umetno ustvarja en konflikt. Osebno zelo podpiram zakon, tudi naša organizacija, ki
               je šla dvakrat skozi javne razprave, ga podpiramo in bomo pa upošteval seveda vse
               pripombe in sodelovali z vsakim. Hvala lepa.</p>
            </sp>
            <sp who="SDT2:KeleminaBranko">

               <speaker>PODPREDSEDNIK BRANKO KELEMINA:</speaker>

               <p>Hvala lepa za besedo. Zdaj mislim, da se je še prej gospod Dolenc prijavil za
               besedo. Bi še dal.</p>
            </sp>
            <sp who="SDT2:unknown-M">

               <speaker>GOSPOD DOLENC:</speaker>

               <p>Direktor<stage>(?)</stage> fundacije za financiranje invalidskih organizacij. Jaz bi samo uvodoma
               rad seznanil prisotne, da bo fundacija konec tega meseca posredovala državnemu zboru
               poročilo o porabljenih sredstvih v letošnjem letu. Namreč državni zbor je sprejel
               sklep, da je treba v roku enega meseca po razdelitvi to poročilo pripraviti in mi ga
               bomo 25. maja na seji fundacije obravnavali in ga potem tudi seveda posredovali
               državnemu zboru. Tako, da vprašanje, ki jih je gospod Zupančič tukaj postavljal, bo
               lahko seveda, bodo poslanci dobili odgovore takrat, ko bo to poročilo na dnevnem
               redu.</p>
               <p>Kar se tiče pa samega zakona, bi pa rad samo z vidika fundacije poskušal, pravzaprav
               povedati kako potreben je ta zakon in tudi seveda kako potreben je zakon o
               humanitarni organizaciji, ki je v pripravi. Predvsem iz naslednjih razlogov sta oba
               zakona nujno potrebna zaradi določitve statusa. Mi danes v zakonu nimamo jasno
               opredeljeno, kdo je invalidska organizacija, kdo je invalidsko društvo in kdo je
               seveda humanitarna organizacija, dobrodelna organizacija, organizacija samopomoč itd.
               Skratka imamo celo vrsto raznih organizacij, ki se <gap n="..."/>, da so to ali ono in ker
               seveda to ni jasno opredeljeno, imamo seveda težave s katerimi se je letos fundacija
               srečevala, ko je pravzaprav pripravljala predloge za razdelitev sredstev.</p>
               <p>Drugo vprašanje je tu zelo pomembno in ga bo ta zakon razrešil, je vprašanje seveda
               verifikacij socialnih programov. Da se enkrat vendar jasno ve, kaj so v tem
               slovenskem prostoru socialni programi in to programi, ki jih seveda ne financira
               država skozi javne službe, ampak, da jih potem seveda financira torej fundacija iz
               sredstev, ki jih je v ta namen država namenila skozi zakon o igrah na srečo. Potem ta
               zakon nam bo omogočil, da bomo pravzaprav pripravili tudi prioritete. Verjetno ne bo
               denarja za vse programe, ampak bomo lahko na podlagi seveda verficiranih socialnih
               programov, glede na razpoložljiva sredstva, potem pripravili tudi prioritete financiranje posameznih programov
               in dejavnost. Potem zaradi izdelave normativnih standardov, ugotavljamo, da bomo
               morali narediti napor. To samokritično lahko rečem kot direktor fundacije, da bomo
               morali v prihodnjem letu napraviti napor, da bomo opisne kriterije, ki jih zdaj
               imamo, operacionalizirali, postavili jasno normative in standarde, da bo večina
               organizacij, teh, ki prosijo sredstva, da bodo v enakem položaju v teh zahtevkih v
               okviru zakonov, ki urejajo posamezna področja.</p>
               <p>Potem zaradi preprečevanja, da bi se posamezne skupine invalidov s svojimi zahtevami
               pojavljale na različnih naslovih. Mi imamo danes primere, ko nekatere skupine
               invalidov, pa ne samo invalidov, tudi bolnikov iz vrst <gap n=".."/> organizacij, se pojavljajo
               na različnih naslovih pri različnih subjektih civilne družbe in pravzaprav prosijo
               zahtevajo sredstva za enake storitve, torej da lahko dobi enako storitev na dveh ali
               treh področjih. Tu je treba jasno povedati, da če je nekdo invalid kot, recimo, gluha
               oseba, se ve, da kot gluha oseba dobi določeno socialno storitev na tem in tem
               naslovu v tej organizaciji, ki jo je država s tem namenom tudi verificirala skozi
               navedeni zakon.</p>
               <p>Potem, da bodo čimbolj jasne definicije kaj se financira iz naslova javnih služb,
               kaj pa iz naslova fundacije. To je izredno pomembno. Potem zaradi uvedbe nadzora nad
               porabo sredstev. Mislim, da je ena od najbolj pomembnih nalog naše fundacije in tudi
               računskega sodišča in tudi samih organizacij, da organizirano izvedejo notranji
               nadzor, hkrati pa zunanji nadzor nad porabo sredstev. Vendar dokler ne bomo imeli
               jasnih normativov in standardov, jasno opredeljeno, kaj so programi, toliko časa je
               tak nadzor seveda potem tudi otežen.</p>
               <p>Na koncu bi rad povedal še to, da so zdaj vrata skozi ta zakona odprta vsem. Vsi
               bodo tu v enakem položaju. Vsakdo, kdor bo izpolnjeval določila tega zakona, bo lahko
               dobil status. To se pravi, da ne bo moglo biti več izgovarjanja, da so nekateri več
               vredni in drugi manj vredni. To pa ne pomeni, da pa se ne bo moglo financirati neko
               invalidsko društvo, ki ne bo dobilo tega statusa iz naslova fundacije. To nikjer ne
               piše, to ni res, ampak gre za vprašanje kvalitete programov in za vprašanje vrednosti
               posameznih programov. Mi smo že letos posameznim odobrili sredstva za dejavnost, zato
               ker socialnih programov ne izvajajo. Če pa izvajajo neki socialni program za neko
               skupino invalidov, ki pa te programe izvajajo tudi neka druga društva, potem se pa
               morajo oni med seboj dogovoriti in uskladiti, kot sem prej povedal, da ne bodo isti
               program izvajali na dveh različnih društvih. Torej gre za vprašanje tistih invalidov,
               ki se danes pojavljajo na treh, recimo, gluhi in tako naprej na raznih nivojih. Vemo,
               da je, recimo Breilova pisava organizirana in ta dejavnost v okviru zveze slepih
               Slovenije in da vsaka slepa oseba v Sloveniji ne glede ali je član zveze slepih
               Slovenije, ima pravico do storitve iz tega naslova. To je tudi tako v predlogu zakona
               tu napisano kot v naših aktih fundacije. Toliko glede potrebnosti zakona z vidika
               naše fundacije. Hvala.</p>
            </sp>
            <sp who="SDT2:KeleminaBranko">

               <speaker>PODPREDSEDNIK BRANKO KELEMINA:</speaker>

               <p>Hvala lepa, gospod Dolenc. Jaz bi zdaj kljub temu dal besedo tudi članom komisije,
               poslankam in poslancem, potem pa seveda še vsem ostalim, ki bi želeli v zvezi s tem
               povedati svoje mnenje, stališče. Bi pa pozval, malo je zadeva nerodna, ker smo v
               časovni  stiski, ker smo
               dobili material na klop, nimamo pa konkretno oblikovanih stališč posameznih
               predstavnikov. Jaz mislim, da stališč ne boste uspeli tudi pisno pripraviti, da bi se
               mi lahko danes o njih opredelili v komisiji. Prosim pač vse tiste, ki mislite, da je
               še potrebno kakšno stališče povedati, dajte ga pisno oblikovati, da ga bomo na koncu
               seje skušali sprejeti, če se bo dalo, v kolikor ne, pa vsaj povedati na mikrofon, da
               se bo v magnetogramu zapisalo in da bomo o tem mi člani komisije glasovali, potem pa
               bo strokovna služba oblikovala primerna stališča v zvezi s tem. Moramo pa seveda o
               vseh v magnetogramu zapisanih stališčih v komisiji tudi glasovati.</p>
               <p>Zdajle bi dal besedo gospe Zbačnikovi. Izvoli.</p>
            </sp>
            <sp who="SDT2:KregeljZbačnikMajdaAna">

               <speaker>MAJDA ANA KREGELJ-ZBAČNIK:</speaker>

               <p>Lep pozdrav želim. Oglašam se prva k besedi, ker vem, da me čaka na odboru za delo in
               družino še težaško delo in mislim, da je prav, da tukaj slišimo argumente za in proti
               in da dobimo določene informacije. Namreč sama kot zdravnica bi rada delovala tako,
               da bi skušali napraviti čim bolje za invalide. Mislim, da zakon rabimo. Vprašanje pa
               je, kakšnega rabimo. Skrbijo me opozorila invalidskega foruma, da je ta zakon
               nedemokratičen in diskriminatorni. Omenim pa, da bi se te stvari dale, tako kot je
               kolega iz invalidske organizacije svetoval, da je treba še doreči, in zato bi dala
               pobudo uradu za invalide, da se, če drugače ne, vsaj pred sejo na mojem matičnem
               odboru dobite skupaj z invalidskim forumom in ostalimi in pripravite stališča, če ne
               bo možno, vsaj za sejo odbora za delo in družino, kjer bi s temi stališči za drugo
               branje skušali te stvari popraviti oziroma bi to težko obtožbo pač nekako tudi
               razrešili. Vedeti moramo, da morajo imeti vsi invalidi možnost, da razdelijo svoje
               programe, da je pa najslabše, če se med seboj kregate. Kajti star slovenski pregovor
               pravi, kjer se prepirata dva, tretji dobiček ima. Zato vam dajem to pobudo. Ali
               danes, danes verjetno ne bo časa, ker nas čaka seja državnega zbora, ali daste v
               pisni obliki, še bolje pa bi bilo, če bi urad za invalide organiziral delovni
               sestanek tako s strani invalidskimi organizacijami, ki imate določene pomisleke in
               pripombe in pripravil stališča, ki bi jih potem naslovil na odbor za zdravstvo, kjer
               bomo potem kot matično delovno telo to še enkrat obravnavali in potem tudi sprejeli
               oziroma pripravili in prosili potem državni zbor, da tudi potrdi in da se potem v
               drugi obravnavi to izboljša in se potem lahko tudi še amandmira. In dobimo končno
               zakon, ki ga krvavo rabimo. Vsi vemo, da ga rabimo. Ta prostor ga potrebuje, samo ne
               na račun posameznih, marsikdaj tudi opravičenih kritik, razbiti to, kar potrebujemo.
               Treba je sesti skupaj za pogajalsko mizo.</p>
               <p>Vsi vemo, kako je danes na Balkanu hudo, ker se ljudje ne znajo vsesti za pogajalsko
               mizo, ker se ne znajo pogajati, ker ne znajo popuščati in najti kompromis. V
               življenju je tako, v družini, v demokraciji in mi se učimo. In zato ne zaradi stvari,
               ki se dajo popraviti, uničiti to, kar je dobro. Še enkrat dajem pobudo, urad za
               invalide je tisti, ki je dolžan, da te stvari koordinira. Bi pa tudi prosila nekaj
               dodatnih pojasnil glede na to obtožbo invalidskega foruma tako od urada za invalide
               kot pa od vlade, kaj menijo na te obtožbe. Kajti to so pomembne stvari za kasneje, ko
               bomo mi obravnavali na odboru. Hvala lepa.</p>
            </sp>
            <sp who="SDT2:KeleminaBranko">

               <speaker>PODPREDSEDNIK BRANKO KELEMINA:</speaker>

               <p>Hvala lepa. Ja, če je replika, naj se nanaša replika komu.</p>
            </sp>
            <sp who="SDT2:ŠuštaršičBoris">

               <speaker>BORIŠ ŠUŠTARŠIČ:</speaker>

               <stage>(Se ne sliši.)</stage>
            </sp>
            <sp who="SDT2:KeleminaBranko">

               <speaker>PODPREDSEDNIK BRANKO KELEMINA:</speaker>

               <p>Veste kaj, dajmo, kar po vrsti pojdimo. Mislim, da ni taka zadeva, da bi zdajle se
               te stvari pozabile. Imate zapisane. Dajmo po vrsti besedo, tako kot ste se prijavili.
               Najprej se je prijavil k besedi gospod Možgan. Moramo dati besedo. Nisem na začetku
               povedal, jaz se opravičujem, gospod Možgan me je pač pooblastil, da vodim to sejo,
               zaradi težav, ki jih gospod Možgan ima. Želim, da bi čim prej okreval in da bi lahko
               tudi sam naprej vodil te seje. Izvolite, gospod Možgan.</p>
            </sp>
            <sp who="SDT2:MožganJože">

               <speaker>JOŽE MOŽGAN:</speaker>

               <p>Hvala lepa, gospod predsedujoči. Zahvaljujem se ti, da si sprejel to nalogo, da vodiš
               sejo komisije, da delo poteka v redu. Upam, da se bomo dogovorili tudi o takih težkih
               problemih, kot je ta zakon o invalidskih organizacijah, ki se dejansko vleče že kot
               jara kača skozi vsa leta v prejšnjem in sedanjem mandatu in je mogoče tudi vse skupaj
               pripomoglo do tega, da sem jaz v takem zdravstvenem stanju, v kakršnem sem.</p>
               <p>Rad bi povedal to, da sem v prvi fazi usklajevanja zakonskega osnutka sodeloval in
               da smo v koalicijskih strankam menili, da je predlog zakona primerna osnova za
               nadaljnjo obravnavo in je zato potem šel tudi na obravnavo na vladi. Menili smo tudi,
               da zadovoljuje tako bi rekel privilegirane invalidske organizacija kot ne
               privilegirane invalidske organizacije kot invalide posameznike. Kot je lepo gospa
               Zbačnikova rekla, je v demokraciji pač tako, to je diktatura močnejšega. Jasno pa je,
               da moramo prej vse storiti, da se dogovorimo, da bo kompromis čim manj boleč, da bo
               čimbolj mehak. Je pa jasno, da vsakega pa ne bomo prepričali. Tisti pa, ki hoče izven
               igre, pa naj ostane. Tukaj pa ne bomo upoštevali po vseh teh postopkih, ki jih bomo
               izvedli do tretjega branja, da bo, recimo, nekdo  dektiral kaj bo večina v demokraciji se odločila. Tako
               da to pa moramo pač vedeti. Mislim pa, da zakon pusti odprta vrata vsakomur do
               izvajanja posebnih socialnih programov in do sredstev, ki so v zvezi s temi
               socialnimi programi, kar je gospod direktor Dolenc lepo povedal in da ne mešamo zdaj
               to nesrečno fundacijo, ki jo imam jaz čez glavo že dovolj iz preteklosti, naj dela,
               ker slišal pa sem, da se sklepi skoraj vedno sprejemajo s soglasjem na svetu
               fundacije, da redkokdaj eden ali dva glasova sta proti in sedaj, potem mislim da
               pustimo fundacijo sedaj na miru, sedaj nam manjka zakon o invalidskih organizacijah
               in dajmo pač naredimo tvorno vse tisto kar se da narediti, da bi nekako zbližali ta
               stališča. Če pa nekdo se obnaša po Miloševičevsko, ja pa naj. Bo pač sam trpel
               posledice. Ampak kompromis je v politiki vedno potreben in lepo vas prosim, dajte
               težit k temu kompromisu, da enkrat to stvar prepeljemo do kraja. Hvala lepa.</p>
            </sp>
            <sp who="SDT2:KeleminaBranko">

               <speaker>PODPREDSEDNIK BRANKO KELEMINA:</speaker>

               <p>Hvala lepa. Gospod Možgan. Jaz, kot predsedujoči bi si vseeno vzel pravico mogoče,
               preden dam besedo vsem ostalim, prijavlja se še gospod Jakovljevič pa gospod Vernik,
               pa potem še seveda gospod Šušteršič. Jaz bi dal najprej besedo še sedaj, mogoče bi
               lahko že predstavnik vlade odgovoril ali pa tudi mogoče predstavnik urada, če je kaj
               za pojasniti medtem, drugače bi vas pa prosil, da bodimo racionalni, da nam ne bo
               zmanjkalo časa. Bi si dovolil to, da bi najprej dal besedo mogoče še vladi, da
               odgovori na določena vprašanja, pa bo mogoče tudi že odgovor dan, da ne bo potrebno
               veliko govoriti. Bodite pa prosim čimbolj racionalni in kratki. Hvala lepa. Prosim
               gospa Apohalova. Izklopite prosim.</p>
            </sp>
            <sp who="SDT2:ApohalVučkovičLidija">

               <speaker>LIDIJA APOHAL-VUČKOVIČ:</speaker>

               <p>Hvala. Glede na to, da je tudi dr. Zbačnikova želela imeti nekatere odgovore na
               vprašanja, ki so bila v razpravi postavljena, predvsem s strani invalidskega foruma,
               bi jaz najprej rekla to. Mi se prav tako, kot je gospod Zupančič rekel, popolnoma
               strinjamo, da v Sloveniji potrebujemo tudi antidiskriminacijski zakon. To ni materija
               tega zakona in jaz upam, da ni kdo razumel da je ta zakon antidiskriminacijski zakon.
               Ta zakon ureja drugo materijo. Antidiskriminacijski zakon smo mi že začeli
               pripravljati in v okviru programa instituta za socialno varstvo, ki je za naše
               ministrstvo pripravila strokovne podlage, je v letošnjem programu uvrščena posebna
               raziskovalna naloga - pregled antidiskriminacijske zakonodaje v državah evropske
               unije in v Združenih državah Amerike. In ta pregled bo tudi osnova za to da besedilo,
               ki je pri nas začelo nastajati dopolnjujemo, ga oblikujemo čim bolj ustrezno. Tudi s
               predstavniki invalidskega foruma smo že imeli neko razpravo o tem in jih tudi prosili
               za pomoč ker imajo tudi oni določene materiale iz tujine na to temu, tako da bi ta
               zakon lahko pripravili. Za ta zakon pa jaz še enkrat zatrdim, da ni
               antidiskriminacijski do invalidskih organizacij, da daje vse možnosti invalidskim
               organizacijam da pridobivajo te posebne statuse, da poleg tega, da jim ga daje ta
               zakon naše ministrstvo. Ne vem
               kako naj rečem, izvaja tudi druge aktivnosti, ki jim bodo omogočale pridobitev takega
               statusa. Ker dejstvo je, da nove organizacije so na začetku v slabšem položaju in
               zato smo mi v letošnjem letu inicirali poseben program razvoja kadrov v katerem lahko
               pridobijo sredstva za usposobitev ljudi, vse nevladne organizacije in ta program je
               še nekje do polovice neizkoriščen pa se lahko preko tega programa vsi pridobijo
               sredstva za usposobitev kadrov, ki jih potrebujejo za izvajanje takih programov. Prav
               tako smo za nekatere organizacije, ki danes trdijo da so diskriminirane v ministrstvu prevzeli
               naročništvo javnih del, torej smo naročniki javnih del za njihove programe, zato da
               se lahko programi izvajajo z manjšimi stroški in za to da se lahko za izvajanje
               programov zaposlujejo ljudje. Prav tako smo na letošnjem razpisu za izvajanje
               programa socialnega varstva dodelili v primerjavi s prejšnimi leti. Kar pomeni, da
               sredstva, predvsem mojim organizacijam. Vse to torej zato, da se prebrodijo te
               začetne težave in da dejansko se lahko tudi nove invalidske organizacije čimbolj
               usposobijo za to in pripravijo ustrezne programe. Res je sicer, da takih zakonov po
               Evropi več ali manj ni. Zakonov o invalidskih organizacijah, kot o samo enem
               segmentu. Je pa res, da tudi marsikatere druge zakonodaje v Evropi ni, ampak tovrstno
               zakonodajo mora seveda vsaka država prilagajati svojim potrebam. In o tem, da taka
               potreba obstaja je, če drugo ne, vsaj parlament dvakrat sklepal o tem, da je torej
               tak zakon potreben. Mislim pa, da ne glede na to, da ni takih zakonov v Evropi, zakon
               ni neevropski, zato ker zakon daje vsem pod enakimi pogoji možnost, da pridobijo
               status in zakon v bistvu promovira civilno družbo in ne vladne organizacije. Zakon
               prepušča nevladnim invalidskim organizacijam, da same opredeljujejo posebne socialne
               programe, seveda v skladu z vsebino, ki jo zakon v generalno določa. Pripoznava
               invalidskim organizacijam, da so one tiste, ki najbolj poznajo potrebe in interese
               invalidov in da so zato one tiste, ki lahko pripravijo najbolj ustrezne socialne
               programe za njih. Mislim, da bi bilo neevropsko, če bi sprejeli eno od pobud, ki je
               tudi v teh pripombah in to je ta, da naj se namesto tega zakona v sami zakonodaji
               popolnoma desidirano opredelijo vse socialno-varstvene storitve za invalide in da naj
               se, kar pomeni, da se seveda te strnitve v kolikor so zakonsko opredeljene,
               proglasijo za javno službo, izločijo iz civilne sfere in da naj se potem invalidskim
               organizacijam da samo koncesija oziroma pooblastilo za nujihovo izvajanje, ne pa več
               za določanje, za opredeljevanje, za oblikovanje. To pa mislim da je v nasprotju z
               evropsko usmeritvijo pluranosti, ki poskuša ne širiti javno službo, ampak v bistvu
               širiti izvajanje različnih storitev v nevladnih organizacijah. Hvala.</p>
            </sp>
            <sp who="SDT2:KeleminaBranko">

               <speaker>PODPREDSEDNIK BRANKO KELEMINA:</speaker>

               <p>Hvala lepa, gospa Apohalova. Zdaj bi še mogoče dali besedo uradu za vprašanje
               invalidov. Gospa Vodopivčeva, če bi še mogoče želeli kaj dodati.</p>
            </sp>
            <sp who="SDT2:unknown-F">

               <speaker>GOSPA VODOPIVEC:</speaker>

               <p>Hvala za besedo. Torej mogoče bi dodala samo to. mogoče nisem bila v prejšnjem
               izvajanju dovolj ekspricitna, ampak nakazala sem, da pravzaprav vidimo ta stališča,
               ki so prišla zdaj nekako v tej smeri, da bi urad prevzel to vlogo, ki jo ima. Torej
               vlogo koordinatorja in da bi pač poskrbeli za to da skupaj z ministrstvom za delo, ki
               je predlagatelj besedila zakona in s predlagatelji teh pripomb poskušamo najti skupno pot
               oziroma nek kompromis. Kar se bo pač dalo. Samo toliko, mogoče prej nisem.</p>
            </sp>
            <sp who="SDT2:KeleminaBranko">

               <speaker>PODPREDSEDNIK BRANKO KELEMINA:</speaker>

               <p>Najlepša hvala za to pobudo in sem tudi trdno prepričan, sprejemljivo rešitev za vse
               prisotne. Sedaj dajem besedo še gospodu Jakovljeviču, če želi besedo? V kolikor niso
               stvari razjasnjene. Izvolite.</p>
            </sp>
            <sp who="SDT2:JakovljevičIvo">

               <speaker>GOSPOD JAKOVLJEVIČ:</speaker>

               <p>Hvala za besedo. Jaz bi v imenu društva Distrofiko Slovenije bil čisto kratek in
               racionalen, kakor je bilo že zaprošeno.</p>
               <p>Jaz bi vso situacijo trenutno ocenil, da se v slovenskem prostoru trudimo doseči en
               stratežki cilj. Stratežki cilj enega delovanja v dobrobit invalidov oziroma
               nedisriminiranja, kar je bilo slišati oziroma polne udeleženosti življenja invalida
               posameznika v življenju, povprečnega človeka v slovenskem prostoru. Kaj imamo v
               slovenskem prostoru?</p>
               <p>V slovenskem prostoru imamo en del civilno sfero in drugi del imamo državo. Civilna
               sfera to smo en del te civilne sfere, zopet so to invalidske organizacije, ki smo
               dale pobudo za sprejetje tega zakona o invalidskih organizacijah, katerega poglavitna
               naloga je, ureditev tega področja in ne zamegljevanja. Drugi del je država, ki je
               zakonodajni organ oziroma kot zakonodajna oblast, sprejema zakone in tako naprej.
               Tudi sama je zainteresirana, da se nekatere zadeve uredijo tako, da so pregledne in
               da ne prihaja do komplikacij do katerih pač prihaja zadnja leta.</p>
               <p>Zoper nas med invalidi zagovarjamo stališča. Normalno, da so vsa stališča v zvezi s
               tem zakonom legitimna. Vendar podpiramo tudi idejo, da bi se do teh stališč mnenj
               opredeljevali na nek kulturni način sodelovanja in dialoga. Kar pa nam včasih
               zmanjka.</p>
               <p>Kolega Aljoša je prej povedal kako stvari približno proporcionalno izgledajo v
               slovenskem prostoru. Če je on povedal, da imamo v slovenskem prostoru okoli 220
               društev in na drugi strani 5 društev, ki so zaradi kakršnegakoli razloga
               nezadovoljna, jaz lahko povem, da v teh 220 društev se združuje blizu ali okoli 120
               tisoč invalidov. Med tem, ko v teh 5 društvih se združuje zopet približno okoli 100
               invalidov. Vzpostavljati neka dva tabora in delati neko enačbo vmes se meni zdi malo
               pregrobo. Ker tudi ta večina predstavnikov teh petih društev, ki jim jaz žal moram
               reči oporečniki, ker v bistvu je to stil in način njihovega delovanja zadnja leta.
               90% njih je bilo včlanjenih v teh ostalih 220 invalidskih oziroma invalidskih
               društev. Vendar pa zaradi svojih ekstremnih stališč oziroma načina razmišljanja
               delovanja svojih kolegov invalidov, to ne govorim samo o vodstvih invalidov, kakor so
               včasih rado hoče predstaviti. Ker vse invalidske organizacije imamo svoje organe
               odločanja. Pač svojih kolegov v teh invalidskih organizacijah s svojimi stališči niso
               enostavno prepričali. Če to pomeni, če jaz enkrat ne bom zadovoljen z mnenjem
               kolegov, tovarišev na vozičkih oziroma drugih distrofikov, bom šel ven in ustanovil
               svojo invalidsko organizacijo.</p>
               <p>Pripomb, ki jih je imel gospod Zupančič, ste lahko jasno razbrali, da je bistvo vseh
               teh pripomb v financah oziroma denar. Če ne bi bilo denarja, ne bi bilo nobenega
               kreganja in sedaj, ko se je odprla za zakomplicirana zadeva in hvala bogu tudi
               urejena z fihotom?, s problemi so se začeli takrat, ko so posamezniki zavohali, da se
               da tudi drugje in na lahek način relativno lahek način priti do denarja in dajmo
               zakomlicirati.</p>
               <p>Strinjam se z gospodom Alojšo kot sem že prej omenil. Da teh problemov ne bi imeli,
               če bi imeli ta zakon o invalidskih organizacijah prej. Vendar ga nimamo. Upamo, da ga
               bomo čimprej dobili, ker že naslednje leto lahko delamo na istih osnovah oziroma tudi
               v narekovajih, oporočniki lahko pridejo čisto ligitimno do sredstev, ki se. V fihu razpisujejo. Mislim, da te
               pritožbe obtožbe ali kakorkoli bi rekli, da je to pregrobo rečeno, da je to v bistvu
               že prepotencirano in misli, da tudi ta neevropskost. Ko bomo mi imeli standard Evrope
               v Sloveniji vsak standard kot ga imajo na primer zahodne evropske države, ko lahko
               dajo 5.000 mark enemu invalidu, da plača in človeka, da mu pomaga in njemu teče
               pokojninska. Takrat se bomo lahko pogovarjali o tem.</p>
               <p>Sedaj pa mislim, da je ta zakon daleč najprimernejši in mislim, da ga moramo držati,
               podpirati in tako kot so tu že sami poslanci ugotovili, to je edini način, da se te
               stvari uredijo. Hvala.</p>
            </sp>
            <sp who="SDT2:KeleminaBranko">

               <speaker>PODPREDSEDNIK BRANKO KELEMINA:</speaker>

               <p>Hvala lepa. Jaz bi vas prosil, da teh načelnih vprašanj čim manj odpirate, ker
               drugače ne bomo prišli do konca. Mogoče res daste še neke ključne pripombe na sam
               zakon. Če imate te pripombe in če ste oblikovali sklepe. Splošnih razpravi bi prosil
               čim manj. Imam še tukaj prijavljenih 7 razpravljavcev. Zelo veliko. Ne vem, če bomo
               prišli skozi. Ali se kdo odpove? Če pa ne, je na vrsti gospod Vernik. Prosim.</p>
            </sp>
            <sp who="SDT2:VerdnikHubert">

               <speaker>GOSPOD VERNIK:</speaker>

               <p>Lep dober dan. S spoštovanjem poslanke in poslanci. Gospod predsedujoči, hvala za
               besedo.</p>
               <p>Jaz bi bil zelo kratek. Ker je bilo v današnji razpravi in ker poznam in vem, da je
               imelo celjsko medobčinsko društvo slepih in slabovidnih pripombe na zakon v smislu
               pridobitve statusa bi rad rekel, da smo mi znotraj naše zveze ta stališča uskladili
               na dveh posebnih sestankih in da je stališče zveze slepih kot nacionalne invalidske
               organizacije jasno in nedvoumno. Mi zakon potrebujemo. Potrebujemo in z njim se bo
               končno uredilo tisto vprašanje, ki do sedaj ni bilo rešeno.</p>
               <p>Kdo je invalidska organizacija? Kaj mora in katere pogoje mora izpolniti, da lahko
               dobi tak status? Stališče zveze slepih je jasno in tako kot sem ga sedaj povedal, vse
               drugo, kar prihaja po stranskih tirih, moram reči, da prihaja mimo naših organov
               upravnega odbora in skupščine zveze društev slepih in slabovidnih Slovenije.
               Hvala.</p>
            </sp>
            <sp who="SDT2:KeleminaBranko">

               <speaker>PODPREDSEDNIK BRANKO KELEMINA:</speaker>

               <p>Hvala lepa. Gospod Šuštaršič ima besedo, če želi?</p>
            </sp>
            <sp who="SDT2:ŠuštaršičBoris">

               <speaker>BORIS ŠUŠTARŠIČ:</speaker>

               <p>Hvala lepa. Jaz sem hotel prej v repliki pojasniti, da razvojna strategija, ki jo
               danes v Sloveniji uporabljamo se je res začelo oblikovati v prejšnjem režimu. Ampak
               dejansko je ta strategija sprejela demosova vlada, ki jo je vodil gospod Peterle.
               Sprejela jo je slovenski parlament, ki ga je vodil France Bučar. Da si popolnoma
               razčistimo, da te razna namigovanja, ideološka so popolnoma brezpredmetna.</p>
               <p>Poleg tega bi jaz rad poudaril, tako kot je danes zastavljena slovenska strategija,
               tako so tudi Združeni narodi sprejeli dokument o izenačevanju možnosti, to je 18
               pravilo. Popolnoma je v skladu z našo strategijo in slovenska država kot neodvisna
               država ta dokument Združenih narodov podpisala.</p>
               <p>Kar se tiče strokovnih osnov bi lep prosil, da ne bi več tem meglice poslušali.</p>
               <p>Druga zadeva, kar sem hotel povedati je ta, da invalidske organizacije vemo o teh
               človekovih pravicah in invalidih. Prosim, če me lahko nekdo dvigne, ker ne morem. Ti
               dve knjigi smo leta 1997 in 1998 izdali, to so eseji od človekovih pravicah in
               invalidih in mi se s tem
               intenzivno ukvarjamo, tako da ta naš Forum eden od dveh slovenskih, seveda prav nič
               novega ne odpira. In jaz, mi je tudi čast povedati, da imam tukaj pismo, torej
               predsednik fundacije <gap n="..."/> paraliziranih ZDA se je ponudil osebno, ker je že lani
               obiskal Slovenijo, da bo predaval v državnem svetu, kadar bomo mi želeli, na svoje
               stroške, je pa bližnji prijatelj gospoda Georga Busha in tudi tega novega kandidata.
               Torej ne govoriti da gre tu za neke stvari, ki se ne delajo, ki se ne obravnavajo, ki
               se ne pripravljajo.</p>
               <p>Nazadnje bi pa še tole opozoril. Pripomba Celjskega društva slepih je prišla še v
               času, ko je tekla razprava v državnem svetu. Na strani 2, pri četrtem poglavju imate
               stališče državnega sveta, kjer se eksplicitno v zvezi z mnenjem tega celjskega
               društva zavzel, da 16. člen ostane tak kakor ga je predlagatelj, torej slovenska
               vlada, pripravila. Da pa seveda naj predlagatelj prouči, kako lahko še te atrebute
               prenese na te, bi rekel, osnovne, občinske organizacije, da ne bo <gap n="..."/> nastalo v
               smislu tako kot je dr. Možgan razpravljal. Torej zopet ne govoriti, da se o teh
               stališčih ni razpravljali. Bil je tudi sprejem pri predsedniku državnega sveta in so
               vse demokratične poti odprte.</p>
               <p>Na koncu gospod podpredsednik pa moram žal seveda, v kolikor govorimo o demokraciji
               tudi to poantirati. Lani je evropski invalidski forum, ki seveda ni invalidska
               organizacija ampak je v tem smislu gibanje socialov v Evropi, hotel imeti poročila,
               kako je stanje na invalidskem področju Slovenije. Po dogovoru sta tudi dva
               predstavnika invalidskih organizacij tam sodelovala in seveda na njihovo
               presenečenje, ko sta pozitivne dosežke Slovenije predstavila, pa seveda sta se tam
               pojavila tudi dva predstavnika društva invalidski forum Slovenije, ki sta zelo
               žaljivo govorila o Sloveniji in o slovenskih invalidih. Oba predstavnika sta tudi vam
               v vednost poslala to poročilo in seveda čez dva dni je bila pa moja dolžnost, ko je
               bil mednarodni seminar o socialni politiki v Evropi in so ti isti predstavniki foruma
               prišli v Ljubljano, jaz sem pa moral vse te sramotne vtise seveda popravljati. Smo
               organizirali tudi v naši invalidski organizaciji, invalidskem podjetju obiske, da smo
               lahko dokazali, da se seveda Slovenija nima česa sramovati ampak da enakopravnost
               tekmuje med državami evropske unije.</p>
               <p>Torej ko govorimo o demokraciji, potem dajmo vse spledirati čez.</p>
            </sp>
            <sp who="SDT2:KeleminaBranko">

               <speaker>PODPREDSEDNIK BRANKO KELEMINA:</speaker>

               <p>Hvala lepa gospod Šuštaršič. Poglejte. Sedaj jaz ne bi želel, da bi se tu ena težka
               razprava razvila. Čas nas preganja. Jaz bom dovolil, da pridete vsi na vrsto, če pa
               ne bomo mogli priti do konca, bomo pa zadevo preložili na eno od prihodnjih sej, kar
               mislim potem v končni fazi predlagati. Moram pa dati tudi besedo našim članom
               komisije in jaz bom težko sedaj uskladil vse interese. Sicer je na vrsti gospod
               Džuban ampak član komisije se oglaša. Jaz bi prosil, gospod Žnidaršič, mislim da
               moram dati besedo tudi našim članom, mogoče celo pred ostalimi.</p>
               <p>Se opravičujem, prosim izvolite gospod Džuban.</p>
            </sp>
            <sp who="SDT2:DžubanGeza">

               <speaker>GEZA DŽUBAN:</speaker>

               <p>Hvala lepa. Jaz bom izjemno kratek. Torej ta zakon ni nujno potreben zaradi tega, ker
               se je z možnostjo ustanavljanja raznih društev v naši državi začela dobesedno, bi
               rekel, vojna, v tem smislu, da se jih ustanovi čim več, najprej in z edinim motivom
               participirati na sredstvih loterijskega denarja, šele potem ubadati se s tem, kaj bo
               kdo počel in kako bo ta denar več ali manj koristno porabil za ljudi, ki se tam
               združujejo.</p>
               <p>Podobno je z občinami. Ljudje noro ustanavljajo vedno manjše občine in mislijo, da bodo več denarja
               dobili. Denarja je toliko, če imamo eno občino v državi ali pa, če jih imamo tisoč,
               samo s to razliko, da ena občina pač rabi bistveno manj računalnikov, fikusov za
               tajnice in prostorov in stroškov za župane itn., kot pa množica občin. Ampak ljudje
               tega ne razumejo in mislijo, da bo država našla vedno nov denar, da bo te apetite
               najprej za administracijo in infrastrukturo in šele kasneje za program, določene
               sredine našla. Država nima tega denarja, da ga tako neracionalno troši in zato želi z
               zakonom urediti to stvar na način, da so društva eno, posebna skrb za hendikepirane,
               tako ali drugače prizadete invalide, pa druga stvar in loterijski denar je namenjen
               tem, ne pa društvu tistih s plavimi očmi ali onih z rjavimi, kar je seveda pravica
               vseh, ustavna pravica vseh državljanov, da tako društvo ustanovijo, ne morejo pa
               participirati na tem denarju, ki je rezerviran in namenjen invalidom. Zato je skladno
               z ustavo tudi tisto, da mora izpolnjevati invalidska organizacija določene pogoje, da
               se ustanovi, pa tudi številčne, kajti, če gremo na dva člana, potem je to 100.000
               organizacij, 100.000 računalnikov, stane 10 milijard denarja in toliko ga bo manj za
               invalidski program, za Braillovo pisavo, za slušne aparate itd. Torej glede tega si
               moramo biti na jasnem in tukaj vsaka razprava, vsaka polemika odpade, po mojem in
               zato sem tukaj na to hotel opozoriti. To je eno.</p>
               <p>Drugo. Zakon določa, da naj invalidska organizacija brezkompromisno pomaga vsem, če
               so člani ali pa če niso in v tem je temeljna razlika med društvi, kajti v društvu
               lahko določeno pravico, ki je v društvu zapisana, koristi samo član, ki je plača
               članarino oziroma je tam včlanjen in se ravna po tistih pravilih, ki so tam določena.
               Tukaj pa ni treba, da je član, ni treba, da razmišlja, kako bo ta zveza invalidske
               organizacije funkcionirala, ker je ustanovljena po v naprej določenih kriterijih,
               izpolnjuje pogoje, pokriva določeno stroko in socialne programe, prav specifične
               pravice lahko uresničuje v taki zvezi vsak, ki tako težavo ima in to se mi zdi lepa
               stvar, s katero bomo razčistili to zadevo, kam gre kakšen denar.</p>
               <p>Tretje. Urejen je nadzor po vsebinski in po finančni plati. Se pravi vedeti je treba
               v naprej, kaj bo nekdo delal, potem bo dobili denar in potem bo treba polagati za
               račune, ali jih je porabil tako, kot je bilo dogovorjeno, namenjeno ali ne. In to je
               stvar, ki jo nujno potrebujemo. Vi dobro veste, kaj se dogaja z našim skupnim
               denarjem, pa tudi s proračunom včasih, pa tudi z denarjem za ceste, pa ne vem kaj.
               Imamo poročila, števila poročila računskega sodišča in vemo, da se brez nadzora,
               torej denar prej ali slej porabi, milo rečeno racionalno, če še ne kako drugače.</p>
               <p>In potem samo še ena pripomba, da ne kradem čas ostalim. Kakršnakoli bojazen o
               neskladnosti tega zakona, ki naj bi tekel skozi tri faze, po neskladnosti z evropsko
               zakonodajo je odveč, saj obstaja sklep državnega zbora, da mora vlada eksplicitno
               povedati pred sprejemom slehernega zakona, ali je le-ta usklajen z evropsko
               zakonodajo, za kar nas zavezuje tudi naša skupna odločitev in interes, da pridemo v
               Evropo in je zato nesmiselno sprejeti zakon, ki ni usklajen, potem pa poslušati v Bruslju očitke,
               govorite eno, delate pa nekaj drugega. Tako, da sem jaz glede tega povsem pomirjen,
               in bomo ob sprejemanju tega zakona, sem prepričan, tudi ostali kolegi poslanci
               pozorni in če ne drugače, z direktnim vprašanjem spodbudili odgovor vlade, ali je to
               usklajeno ali ni, in potem ob uskladitvi, šele ob eventuelni dosledni uskladitvi, ta
               zakon v tretji fazi tudi sprejeli. Lepa hvala.</p>
            </sp>
            <sp who="SDT2:KeleminaBranko">

               <speaker>PODPREDSEDNIK BRANKO KELEMINA:</speaker>

               <p>Hvala lepa, gospod Žnidaršič. Poglejte, spoštovani, sedaj nam bo zmanjkalo časa. Jaz
               se opravičujem, ampak dejansko moramo iti na sejo državnega zbora. Zdaj bi samo še
               prosil, da bi gospod Zupan mogoče, ker je poslal pisne pripombe, da čisto na kratko
               obrazloži, za kaj gre. Potem pa bomo sprejeli sklep. Jaz bom enostavno, če boste
               hoteli oziroma tako bomo naredili, če se boste strinjali. Sklep bo naslednji:
               komisija za vprašanja invalidov zaproša urad za invalide, da v nadaljevanju z
               zainteresiranimi organizacijami, ki želijo in ki imajo pripombe, tehtne pripombe na
               predlog tega zakona, pripravi dodatna stališča in predloge, na podlagi katerih se bo
               komisija ponovno sestala. Ker mislim, da je racionalno, in da bomo takrat sprejeli ta
               sklepa oziroma stališča in se potem tudi, če bodo te pripombe, ki jih danes niste
               uspeli povedati, da jih boste lahko še tudi v nadaljevanju predstavili oziroma
               povedali svoja stališča. Mislim, da bi tak sklep lahko sprejeli.</p>
               <p>Sedaj dajem besedo, če dovolite, samo še gospodu Zupancu, da še na kratko pove to
               predstavitev. Potem bi pa dal sklep, ki sem ga ravnokar predlagal, če nimajo člani
               komisije nobene pripombe nanj, na glasovanje. Prosim, izvolite.</p>
            </sp>
            <sp who="SDT2:ZupancJože">

               <speaker>JOŽE ZUPANC:</speaker>

               <p>Hvala lepa, gospod predsednik. Spoštovani poslanci! Bom resnično kratek. Govorim pa
               kot Jože Zupanc, težak invalid in dajem svoje osebno mnenje.</p>
               <p>Predlog zakona je dobra podlaga za nadaljnje delo. Ker je to šele prva faza, bodo
               možna še mnoga usklajevanja. Čas je, da v slovenskem prostoru se preneha ribariti v
               kalnem, kajti s sprejemom takega zakona se bo vendarle enkrat na tem področju naredil
               red.</p>
               <p>Bi pa samo še eno mojo ugotovitev povedal. Ko so se invalidski forumi ustanavljali,
               sem bil zelo vesel, ker sem računal, da se bo zgodilo tisto, kar naj bi se zgodilo.
               Se pravi, angažiranje zdravih ljudi in strokovnih inštitucij v delo za dobro
               invalidov. To je osnovna usmeritev vsakega invalidskega foruma, in ni res to
               invalidsko društvo. Žalosten sem, da se danes ne razpravlja s strani predstavnikov
               tega društva o področju dela, o skrbi za slepega, za invalidnega človeka, o
               organiziranju prostovoljnega dela za invalide, skratka o vsem, kar invalidi danes v
               slovenskem prostoru potrebujemo, ampak se pogovarjamo o denarju, o denarju, o
               denarju<gap n="..."/> Boli me, da to takih stvari prihaja.</p>
               <p>Gospod predsednik, vljudno prosim, če lahko vendarle vaši poslanci danes izglasujejo
               sklep, da je predlog zakona dobra podlaga za nadaljnjo obravnavo. Hvala.</p>
            </sp>
            <sp who="SDT2:KeleminaBranko">

               <speaker>PODPREDSEDNIK BRANKO KELEMINA:</speaker>

               <p>Predlog sklepa sem že prebral in ga bom dal na glasovanje. Če pa želijo člani<gap n="..."/>
               <stage>(Medsebojni pogovor)</stage><gap n="..."/> Ne bomo prišli skozi s časom. Saj se bomo še enkrat sestali.
               Drugič se bomo sestali, pa se res opravičujem. Boste imeli možnost, da boste še te
               stvari povedali.</p>
               <p>S strani komisije mogoče tega predloga, da je primerna podlaga za drugo obravnavo,
               ne bi dal, ker bi potem na naslednji seji, ko bomo oblikovali stališča, tudi še ta
               predlog. Dejansko imamo še čas, sedaj ta zadeva še sploh ni niti na predhodnem
               sklicu, tako da imamo dovolj časa, da bomo te stvari pravočasno pripravili. Res bi
               prosil, da daste pripombe na urad in da bo urad te stvari pripravil, in se bomo v
               zvezi s tem  še enkrat sestali
               in pogovorili.</p>
               <p>Sklep, ki sem ga predlagal, bi dal na glasovanje. Ste, člani komisije, za tak
               predlagan sklep? Je kdo proti? <stage>(Nihče.)</stage></p>
               <p>Sklep je soglasno sprejet.</p>
               <p>Se opravičujem, ker moram s tem zaključiti to točko dnevnega reda in bi jo prestavil
               na naslednjo sejo. S tem zaključujem tudi današnjo sejo. Naslednjič pa bi obravnavali
               tudi točko razno. Hvala lepa in nasvidenje!</p>
               <stage type="time">(Seja je bila končana ob 13.55 uri.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-KZLS-Redna-021-1999-04-22">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za lokalno samoupravo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">05F78675F6EF1E30C125674C003772E4</idno>
               <idno type="custom" subtype="day">704024D7299C7447C125675B004B7A22</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=704024D7299C7447C125675B004B7A22</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-KZLS-Redna-021-1999-04-22.KZLS" n="021">
               <name>Redna</name>
               <date when="1999-04-22"/>
            </setting>
         </settingDesc>
         <particDesc>
            <listOrg>
               <org xml:id="SDT2-KZLS-Redna-021-1999-04-22.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-KZLS-Redna-021-1999-04-22.KZLS">
                        <orgName key="KZLS">Komisija za lokalno samoupravo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA LOKALNO SAMOUPRAVO</stage>
            <stage type="session">1. NADALJEVANJE 21. SEJE</stage>
            <stage type="date">(22. april 1999)</stage>
            <stage type="chairman">Sejo je vodil Vili Trofenik, predsednik komisije.</stage>
            <stage type="time">Seja se je pričela ob 9.08 uri.</stage>


            <sp xml:id="SDT2-KZLS-Redna-021-1999-04-22.sp1">

               <speaker>PREDSEDNIK VILI TROFENIK:</speaker>

               <p>Spoštovani! Lepo pozdravljeni! Ugotavljam, da smo sklepčni, zato predlagam, da
               začnemo z delom oziroma nadaljevanje seje.</p>
               <p>Prekinili smo jo pri <title>3. točki dnevnega reda,</title> pri diskusiji oziroma
               razpravi, pa sprašujem, če želi kdo od prisotnih razpravljati oziroma najprej še eno
               pojasnilo. Opravičili so se kolegi Malovrh, Božič in Špindler. Gospod Petan nadomešča
               gospoda Ruparja, gospod Presečnik pa gospoda Štefana Klinca. Še enkrat smo v razpravi
               v zvezi s 3. točko, pa sprašujem, če želi še kdo razpravljati? Gospod Presečnik,
               izvoli.</p>
            </sp>
            <sp xml:id="SDT2-KZLS-Redna-021-1999-04-22.sp2">

               <speaker>JAKOB PRESEČNIK:</speaker>

               <p>Se opravičujem, bi imel samo eno vprašanje. Kakšne so pa eventualne finančne
               posledice v občini... <stage>(Ni vključen!)</stage>...</p>
            </sp>
            <sp xml:id="SDT2-KZLS-Redna-021-1999-04-22.sp3">

               <speaker>PREDSEDNIK VILI TROFENIK:</speaker>

               <p>Juri.</p>
            </sp>
            <sp xml:id="SDT2-KZLS-Redna-021-1999-04-22.sp4">

               <speaker>AURELIO JURI:</speaker>

               <p>O tem je bilo govora že zadnjič. Finančnih posledic ni, nikakršnih. Seveda, če bomo
               v skladu tudi s pripombo sekretariata za zakonodajo in pravne zadeve ugotovili, da v
               samem tekstu zakona ni opredeljene vsebine tega posebnega statusa, kar pa je moč
               seveda izvesti s tem, da se 1. členu doda amandma, v katerem se zapiše, da občina
               Koper opravlja naloge in se financira po določilih, ki veljajo za mestne občine. To
               pomeni, da situacija se v ničemer ne spremeni, pristojnosti in finance so tiste, ki
               so. Vi veste, da mestna občina Koper danes prisega svojo primerno porabo z lastnimi
               prihodki, s tega naslova ni opravičena do nobene finančne izravnave s strani države
               in to je smisel tudi tega zakona. Vemo pa, da alternativa je delitev občine, tako kot
               nalaga ustavno sodišče, ampak vsakršna delitev, pri čemer bodo predstavniki
               finančnega ministrstva potrdili, bo prihajalo do večjega, do finančne izravnave s
               strani države na te občine, pa vendarle do izgube porabe, dejanske porabe napram
               sedanje. Primerna poraba za tako občino recimo kot predlaga vlada, to bomo morda
               drugič, je za petino skoraj nižja od sedanje dejanske porabe znotraj te občine, tako
               da finančnih posledic s tem zakonom ni, ostane tako kot je, edino se status, naslov
               občine spremeni.</p>
            </sp>
            <sp xml:id="SDT2-KZLS-Redna-021-1999-04-22.sp5">

               <speaker>PREDSEDNIK VILI TROFENIK:</speaker>

               <p>Hvala. Želi še kdo? Gospod Petan.</p>
            </sp>
            <sp xml:id="SDT2-KZLS-Redna-021-1999-04-22.sp6">

               <speaker>RUDOLF PETAN:</speaker>

               <p>Hvala za besedo. Jaz bi mogoče za osvežitev spomina čisto na kratko v par stavkih
               povedal, da Koper je mestna občina in zadostuje vsem pogojem, o tem verjetno ni
               nobene dileme, verjetno je kakšna občina v Sloveniji, ki ima status mestne občine, pa
               nima teh pogojev, kot jih ima Koper, tako da tu verjetno kaj izgubljati besed ni
               potrebno. Za poseben status, da bi imel pa Koper poseben status, za kar sem že
               zadnjič povedal, da ni o tem krovnega zakona in ima vsaka občina pač ali pa celo neki
               kraj ima neko specifiko in bi jo lahko v to uvrstili in tako tudi verjetno Koper, o
               tem se strinjam, tudi, vendar za to ni zakonske podlage, zaenkrat, ne zdi se mi pa,
               ne vem, kako naj rečem ali pa malo čudno, da bi pač neka občina odstopila od statusa
               mestne občine, da pa financiranje bi pa do neke meje veljalo. Res je, da ima Koper
               vso pravico do financiranja, kot jo ima po statusu mestne občine, o tem verjetno ni
               nobene dileme.<stage type="mag">(Nadaljevanje)</stage> Zato bi rekel
               samo to, da je mogoče ta predlog, da bi Koper imel poseben status, mogoče malo
               prehiter glede na to, da ni neke zakonske podlage v tem trenutku za to. Toliko.
               Hvala.</p>
            </sp>
            <sp xml:id="SDT2-KZLS-Redna-021-1999-04-22.sp7">

               <speaker>PREDSEDNIK VILI TROFENIK:</speaker>

               <p>Hvala lepa. Juri, replika.</p>
            </sp>
            <sp xml:id="SDT2-KZLS-Redna-021-1999-04-22.sp8">

               <speaker>AURELIO JURI:</speaker>

               <p>Kolega Petan, da se ne bi vračali v visoko politiko, se sklicujemo predlagatelji tega
               zakona na 26. člen zakona o lokalni samoupravi, ki pravi, da kadar je izražen poseben
               interes države za ohranitev poselitve in razvoj posameznih območjih, lahko državni
               zbor občinam na teh območjih dodeli poseben status.</p>
               <p>Jaz skušam dokazati, pa če meni ne verjamete, pa lahko predstavnikom ministrstva za
               finance, da moramo iznajti neko rešitev tega zapleta, ki je tu nastal. Rešitvi sta pa
               možni dve znotraj ustavno ali pravno dopustnega, če si dovolim ta izraz. Ker pravno
               povsem korektno ni nič. Mislim, da smo do tega vsi prišli na osnovi lastnih spoznanj.
               Torej v okviru pravno dopustnega sta možni dve rešitvi. Ali spremeniti status mestne
               občine, ki ne sme biti in ne more biti taka, kot je, velika, po odločbi ustavnega
               sodišča mestna, pa niti ne navadna in torej iznajti izhod iz te zagate zato, da se
               ohrani to območje tako, kot je <stage>(Ne bom ponavljal, da je še vedno manjša kot še pet
               drugih občin po istih parametrih.)</stage>, ali pa jo razdeliti na dve, tri, sedem, kakorkoli
               že. Če pa dokažemo, da delitev te občine privede do znižane porabe v novo
               ustanovljenih občinah in to za dobro ali skoraj petino, jaz govorim samo o občini
               Dekani, tisto, ki jo predlaga vlada v naprej, ampak se bomo lahko srečevali še s
               predlogom šest plus ena, lahko tukaj naredimo simulacije in izračune, pa bomo povsod
               ugotovili, da bo država morala, zato da jim zagotovi primerno porabo finacirati za
               finančno izravnavo, torej iz državnega proračuna bo šlo več denarja, kar mene osebno
               ne skrbi. Problem je, da bo do ti kraji, vsaj kar se Dekanov tiče, ampak lahko
               opravimo podobne primerjave ostalih, ob petino porabe, ki jo imajo danes zagotovljeno
               znotraj mestne občine Koper. Vidite. Jaz sem zadnjič navedel, dejanska poraba je bila
               pred tremi leti skoraj 400 milijonov, danes bi bila 328 milijonov. To je velik
               razkorak, to je skoraj petina razlike s tem, da bi danes občina Dekani, ko bi se
               ustanovila, recimo, morala porabiti še 60 milijonov, to je kalkulirana poraba za
               funkcioniranje občinske uprave in tako naprej. Torej bi bila dejansko ob 127
               milijonov kvalitetnega denarja, ki gre za razvoj in ki danes omogoča poselitev tega
               prostora. Torej danes pripadnost mestni občini Koper omogoča, da se ta prostor
               poseli, ohranja poselitev in razvija. Iz tega potrebujem seveda zaključek, da
               vsakršna teritorialna sprememba, ki bo vsiljena, kakorkoli že, ker vemo kaj si
               Koprčani mislijo, in ki bo povzročila, ko vemo že vnaprej, nižjo porabo v tem
               prostoru, pomeni tudi, da bo prizadela tudi poselitev tega prostora.</p>
               <p>Kakšen je zaključek? Zaključek je, če ohranimo tako kot je v povezavi znotraj ene
               same občine, ki še vedno sledi neki politiki in ki tem prostorom omogoča tako porabo,
               mi bomo obdržali tako poselitev. Sicer bomo zavestno glasovali za tako rešitev, ki bo
               v nasprotju z voljo tamkajšnjih prebivalcev in bo povzročila praznenje tega prostora.</p>
               <p>Ne govorim pravljic, to so podatki.<stage type="mag">(Nadaljevanje)</stage> In zdaj, če hočemo dobro temu prostoru, bomo rekli, pravno je
               dopustno, in bomo pritrdili tukaj taki rešitvi in bomo prepustili tistim, ki je
               nočejo sprejeti, pa tudi morda ustavnemu sodišču, da še enkrat presodi o taki
               rešitvi. Ampak po našem mnenju je to pravno dopustna rešitev, seveda ob tem, da samo
               status spremeni, ki je specifičen za Koper - jaz verjamem, da ima vsaka občina svoje
               specifike, ampak je 192 specifik v Sloveniji, pa je ni take, kot je Koper. Že spričo
               odločb ustavnega sodišča in dejstva, da se z njo toliko ukvarjamo kot nihče verjetno
               v Evropi z neko občino.</p>
               <p>Tako, da je v tem ta poskus rešitve, brez da bi zašli v neko visoko politiko in tako
               naprej, ki smo jo že izčrpali lani. Hvala.</p>
            </sp>
            <sp xml:id="SDT2-KZLS-Redna-021-1999-04-22.sp9">

               <speaker>PREDSEDNIK VILI TROFENIK:</speaker>

               <p>Hvala lepa. Še kdo? Gospod Petan.</p>
            </sp>
            <sp xml:id="SDT2-KZLS-Redna-021-1999-04-22.sp10">

               <speaker>RUDOLF PETAN:</speaker>

               <p>Jaz bom mnogo bolj kratek. Torej, rekel bi to, da je to skrb za poseljenost treba
               pozdraviti, res. Ampak mislim, da tudi na drugih področjih je to, in se naj to nekako
               zopet z nekim zakonom reši o demografsko ogroženih področjih, ki je mogoče, takšen
               kot je zdaj, res potreben temeljite prenove. Marsikaj se je v tem času spremenilo in
               se pokazalo, da tako, kot je bilo tam dodelano, ni ravno tako.</p>
               <p>Kar se pa tiče manj sredstev. Če bi prišlo do delitve občine, bi pa rekel naslednje.
               Sam sem se štiri leta ukvarjal z občinskim proračunom pred tisto prvo delitvijo
               občin, in vem, da je takorekoč nemogoče bilo izračunati, koliko posamezno področje,
               ki bi eventuelno nastalo kot nova občina, koliko sredstev dobi iz sedanjega nekega
               proračuna te širše občine. Tako, da te argumente jaz razumem in sprejemam ta
               argument, da izračun, ki so ga naredili v Kopru, da je verjetno po tisti metodologiji
               korekten. Vendar po izkušnjah vem, da to nikoli ni mogoče natančno izračunati. Zato
               bi ta podatek vzel z veliko rezervo. Pa še enkrat ponavljam, ne mislim s tem, da ni
               bil korektno pripravljen, o tem sploh ne dvomim. Vendar je nemogoče, ker so stvari
               tako prepletene in vsa možna financiranja, ki so v okviru nekega globala prejšnje
               velike občine, enostavnio ni mogoče zajeti.</p>
               <p>Bi pa samo spomnil na to, da dosedaj je bilo pač tako. Res, da je bil zakon o
               financiranju zelo dobrohoten do teh manjših občin, ampak je tudi prišlo do
               pretiravanja z drobitvijo, s tem se strinjam. Vendar Dekani, kolikor mi je znano, ni
               ena od teh eventuelnih potencialnih občin, ki bi bila v skrajni spodnji meji glede
               prebivalstva in celotne infrastrukture, ki jo tudi imajo, ampak bi bila kar neka
               srednje velika občina. Tako, da ne bi mogli reči, da bo čez tri leta, ko bo drugačen
               način financiranja, ko ne bo taka dobrohotnost do teh, nekaterih res premajhnih
               občin, da bi bila prizadeta.</p>
               <p>V glavnem pa to samo mimogrede. Bistvo je to, kar jaz zagovarjam, da do neke mere
               enostavno nimamo tega krovnega zakona za te posebnosti. To je osnovni moment, na
               katerega se naslanjam. Vse ostalo je pa obrobno in mogoče eden drugega prepričujemo o
               teh obrobnih problemih. Osnova pa je, da ni krovnega zakona. To je tudi osnova te
               moje razprave. Hvala.</p>
            </sp>
            <sp xml:id="SDT2-KZLS-Redna-021-1999-04-22.sp11">

               <speaker>PREDSEDNIK VILI TROFENIK:</speaker>

               <p>Hvala. Juri ima repliko.</p>
            </sp>
            <sp xml:id="SDT2-KZLS-Redna-021-1999-04-22.sp12">

               <speaker>AURELIO JURI:</speaker>

               <p>Tokrat bom krajši. Seveda, to je ta pomanjkljivost, da ni krovnega zakona, ki bi
               odrejal kriterije posebnega statusa. Ampak tudi ta lahko postane poseben zakon, torej
               lex specialis, ki ga pravna praksa tudi pozna, ki rešuje en sam problem. Tukaj se
               neposredno izvaja 26. člen, prvi odstavek 26. člena zakona o lokalni samoupravi.</p>
               <p>Glede izračunov, Petan, lahko izračun naredi minister za finance in ugotovi, ali je
               ta izračun bil pravilno opravljen. Samo dejstvo je, zdaj ali milijon gor ali milijon
               dol, dejstvo je, da mestna občina Koper danes temu prostoru, na katerem bi se recimo
               ustanovila občina Dekani, namenja vsako leto, v vsakoletnem proračunu, povprečno 9%
               proračuna, 4 milijarde je bilo pred tremi leti, in je 400 milijonovo, nekaj manj.
               Dejstvo pa je tudi, da z ustanovitvijo občine Dekani v primerjavi z občinskim <stage type="mag">(Nadaljevanje)</stage> proračunom, temu prostoru bo šel
               6%, torej to je padec, mislim to, ker ta prostor ne proizvaja prihodkov. "Cirka" manj
               kot 200 milijonov je sposoben ta prostor lastnih prihodkov, ne zmore več, ne zmore
               več. Lahko še malo potegne, ampak več kot toliko, torej izračunano je točno 197
               milijonov. Zato mora država intervenirati z 151<stage>(?)</stage> milijoni. Tukaj lahko govorimo
               milijon, dva milijona dol, ampak to je grobi izračun in prihaja kakor koli že gledamo
               in obračamo te številke, prihaja do izpada za skoraj 1/5, seveda napram današnje
               porabe v tem prostoru. In zdaj, če mi gremo samo zato, da zadostimo pač neki odločbi,
               zavestno v to, moramo se zavedati, da gremo zavestno v to, da bomo temu prostoru
               jemali seveda vir, pomemben vir, ki ga danes, seveda s tem, da odločajo na Verdijevi
               10 v Kopru, kako, kaj se bo počelo, ampak v dogovoru s tem prostorom. Za enkrat je ta
               praksa bila taka in zato tudi ljudje, seveda nasprotujejo drugačni organiziranosti.
               Toliko, da razumemo zakaj ljudje nasprotujejo tem. Finance so.</p>
            </sp>
            <sp xml:id="SDT2-KZLS-Redna-021-1999-04-22.sp13">

               <speaker>PREDSEDNIK VILI TROFENIK:</speaker>

               <p>Hvala. Petan.</p>
            </sp>
            <sp xml:id="SDT2-KZLS-Redna-021-1999-04-22.sp14">

               <speaker>RUDOLF PETAN:</speaker>

               <p>... Ampak vseeno se moram javiti. Ker mislim, da to pa je do neke meje zavajanje.
               Gospod Juri jaz spoštujem vaše mnenje, saj v tem ni verjetno nobenega dvoma, da pač
               nekako zagovarjamo različna stališča, saj to je normalno. Bi pa vas spomnil, da v
               parlamentarni razpravi, ne vem sicer točno o katerem zakonu je šlo, ampak sigurno je
               šlo o lokalni samoupravi, ste sam tudi povedal, da je pač interes v krajevni
               skupnosti, da postane občina zato ker več dobijo. To je bila pač vaša izjava, ki je
               bila korektna, pa tudi če ste mislim v kakšnem drugačnem smislu. Dejstvo je takšno,
               da se je do zdaj pokazalo, da vse občine, ki so nekako krajevne skupnosti, ki so
               nekako postale občine, so v bistvu več dobile, navsezadnje jaz tudi na našem primeru,
               naše prejšnje večje občine to vidim, če nič drugega. Te majhne občine se z temi
               majhnimi problemi, ki se v velikem centru z njimi sploh ne ukvarjajo, to elegantno
               rešujejo. In dejstvo je, da imajo vse te občine sedaj nekaj več. To so dejstva, se
               strinjam, kar sem že tudi preje omenil, tiste res najbolj majhne, ker je bila tudi
               mogoče tu z neke določene napake, to se strinjam, ampak Dekani niso to majhna, zato
               dam to na stran. So pa dobile nekaj več. Ni jo še do zdaj bilo občine, ki je nastala
               na novo, pa da bi dobila manj. To so dejstva in mimo tega se ne da in mislim, da,
               dobro ne bom rekel, da je to zavajanje, tega izraza ne bo uporabil, ampak mislim, da
               je to napačno informiranje teh ljudi, da bodo pa potem nekaj manj dobile, ne da ste
               točno izračunati, koliko sedaj dobijo, koliko kasneje ..., se tudi strinjam, da
               mogoče ta nova občina Dekani predstavlja 8, 9 ali 10%, koliko ste omenili v sedanji
               občini. Vendar to ne pomeni, da toliko dobijo, lahko pa da celo dobijo več, to se
               tudi strinjam, ampak verjetno eno leto več, drugo manj, glede na projekte, ki so, ker
               mislim, da taka občina, ki razdeli točno po krajevnih skupnostih, je toliko kot jim
               pripada po nekem kriteriju, verjetno to ni dobro gospodarjenje, ampak če imajo neki
               projekt, potem morajo dobiti, ali dvakrat, trikrat ali pa desetkrat več zato, da
               tisti projekt nekako z investirajo, drugo leto pa seveda bistveno manj. Zato ker pač
               neki drugi kraji, ki imajo neki projekt infrastrukturni, da se ga lahko sfinancira.
               Saj to je pa navsezadnje solidarnost v vsaki občini tudi, če je kasneje majhna. Pač
               je takšen sistem financiranja projektnega, ne pa točno delitve po nekih kriterijih,
               ker ta verjetno na občini, v taki občini težko, vsaj tisti manjši kraji bi težko neko
               večjo investicijo pokrili, recimo kot je, ne vem, si bom izmislil vodovod. Vsak kraj,
               ki ima bolj oddaljen od središča, verjetno ima neki svoj vodovod in tam se ne da
               sfinancirati po sistemu nekega kriterija, tam nikoli ne gre. In zato se mi zdi, da
                  tisto<stage type="mag">(Nadaljevanje)</stage> kako bi rekel,
               poudarjanje teh argumentov, da bodo kasneje manj dobili, da je to, kot sem rekel, ne
               bom uporabljal besede zavajanje, ampak mogoče napačno informiranje bom rekel. To,
               samo to. Hvala.</p>
            </sp>
            <sp xml:id="SDT2-KZLS-Redna-021-1999-04-22.sp15">

               <speaker>PREDSEDNIK VILI TROFENIK:</speaker>

               <p>Hvala. Samo malenkost, spoštovani kolegi! Jaz bi vas prosil, da bi v diskusijah se
               držali zakona, ki je vložen. Večine diskusije gre mimo predmeta, ne mislim omejevati
               diskusije, ampak bi vas prosil, da bi diskutirali o vsebini, ki je na dnevnem redu,
               to je pa, da se status, mestni status občine Koper zamenja s posebnim statusom, to je
               bistvo celega programa.</p>
            </sp>
            <sp xml:id="SDT2-KZLS-Redna-021-1999-04-22.sp16">

               <speaker>GOSPOD__________:</speaker>

               <p>... <stage>(Ni bil vključen!)</stage>... ker mislim, da se pogovarjamo, kot da bi se gluhi med sabo
               pogovarjali. Jaz sem mislil celo sam ta prvi odstavek, pa naslov prebrati, ki vse
               pove, zakaj je do tega prišlo in ta naslov govori o predlogu zakona, ki so ga vložili
               poslanci, ker nekdo drugi tega ni naredil ali ni prav naredil in ki ga pošiljamo v
               obravnavo in sprejem po hitrem postopku v skladu z 201. členom poslovnika državnega
               zbora Republike Slovenije, da je hitri postopek. To utemeljujem z dejstvom, da je po
               našem mnenju potrebno čimprej razrešiti zaplete, ki so nastali zaradi odločitve
               ustavnega sodišča Republike Slovenije in dvakratnega referenduma na tem območju. Gre
               za to, da se išče varianta, če je to najboljša. Smo že zadnjič govorili in danes je
               debata se vrnila nazaj takrat, ko smo govorili o občinah, o financiranju in jaz
               mislim, da že ta debata ni več produktivna in sem tudi, predsednik, želel opozoriti,
               da se oddaljujemo od tega, da ne bomo prišli do konca, če bomo na tak način
               razpravljali.</p>
            </sp>
            <sp xml:id="SDT2-KZLS-Redna-021-1999-04-22.sp17">

               <speaker>PREDSEDNIK VILI TROFENIK:</speaker>

               <p>Hvala. Juri.</p>
            </sp>
            <sp xml:id="SDT2-KZLS-Redna-021-1999-04-22.sp18">

               <speaker>AURELIO JURI:</speaker>

               <p>Kolegi, bom samo popravili, tako kot se spodobi, pri ugovoru, napačno navedbo kolega
               Petana. Jaz sem izjavil, ko je bila razprava seveda o financiranju občin, da krajevne
               skupnosti, ki postajajo občine, dobijo več financ, samo v tistih primerih, ko so kot
               krajevne skupnosti znotraj prejšnjih občin dobivale manj. Jaz sem dokazoval in ne gre
               samo za enoletni izračun, gre za, saj delajo zdaj izračune še lanske porabe,
               predlanske porabe, torej lahko gledamo cel mandat ali pa nazaj, da trend seveda
               financiranja projektov, se strinjam s tem, kar pravi Petan, ne gre zdaj, da 9%
               dodeliš tistemu prostoru, ampak financiraš en projekt v eni krajevni skupnosti, drugo
               leto en projekt v drugi krajevni skupnosti, kakorkoli že trend porabe v mestni občini
               Koper, ki jo zagotavlja politika občinskega sveta itn., že vrsto let gre v prid večje
               dejanske porabe tega prostora, kot bi jo imelo danes, če bi bil samostojni status. V
               tem mislim, da lahko tudi predstavniki ministrstva za finance dokažejo, torej ne gre
               za enodnevno muho, ki se zgodi seveda in na osnovi tega zavajamo ljudi. Iz tega tudi
               pravim je treba dobiti spoznanje, da tisto nasprotovanje ljudi, delitvijo občine na
               več, ne izhaja iz neke politike zavajanja ali kakorkoli že, ampak iz preprostega
               izračuna, ker vedo ljudje, kako se jim piše in koliko bodo prejeli. Toliko.</p>
            </sp>
            <sp xml:id="SDT2-KZLS-Redna-021-1999-04-22.sp19">

               <speaker>PREDSEDNIK VILI TROFENIK:</speaker>

               <p>Gospod Gasparini, potem pa Petan.</p>
            </sp>
            <sp xml:id="SDT2-KZLS-Redna-021-1999-04-22.sp20">

               <speaker>MARIO GASPARINI:</speaker>

               <p>... financiranje, ker nima nobenega smisla. Mi imamo samo dve stvari, ustavno sodišče
               in volja ljudstva. To se pravi med tistimi stvarmi moramo urediti. Mene interesira
               samo nekaj. Torej mnenje sekretariata za zakonodajo in pravne zadeve. Z ozirom na to,
               da ni krovnega zakona in piše tukaj na koncu "preuranjeno". Ali je to možno sprejeti,
               ta zakon, da bo zakon ali ni možno? To je samo bit tega. Drugo, kar se tiče naše
               skupine, ker smo sopodpisniki, mislim, da bomo ta zakon tudi podprli, vendar me malo
               zbega mnenje sekretariata. Hvala.</p>
            </sp>
            <sp xml:id="SDT2-KZLS-Redna-021-1999-04-22.sp21">

               <speaker>PREDSEDNIK VILI TROFENIK:</speaker>

               <p>Sekretariat ne more niti do besede. Nameravamo ravno to pojasniti, ampak da ne bi
               kdo očital, da zapiram diskusijo, gospod Petan še ima repliko.<stage type="mag"/>
               </p>
            </sp>
            <sp xml:id="SDT2-KZLS-Redna-021-1999-04-22.sp22">

               <speaker>RUDOLF PETAN:</speaker>

               <p>Jaz repliciram na izjavo, da se pogovarjamo že gluhi. Hočem ravno dokazati, da to ni
               res. Jaz sem pri vsaki svoji razpravi, in to boste morali priznati, govoril, da ni
               krovnega zakona, seveda sem govoril tudi o drugih stvareh. Zato se od tega ograjujem.
               Namreč, nisem gluh, zastopam celo drugačno stališče, da edino, če se bomo
               pogovarjali, potem bomo prišli do kvalitetne rešitve. To, da je pa to dialog gluhih,
               me pa spominja na kakšne druge čase, ko smo morali imeti vsi enako mišljenje. Jaz sem
               tudi izjavil, da spoštujem mnenje gospoda Jurija, ki je drugačno, in še vedno njegovo
               mnenje spoštujem. Seveda pa skušam s svojimi argumenti povedati drugo. Dejstvo je, da
               če se bomo pogovarjali tako, da je dejansko to dialog gluhih, potem verjetno ne bomo
               našli kvalitetne rešitve, zato ker bo hotela ena prevladati iz nekega drugega
               argumenta.</p>
               <p>In še enkrat povem, jaz sem pri vsaki razpravi govoril, da ni krovnega zakona. To je
               pa točno tisto, o čemer ta 3. točka, o kateri se pogovarjamo, govori. Samo toliko.
               Hvala.</p>
            </sp>
            <sp xml:id="SDT2-KZLS-Redna-021-1999-04-22.sp23">

               <speaker>PREDSEDNIK VILI TROFENIK:</speaker>

               <p>Hvala. Dovolite, da še jaz dva stavka rečem, pa ne v tem smislu, da bi oddaljil
               diskusijo.</p>
               <p>Kolega Presečnik je vprašal o finančnih posledicah. Zelo grobo povedano: smisel ali
               namen tega zakona je izničiti mestni status in ga nadomestiti z nekim drugim, da bi
               izpodbil na tak način argumente, vemo, komu. To po zakonu o financiranju pomeni
               znižanje količnika za 0,08% po glavi. Vendar to nima nobenih posledic na Koper, ker
               ima Koper lastne prihodke večje, kot je primerna poraba. Primerna poraba bi se
               zmanjšala za toliko, vendar prihodki občinskega proračuna se ne bi spremenili. Ker
               to, kar smo vsi ugotovili, krovnega zakona oziroma zakona, ki bi opredeljeval posebne
               statuse občinam in posledično tudi eventuelne finančne dotacije, tega pa nimamo, niti
               za obmejne, niti za gorske, niti kake druge demografsko ogrožene. Toliko, da bi...
               čeprav smo se malo zapletli.</p>
               <p>Zdaj pa bi prosil predstavnico sekretariata in gospo Prežljevo, da bi pojasnili.
               Formalno pravno in postopkovno je problem, da je predlagan hitri postopek, ki je
               sporen. In prosim za podrobnejše pojasnilo. Prvič, je postopek sporen kot hitri
               postopek, vsebina je pa še drug problem. Izvolite.</p>
            </sp>
            <sp xml:id="SDT2-KZLS-Redna-021-1999-04-22.sp24">

               <speaker>GOSPA_______:</speaker>

               <p>Hvala lepa za besedo, gospod predsednik. Pri tem bi jaz opozorila, pri vprašanju,
               kateri postopek naj bi bil tisti pravi postopek. Opozorila bi na razloge, ki jih je
               gospod Juri dal kot predlagatelj, seveda, in pa še ostali podpisniki, ki so jih dali
               pri predlogu samem.</p>
               <p>Mislim, da gre za oceno, ali so razlogi taki, da bi se hitri postopek lahko
               upošteval, ali so razlogi taki, da do tega hitrega postopka priti ne bi smelo.
               Namreč, poznamo, da je možno hitri postopek izvesti v treh primerih: takrat, kadar
               gre za obrambo države, takrat, kadar gre za naravne nesreče in pa takrat, kadar so
               izredne potrebe države take. No, in jaz mislim, da gre samo za razloge po tem zadnjem
               navedenem razlogu, če je seveda predlagatelj te potrebe zadosti utemeljil v svojem
               predlogu.</p>
               <p>Za skrajšani postopek mislim, da je še manj razlogov. Namreč, posledično je res
               privedla do tega položaja odločba ustavnega sodišča. Vendar pa mislim, da skrajšani
               postopek v tem primeru ne bi prišel v poštev.</p>
               <p>To se pravi, če ponovim še enkrat, edino razlogi potrebe države bi bili tisti, ki bi
               dovoljevali hitri postopek. Sicer mislim, da bi šlo za normalen, redni postopek.
               Hvala lepa.</p>
            </sp>
            <sp xml:id="SDT2-KZLS-Redna-021-1999-04-22.sp25">

               <speaker>PREDSEDNIK VILI TROFENIK:</speaker>

               <p>Hvala lepa. Boste kaj dodali? Prosim.</p>
            </sp>
            <sp xml:id="SDT2-KZLS-Redna-021-1999-04-22.sp26">

               <speaker>GOSPA_______:</speaker>

               <p>Samo toliko bi opozorila še dodatno na mnenje sekretariata, ki posebej poudarja, da
               posebnega zakona, ki bi določal vsebino tega posebnega statusa, ni. In iz tega
               izhaja, da bi bili potrebni za statusno spremembo predhodni postopki po 26. členu. Če
               bi šlo pa samo za posebno skrb države, da bi ocenili, da ta zakon predstavlja ta
               poseben status, samo posebno skrb države, pa potem to tudi v ničemer ne spreminja
               siceršnjega obstoječega položaja posamezne občine. S tega vidika je potem tudi
               izvedba posebnega statusa, kot ga predvideva predlog zakona, povsem nejasna, se
               pravi, ali se lahko sprejme zakon, in to po hitrem postopku, ali pa so potrebni vsi
               predhodni postopki, se pravi, potem je potrebno verjetno vložiti predlog za dodelitev
               posebnega statusa <stage type="mag">(nadaljevanje)</stage> tej občini
               oziroma za spremembo tega statusa in izvesti referendum v postopku, po zakonu o
               postopku za ustanovitev občin.</p>
            </sp>
            <sp xml:id="SDT2-KZLS-Redna-021-1999-04-22.sp27">

               <speaker>PREDSEDNIK VILI TROFENIK:</speaker>

               <p>Hvala. Dovolite, da bi ja še opozoril, predno bi šli. Bom kot laik dovolil še en
               malo širši komentar.</p>
               <p>Sedaj smo v situaciji, da imamo ta zakon v postopku, ki onemogoča kakršnekoli
               korekten postopek ali postopek z nekim korektnim zakonom. Vzporedno čaka oprosti
               Jurijev zakon, ki gre tudi na to vsebino. Vendar mi nismo matično delovno telo, glede
               na volitve, da bi se na tak način zadeva rešila.</p>
               <p>Ta zakon je na tej seji državnega zbora kakorkoli pripeljemo v proceduro vladni
               zakon, ki nekje čaka lahko pride šele na naslednjo. Ni pa nujno. Vse skupaj bo
               pripeljalo oziroma je že pripeljalo do nemogoče časovne stiske, za realizacijo
               odločbe ustavnega sodišča. Res pa je, če bi ocenili, da je to formalistično. Lahko
               gre po hitrem postopku naprej. Bi seveda predlagatelj lahko do same seje zamenjali
               besedilo. Da sem zelo praktičen. Jaz sem poskusil s prvo podpisanim razčistiti, če
               kdo razmišlja v tej smeri. V sodelovanju z vlado. Ampak do tega trenutka jaz osebno
               nimam te informacije. Mogoče ni to najbolj taktno, da sem povedal vse ampak se je le
               treba orientirati v tem prostoru neznank in časovnih stisk, da bi lahko ravnali
               odgovorno v vseh pogledih. Da se kvalitetno poskuša rešiti problem, ki je nastal z
               mestno občino Koper in zato vas kolegi in kolegice pozivam, da usmerimo napore v to
               smer. Da diskusije, ki bodo verjetno umestne, ko bo kakšen drug zakon prišel iz tega
               področja, na dnevni red, prišteli bodo do takrat. Tu pa poskušamo iskati izhod iz
               situacije v kateri smo in ki ni niti enostavna, niti drugače prijazna. Jurij.
               Oprosti. Jazbec, potem Juri.</p>
            </sp>
            <sp xml:id="SDT2-KZLS-Redna-021-1999-04-22.sp28">

               <speaker>FRANC JAZBEC:</speaker>

               <p>Hvala lepa predsednik. Veliko tega ste povedal, kar sem mislil reči. Sprašujem se,
               če analiziramo pogovor, ki je do sedaj tekla. Nekateri predgovorniki v tem smislu
               pogovarjamo se drugi. Večina je za.</p>
               <p>To se pravi zopet gremo v varianto, da bomo v tem državnem zboru sprejeli zakon, ki
               ga bo nekdo spodbijal in ki ima velike možnosti, da bo na koncu padel. Interesa za
               kompromis oziroma za uskladitev pa ni. Vloženi so zakoni naprej, nikakor pa
               predlagatelji ne eni ne drugi ne tretji niso pripravljeni iz vsega tega nekaj
               korektnega in nekaj takega, kar bi bilo tudi v dobrobit Kopra.</p>
               <p>Jaz se sprašujem ali ima smisel pri tej samovolji sploh še vztrajati. Večina bo tako
               zakon podprla, manjšina ga bo verjetno spodbijala. To je potem tisto, kar smo želeli.
               Na stvari je opozicija opozarjala že pri sprejemanju oziroma pri obravnavanju in
               ustanavljanju občin v lanskem letu. Hvala.</p>
            </sp>
            <sp xml:id="SDT2-KZLS-Redna-021-1999-04-22.sp29">

               <speaker>PREDSEDNIK VILI TROFENIK:</speaker>

               <p>Hvala. Juri.</p>
            </sp>
            <sp xml:id="SDT2-KZLS-Redna-021-1999-04-22.sp30">

               <speaker>GOSPOD ______________:</speaker>

               <p>Zgleda, da so res nekateri gluhi. Ker jaz sem prej rekle, da je ta zakon bil vložen
               zato, ker tisti, ki bi moral vložiti zakon ni tega naredil. Če ste me dobro
               poslušala. Sem na nekoga poslal apel. Zgleda, da nihče noče slišati. Vlada ni tega
               naredila. Mi smo pred dejstvom, da<stage type="mag">(Nadaljevanje)</stage> stvar teče, da je bomo zamudili in jaz se strinjam s tem, jaz sem
               tudi zadnjič v tej smeri razmišljal, da bi zožil te pristojnosti. Dobro bi pa bilo,
               če sem že izzvan, de držimo besed, ki jih izrečemo. Ker ko pa pride do teh pogovorov
               na enem drugem nivoju, ali pa nekje drugje, se pa stvari kar hitro pozabijo. Jaz se
               nič ne spomnim, da bi opozicija kaj tvorno sodelovala pri zakonu o občinah, Tvorno.
               Mi so kršil čisto vse, zakonske obveze, mi smo kršili en kup zadeve in enostavno je
               bilo pomembno, da so zadeve stekle, da je bilo čim več občin in da smo zadevo
               sprejeli. To je pa moja replika na to, kar je bilo rečeno.</p>
            </sp>
            <sp xml:id="SDT2-KZLS-Redna-021-1999-04-22.sp31">

               <speaker>PREDSEDNIK VILI TROFENIK:</speaker>

               <p>Juri, potem Jazbec.</p>
            </sp>
            <sp xml:id="SDT2-KZLS-Redna-021-1999-04-22.sp32">

               <speaker>AURELIO JURI:</speaker>

               <p>Toliko okrog iskanja kompromisa. Mislim, da kompromis, mislim, da je vsem jasno,
               Jazbec tudi tebi. Med tem, da ostane cela občina, o tem, da se deli ni, ali je ena,
               ali je druga varianta. Vmes je ni. Tako, da je težko tak kompromis najti. Drugo hitri
               postopek je bil seveda predlagan takrat, ko je bil tudi zakon vložen, kar se je
               zgodilo pred razpisom volitev in zato, da bi seveda ujeli tiste roke. Ampak tudi
               razlog za hitri postopek je v posebnem interesu države, jaz pravim, da država danes
               ima na delu svojega območja, neurejeno nekonsistentno situacijo, ki je težko rešljiva
               in zaradi katere tudi hočemo, nočemo vedo izven naših meja in nam bremenijo ceno,
               tako da mi se kot v enem blatu s tem primerom dajemo. To mora biti interes po mojem
               in v tem, da se reši ta zaplet na zadovoljiv način, zadovoljiv pa je samo če je v
               skladu z voljo prizadetih, drugo sem skušal dokazovati, da argument je tudi poselitev
               in razvoj posameznih območij.S tega naslova seveda potegujemo tako rešitev, ki ni
               idealna, niti pravno povsem korektna, ampak trdim, da je toliko dopustna, kolikor so
               dopustni drugi pravni akti, ki so povzročili tako situacijo in do katere vsak ima
               svoje osebne pomisleke, ampak tudi pravna stroka seveda bi se razpisala in na račun
               če hočem odločbo ustavnega sodišča in na račun predloga vlade, ki ga napoveduje,
               oziroma ga je že vložila itn.</p>
               <p>Jaz pogrešam odnos vlade do tega vprašanja, konkretno do take rešitve. Pogrešam tudi
               odnos vlade do rešitve o razpisu rednih volitev, to je zakon, ki sem ga jaz vložil.
               Vlada enostavno pravi, mi se ne gremo drugega kot to, da predlagamo delitev, ampak to
               vemo vsi, da ni nobena rešitev. ... in tudi soglašam z Zrimškom, da tukaj ni skupnega
               iskanja nekega izhoda, ki bi hočeš, nočeš, malo eno, malo drugo stran, vse skupaj
               zadovoljili. Meščanu in krajanu, ki živi v tej mestni občini Koper bi ostal najraje
               tako kot je, nič ne bi spreminjal, ampak smo ga mi prisilili v to, da bo danes morda
               postal občan neke druge občine, proti svoji volji, ali kar je v skladu z voljo, jaz
               tukaj opozarjam, da referendum, "rešpektiram" mnenje sekretariata glede potrebnega
               referenduma tudi če bi šli v spremembo statusa, ampak opozarjam, da referendum, na
               katerega so Koprčani odgovarjali pred 4 leti, okrog oblikovanju svoje občine, se je
               glasilo samo, ali ste zato, da se tu ustanovi občina Koper, ne mestna občina Koper,
               torej niso odločali na referendumu o statusu te občine, ampak samo o obsegu te
               občine. In tudi v zakonu o postopku govori o obsegu občine, ali se priključi, se
               izloči, se združuje neko območje itn. nikoli se ne odloča o statusu tiste občine.
               Hvala lepa.</p>
            </sp>
            <sp xml:id="SDT2-KZLS-Redna-021-1999-04-22.sp33">

               <speaker>PREDSEDNIK VILI TROFENIK:</speaker>

               <p>Hvala. Gospod Jazbec.</p>
            </sp>
            <sp xml:id="SDT2-KZLS-Redna-021-1999-04-22.sp34">

               <speaker>FRANC JAZBEC:</speaker>

               <p>Hvala lepa. Očitek, da so predlagatelji predložili zakon, ker so hoteli zadostiti
               ustavni odločbi in stvari pospešiti, je lahko resna, ali ne. Tukaj v istem
               Poročevalcu imamo tri vložene zakone. Med njimi je tudi vladni zakon, ki je te stvari
               skladno z odločbo poskušal rešiti.</p>
               <p>Drugi očitek, da pa opozicija ni tvorno delovala pri ustanavljanju občin, oziroma ko
               smo v državnem zboru dajali podporo eni ali drugi novi občini, je pa tudi za ušesa
               privlečeno. Če bi pogledal takole, opozicija ni mogla nobene občine sama zglasovati,
               ker ni bilo interesa, tudi vsaj dela pozicije nobena občina ni šla skozi. To je pa
               jasno, kot beli dan. In to niso bili tisti gluhi, ampak podpora ... Hvala.<stage type="mag"/>
               </p>
            </sp>
            <sp xml:id="SDT2-KZLS-Redna-021-1999-04-22.sp35">

               <speaker>PREDSEDNIK VILI TROFENIK:</speaker>

               <p>Če sem malo zloben, kar se Kopra tiče ali delitve, niti vlada niti pozicija niti
               opozicija niti noben poslanec ni ničesar predlagal. Ne. Postopki o ustanavljanju
               občin, ker je bil referendum negativen in ker smo se opredelili za neko "pravilo", ki
               pa ni bilo spoštovano, o Kopru ni bilo nobenega poslanskega predloga niti
               pozicijskega niti opozicijskega in nima smisla, da si pri tem očitamo. Prvo
               podpisani, izvolite.</p>
            </sp>
            <sp xml:id="SDT2-KZLS-Redna-021-1999-04-22.sp36">

               <speaker>ANTON ANDERLIČ:</speaker>

               <p>Mislim, da je trditev popolnoma napačna. Predlog je bil, da se spoštuje volja
               volivcev in da se tam ustanovi občina. Ni bi bil izglasovan, predlog je pa bil. Tako,
               da se ne bi zavajali ali karkoli. Predlog je bil in to je bila volja določenega
               števila poslancev, da spoštuje voljo volivcev in da se v zakonu uredi, tako kot se
               pač tam dol ljudje opredeljujejo. To je zdaj pa že druga zadeva, da je kasneje
               nastalo več možnih variant, kako to urediti. Ampak od vsega začetka, takrat, ko se je
               ustanavljalo občine, je bilo to tako. In tudi v končni fazi izglasovano, saj je
               ustavno sodišče potem poseglo, tako da je volja vsekakor obstajala in tudi narejeno
               je bilo tisto, kar se je mislilo s strani poslancev, da je bilo prav. Potem pa ...
               tudi po odločbi ustavnega sodišča je bila s strani poslancev narejena. Zato mi ta
               trditev ni logična.</p>
            </sp>
            <sp xml:id="SDT2-KZLS-Redna-021-1999-04-22.sp37">

               <speaker>PREDSEDNIK VILI TROFENIK:</speaker>

               <p>Nisva se razumela. Lansko leto, ko je šlo za ustanavljanje oziroma nadaljnje
               členitve, ni bilo nobenega predloga, da se Koper razdeli. Bil je razpis, to sem hotel
               povedati, ker je bil očitek pozicija - opozicija.</p>
            </sp>
            <sp xml:id="SDT2-KZLS-Redna-021-1999-04-22.sp38">

               <speaker>ANTON ANDERLIČ:</speaker>

               <p>Veste, ampak problem je v tem, da vi pričakujete, da bi moral predlog, da se razdeli,
               jaz pa pravim, da je enakovreden predlog, in da je predlog prav tako, če se reče, ne
               razdelitev, ampak sprememba, drugačen način, tako kot je. Tudi to je predlog. Zakaj
               je že v podzavesti prepričanje, da bi pa moral biti predlog za razdelitev in ta
               predlog bi bil edino relevanten. To je bistvena razlika.</p>
            </sp>
            <sp xml:id="SDT2-KZLS-Redna-021-1999-04-22.sp39">

               <speaker>PREDSEDNIK VILI TROFENIK:</speaker>

               <p>Tone, v moji podzavesti ni nobenih delitev. Smola je to, da nisi slišal Jazbečevega
               izvajanja. Jaz sem mu poskušal na nek način ne replicirati, ampak ga dopolniti, da je
               brezpredmetno debatirati kdo je kaj predlaga vse na primeru Kopra. Razpisani so bili
               referendumi, ker so bili referendumi negativni, ni niti vlada predlagala delitve niti
               nobeden drugi v zakonu predvideni predlagatelj. Drugo je pa druga zadeva. Želiš kot
               prvo podpisani v zvezi s situacijo tega zakona kaj povedati?</p>
            </sp>
            <sp xml:id="SDT2-KZLS-Redna-021-1999-04-22.sp40">

               <speaker>ANTON ANDERLIČ:</speaker>

               <p>Mislim, da je zadeva korektna, da se lahko procedura spelje in sprejemam, kot je tudi
               že gospod Aurelio tukaj rekel, pomisleke sekretariata, da se za spremembo statusa
               izvede tudi referendum in naj se referendum razpiše, naj državni zbor ustrezne stvari
               v tej smeri naredi. In če bo državni zbor tako rekel, se bo pač odlok o razpisu
               referenduma na tej osnovi pripravil. Jaz mislim, da kaj drugega z vidika tega zakona
               ni potrebno povedati.</p>
            </sp>
            <sp xml:id="SDT2-KZLS-Redna-021-1999-04-22.sp41">

               <speaker>PREDSEDNIK VILI TROFENIK:</speaker>

               <p>Jaz bi prosil na to stališče najprej strokovno pojasnilo sekreteriata pa gospa
               Prežljeva, potem pa prideš na vrsto. Izvolite.</p>
            </sp>
            <sp xml:id="SDT2-KZLS-Redna-021-1999-04-22.sp42">

               <speaker>GOSPA_____________:</speaker>

               <p>Jaz bi opozorila. Pisno mnenje sekretariata ste dobili, verjetno ste si ga natančno
               prebrali. Opozorila bi predvsem na zadnji odstavek, kjer sekretariat pojasnjuje zakaj
               je uvedba posebnega statusa problematična. Jaz se moram opravičiti, ker gospa
               Bitenčeva je predlog zakona preučevala,<stage type="mag">(Nadaljevanje)</stage> obravnavala in tudi mnenja ona pripravila. Danes se zaradi nujne
               odsotnosti opravičuje, tako da jaz lahko govorim samo v okviru tega predloga, ki ga
               je že posredovala pismeno. Vendar pa jaz mislim, da je toliko pomislekov okoli tega
               zakona, da bi bilo treba resno razmisliti, ali iti zdajle v postopek takšen, kakršen
               je predlagan ali ne. Hvala lepa.</p>
            </sp>
            <sp xml:id="SDT2-KZLS-Redna-021-1999-04-22.sp43">

               <speaker>PREDSEDNIK VILI TROFENIK:</speaker>

               <p>Hvala. Gospa Prežljeva.</p>
            </sp>
            <sp xml:id="SDT2-KZLS-Redna-021-1999-04-22.sp44">

               <speaker>GOSPA PREŽELJ:</speaker>

               <p>Jaz bi samo toliko opozorila...</p>
            </sp>
            <sp xml:id="SDT2-KZLS-Redna-021-1999-04-22.sp45">

               <speaker>ANTON ANDERLIČ:</speaker>

               <p>... pomisleke, ki jih je toliko, poveste, kateri so. Ne, to je pa zelo enostavno. Če
               boste povedali taksativno, kateri pomisleki so, jih napišete v mnenje in dopolnite
               mnenje sekretariata. To je, bom rekel korektno in tudi pošteno delo, se reče.</p>
            </sp>
            <sp xml:id="SDT2-KZLS-Redna-021-1999-04-22.sp46">

               <speaker>PREDSEDNIK VILI TROFENIK:</speaker>

               <p>Prosim, sekretariat.</p>
            </sp>
            <sp xml:id="SDT2-KZLS-Redna-021-1999-04-22.sp47">

               <speaker>GOSPA__________:</speaker>

               <p>Sekretariat je na dosti vprašanj opozoril, tudi naštel, v čem so problemi. Mislim
               pa, da je problem, da manjka krovni zakon in da pravzaprav kriterijev ni, ni tega
               posebnega statusa opredeljenega. Hvala lepa.</p>
            </sp>
            <sp xml:id="SDT2-KZLS-Redna-021-1999-04-22.sp48">

               <speaker>PREDSEDNIK VILI TROFENIK:</speaker>

               <p>Hvala. Samo obvestilo, ker se nam je pridružil koleg Rupar, njega je nadomeščal prej
               gospod Petan, zdaj pa gospod Petan nadomešča od sedaj naprej gospoda Lucija. Gospa
               Prežljeva.</p>
            </sp>
            <sp xml:id="SDT2-KZLS-Redna-021-1999-04-22.sp49">

               <speaker>GOSPA PREŽELJ:</speaker>

               <p>Jaz bi samo toliko opozorila, glede na to, kar je predlagatelj predlagal, da se
               izvede referendum. Potem bi referendum izvesti morali po zakonu o postopku za
               ustanovitev občin, kjer drugega postopka zaenkrat zakonsko pač ni določenega. V tem
               primeru pa potem zdajle ne moremo sprejemati zakona, ampak bi morali dati predlog za
               spremembo statusa ali za dodelitev tega statusa in potem na podlagi tistega predloga,
               ki bi šel po tistem postopku, izvesti referendum. Zakon je potem šele na koncu, na
               podlagi referenduma državni zbor sprejme zakon.</p>
            </sp>
            <sp xml:id="SDT2-KZLS-Redna-021-1999-04-22.sp50">

               <speaker>PREDSEDNIK VILI TROFENIK:</speaker>

               <p>Še kdo?</p>
            </sp>
            <sp xml:id="SDT2-KZLS-Redna-021-1999-04-22.sp51">

               <speaker>JOŽEF ZIMŠEK:</speaker>

               <p>Jaz bi samo to rekel, da je težko od razprave, kjer smo prekinili sejo, pa današnje
               nadaljevanje, zdaj to, ker je veliko nekih novih tukaj, eno nit potegniti. Jaz sem
               rekel, da je ta zakon dopadljiv in sprejemljiv, vendar v veliko bolj ozkem obsegu te,
               kako jo že imenuje, posebnosti. In da takoj na to vlada naredi krovnin zakon, ker sem
               opozoril tudi, da je lahko iz tega, kar je cilj in načelo zakona, pride do zelo
               širokega navala na to posebnost in bi lahko mestna oziroma občina Koper v tem
               trenutku, ker je edina slovenska luka, pomembna za nadaljnji razvoj, pa ne bom
               razpravljal naprej o tistem, kar sem zadnjič govoril, imela ta posebni status, ker
               vemo, da ta posebni status prinaša neke ugodnosti in tudi neke anomalije in pa neke
               slabe strani in tu nobena druga občina v Sloveniji tega nima, ali mestna občina in če
               bi tisto razpravo povezali s to, bi videli, da je možno tak zakon, ker je zelo
               kratek, narediti in ga pozneje dopolniti, to pa mora vlada narediti. To je bila
               razprava, ki se je zadnjič končala in danes seveda smo šli pa v druge vode in smo
               malo zajadrali od tega.</p>
            </sp>
            <sp xml:id="SDT2-KZLS-Redna-021-1999-04-22.sp52">

               <speaker>PREDSEDNIK VILI TROFENIK:</speaker>

               <p>Hvala. Petan.</p>
            </sp>
            <sp xml:id="SDT2-KZLS-Redna-021-1999-04-22.sp53">

               <speaker>RUDOLF PETAN:</speaker>

               <p>Hvala. Zdaj bom pa res skrajšal, ker računam, da bi še lahko glasovali. Jaz podpiram
               to mnenje sekretariata in računam, da bomo to glasovali, bi pa samo tole povedal in
               je prav, mi je všeč, da sem spustil gospoda Zimška naprej. Namreč, gre za nekaj. Kar
               se tiče opozicije, mi smo najprej trdili, da je treba zakon o financiranju občin
               sprejeti, potem pa deliti. Vlada je silila, da najprej glasujemo o občinah, potem pa
               zakon o financiranju in to je bilo tudi preglasovano v parlamentu. To so dejstva,
               zato pustimo to politični del o poziciji pa poziciji, ker je to brezpredmetno in
               sedaj bi radi isto naredili. Najprej zakon o posebnosti, to se pravi bomo naredili
               posebnost, potem bi pa krovni zakon, zakon vlada naj pripravila o teh posebnostih. To
               se pravi, gospodje, v isto se bomo<stage type="mag">(nadaljevanje)</stage> ulovili. Zato je to nesmiselno. Jaz še vedno pravim, ker
               nimamo krovnega zakona tudi te posebnosti nima smisla, da sprejemamo. Vsak ima
               pravico do svojega mnenja in kako se bo odločil. Jaz računam, da se bomo danes tudi
               še o tem tu odločali. Zato sem to skrajšal. Hvala.</p>
            </sp>
            <sp xml:id="SDT2-KZLS-Redna-021-1999-04-22.sp54">

               <speaker>PREDSEDNIK VILI TROFENIK:</speaker>

               <p>Hvala. Želi še kdo? Juri.</p>
            </sp>
            <sp xml:id="SDT2-KZLS-Redna-021-1999-04-22.sp55">

               <speaker>AURELIO JURI:</speaker>

               <p>Še eno mnenje. Ali se strinjaš s Petanom, da je čas, da odločamo o tem. Pri čemer
               pozivam, da vendarle tako kot smo storili kljub pomislekom in pripombam tudi
               sekretariata, ob drugih občinah, ko smo jih ustanavljali. Da naklonjeno gledamo na to
               rešitev in da glasujemo za to rešitev. Vedno pravim, da je znotraj pravno dopustnega
               vsaj toliko kolikor marsikatera druga občina glede statusa ali glede obsega.</p>
               <p>Kljub pomislekom le pozivam vas, da se pozitivno opredelite do tega in nenazadnje bo
               ta poteza tudi prisilila vlado, končno k pripravi tistega za katerega sami smatramo.
               Opozarja Zimšek točno nekaj. Je edina luka in jaz pravim, je edina občina, ki jo
               danes v Evropi obravnavajo. Hvala.</p>
            </sp>
            <sp xml:id="SDT2-KZLS-Redna-021-1999-04-22.sp56">

               <speaker>PREDSEDNIK VILI TROFENIK:</speaker>

               <p>Hvala. Gospod Anderlič, Rupar.</p>
            </sp>
            <sp xml:id="SDT2-KZLS-Redna-021-1999-04-22.sp57">

               <speaker>ANTON ANDERLIČ:</speaker>

               <p>Mislim, da še vedno lahko referendum razpišemo in ob razpravi, ko je ta zakon v
               proceduri sprejmemo odlok o razpisu referenduma. Možnosti za spremembo tudi brez
               referenduma je, da se preprosto namesto osebnega statusa naredi samo občina Koper, ne
               občina s posebnim statusom. To se z amandmaji da urediti tako, da se reče, da pogoj v
               zvezi s proceduro je z vidika strokovnih služb nekorektno tolmačena.</p>
               <p>Vztrajam na tem, da gre zadeva naprej.</p>
            </sp>
            <sp xml:id="SDT2-KZLS-Redna-021-1999-04-22.sp58">

               <speaker>PREDSEDNIK VILI TROFENIK:</speaker>

               <p>Hvala. Rupar, prosim.</p>
            </sp>
            <sp xml:id="SDT2-KZLS-Redna-021-1999-04-22.sp59">

               <speaker>PAVEL RUPAR:</speaker>

               <p>Hvala. Jaz se ne strinjam niti z Zimškom, še manj z Aureliom in tudi z Anderličem
               ne.</p>
               <p>Poseben status potem lahko dodelimo tudi občini Cerklje. Saj na koncu koncev tudi
               Portorož in Piran in če hočete Maribor. To so edine občine, ki imajo letališče. Na
               koncu koncev je res.</p>
            </sp>
            <sp xml:id="SDT2-KZLS-Redna-021-1999-04-22.sp60">

               <speaker>PREDSEDNIK VILI TROFENIK:</speaker>

               <p>Lepo prosim, besedo ima Rupar. Drugi boste imeli repliko. Lepo prosim.</p>
            </sp>
            <sp xml:id="SDT2-KZLS-Redna-021-1999-04-22.sp61">

               <speaker>PAVEL RUPAR:</speaker>

               <p>Tri občine so, ki imajo mednarodno letališče, torej imajo te pogoje za poseben
               status. Še bi lahko našteval. Vse obmejne občine na koncu koncev.</p>
               <p>Kaj pa je pravzaprav definicija občina s posebnim statusom? Ni definicije. Imamo jo
               v lokalni samoupravi navedeno, ampak to je na koncu koncev tudi vse. Razpišite
               referendum kjerkoli v Sloveniji. Ali ste za to, da ima vaša občina poseben status?
               Tukaj, kot tukaj sedim, vam že v naprej povem, da bodo vse slovenske občine, kjer bo
               razpis takega referenduma 100% za. Kdo pa je tako neumen, da ne bi imel posebnega
               statusa? Lepo vas prosim. Zato je tako vprašanje. Komu dodeliti posebne pravice in iz
               tega naslova tudi večje finance je to čisto popolnoma, to je navaden blef.</p>
               <p>Absolutno se strinjam, da čim prej glasujemo o tem. Da se stvar tudi apeliram, da se
               konča in da po drugih instrumentih, po drugem načinu vendarle prisilimo vlado in tudi
               vse druge, da začnejo nekaj delati na to temo. Predvsem pa spoštujmo odločitev
               ustavnega sodišča. Kakorkoli že. Ustavno sodišče, če ga želite zapeljati in državo
               zapeljati v krizo potem nadaljujte s takimi debatami.</p>
               <p>Jaz osebno sem zelo proti temu. Spoštujmo tisto, kar smo si sami odločili, ker je ta
               parlament postavil, kar je pravzaprav norma v Evropi in tudi v Sloveniji. Jaz tukaj
               ne vidim nobene. Zakaj sedaj hiteti?<stage type="mag">(Nadaljevanje)</stage> Dajte pravno to zadevo najprej proučiti. Vlada naj da že
               končno nekaj od sebe, pa boste videli, da bo ta zadeva stekla brez vsake ihte in
               tako, da bo zadoščeno odločbi ustavnega sodišča, ostalim aktom našega pravnega reda
               in na koncu koncev tudi v zadovoljstvo ljudi.</p>
            </sp>
            <sp xml:id="SDT2-KZLS-Redna-021-1999-04-22.sp62">

               <speaker>PREDSEDNIK VILI TROFENIK:</speaker>

               <p>Hvala. Gospod Anderlič.</p>
            </sp>
            <sp xml:id="SDT2-KZLS-Redna-021-1999-04-22.sp63">

               <speaker>ANTON ANDERLIČ:</speaker>

               <p>Tu je bilo nekaj invalidnih stališč v tem izvajanju. In sicer, gre za to, da govoriti
               o tem, da se s tem zakonom predvideva več sredstev za to občino s posebnim statusom,
               ni res. Ni res, treba je prebrati pa videti - gre za občino s točno določenim
               statusom in predvsem pretvorbo iz mestne občine v navadno, pa za financiranje tistih
               stvari, ki se jih financira sedaj, nič drugega, nobenih dodatnih zadev.</p>
               <p>V drugem pa je ta diskusija invalidna v tem, ko pravzaprav pozablja, da je ustava
               določila, da je suvereno ljudstvo. Na eni strani se tako strašno zaklinjate na voljo
               ljudstva, na drugi strani ga pa absolutno briskirate in pravite, to ni pomembno. To
               se mi zdi strašno invalidno, pa ne vem, kje, ali gor ali dol. Seveda, ne priznati
               tega, da ima ljudstvo pravico, da se odloča, se mi zdi neobičajno in za tiste, ki
               trdijo, da spoštujejo voljo ustavnega sodišča in da spoštujejo ustavo, je isto tako
               ali pa še bolj, če spoštujemo ustavo, vprašanje, kje je potem tisti člen ustave, ki
               govori, da je v Sloveniji suvereno ljudstvo.</p>
            </sp>
            <sp xml:id="SDT2-KZLS-Redna-021-1999-04-22.sp64">

               <speaker>PREDSEDNIK VILI TROFENIK:</speaker>

               <p>Hvala. Ura je 10.00. Oprostite, prekinjam razpravo, ker se začenja seja državnega
               zbora.</p>
               <p>Nadaljevali bomo ob 13.30 uri v istem prostoru z razpravo oziroma potem z
               glasovanjem. Ob 13.30 uri, prosim, in naj pridejo isti.</p>
               <p><stage type="time">(Seja je bila prekinjena ob 10.04 uri in se je nadaljevala ob 13.36 uri.)</stage><stage type="mag"/>
               </p>
            </sp>
            <sp xml:id="SDT2-KZLS-Redna-021-1999-04-22.sp65">

               <speaker>PREDSEDNIK VILI TROFENIK:</speaker>

               <p>Pričenjamo z nadaljevanjem. Zaključili smo razpravo. Uvodoma sem dolžan pojasnilo,
               da gospod Hrastelj nadomešča gospoda Klinca, gospod Zamernik nadomešča gospoda
               Ruparja in gospod Petan nadomešča gospoda Lucija. Drugih opravičil ni. Ugotavljam, da
               smo sklepčni. Če sem spregledal, se opravičujem, gospa Okretič ima besedo.</p>
            </sp>
            <sp xml:id="SDT2-KZLS-Redna-021-1999-04-22.sp66">

               <speaker>EDA OKRETIČ-SALMIČ:</speaker>

               <p><stage>(Ni vključena!)</stage> .. še enkrat poudariti ... občine čim prej razreši, da se razreši
               ... ustavnega sodišča ... Koper, vendar ...... ne velja v svojem poročilu oziroma v
               mnenju, ki je bilo dostavljeno.</p>
               <p>Želela bi poudariti, da mi ni sprejemljivo to, o čemer je govoril gospod Anderlič,
               in sicer: v kolikor bo potrebno, da bo vložen amandma k predlogu tega zakona, in
               sicer v kontekstu, ki bo v bistvu spreminjal status mestne občine morda tudi v
               navadno občino. Jaz ugotavljam, da se želimo v bistvu vsi skupaj poigrati s to
               koprsko občino kot mačka z mladimi. Če ne bo občina s posebnim statusom, pa naj bo
               navadna občina. To je bilo tudi že enkrat predlagano in zato mi vse skupaj ni čisto
               razumljivo.</p>
               <p>Kakršenkoli bo ta status, ki bo podeljen, zagotavljajo predlagatelji kolikor sem
               danes sledila in že zadnjič tudi, da se bistveno ne bo čisto nič spremenilo in zato
               ne vidim razloga, da bi se spreminjal ta status, ki ga ima sedaj naša občina. Želela
               bi še enkrat izpostaviti mnenje sekretariata, kljub opozorilu sekretariata in
               ustreznih inštitucij od sekretariata, vlade in ne vem vse še koga, naj bi se kršila
               ta določila in naj bi podprli ta predlog zakona o spremembi in dopolnitvi zakona o
               ustanovitvi občin, kot je bilo dano s strani predlagateljev.</p>
               <p>Jaz mislim, da je prav, dragi kolegi, da razmislimo in če se nič bistveno ne
               spreminja, dajmo razmisliti. Hvala.</p>
            </sp>
            <sp xml:id="SDT2-KZLS-Redna-021-1999-04-22.sp67">

               <speaker>PREDSEDNIK VILI TROFENIK:</speaker>

               <p>Hvala lepa. Je replika? Dobro.</p>
            </sp>
            <sp xml:id="SDT2-KZLS-Redna-021-1999-04-22.sp68">

               <speaker>AURELIO JURI:</speaker>

               <p>Seveda kot eden od podpisnikov. Že lani smo videli ta poskus, kakorkoli že obračamo
               to zadevo, intenca je, da se ohrani občina v sedanjih mejah. Kolega Anderlič je
               nakazal tudi možnost odstopa od statusa mestne občine v kolikor ne bi bili prepričani
               tudi zaradi mnenja sekretariata, da posebnega statusa ni moč dodeliti. Če je to
               ovira, dejstvo je, da nimamo posebnega zakona, ki bi določal pogoje za poseben status
               in mi se ne moremo opredeliti zaradi mnenja sekretariata zaradi posebnega statusa,
               potem je tudi pripravljenost, pa se strinjam, da bi raje videli, da ostane tako kot
               je, pripravljenost predlagatelja tudi, da poseže pod tako spremembo in da bo občina
               izgubila poseben status in bo postala navadna občina. Pri čemer ne pozabimo, da kar
               se financ tiče, ne prihaja do nobenih nikakršnih sprememb, ali gre za občino s
               posebnim statusom ali mestno ali navadno občino, ker ta občina kakorkoli že obračamo,
               že presega z lastnimi prihodki kalkulirano primerno porabo tudi za mestno občino in
               tudi za navadno občino. Iz tega naslova se tu nič ne zgodi. Kolego Anderliča sem
               razumel kot skrajni poskus in pripravljenost iskanja nekega kompromisa, v kolikor ne
               bi soglašali s posebnim statusom. Hvala.</p>
            </sp>
            <sp xml:id="SDT2-KZLS-Redna-021-1999-04-22.sp69">

               <speaker>PREDSEDNIK VILI TROFENIK:</speaker>

               <p>Hvala. S tem zaključujem razpravo in glede na povedano v razpravi, glede na mnenje
               sekretariata se<stage type="mag">(Nadaljevanje)</stage> glede na
               povedano v razpravi in glede na mnenje sekretariata seveda je možno oblikovati
               predlog sklepa, jaz bom povedal dva, na prvi pogled diametralna sklepa in bomo lahko
               še tudi o predlogih sklepov diskutirali, ampak vseeno zaradi celovite predstavitve
               predlagam prvi sklep. "Komisija državnega zbora za lokalno samoupravo meni, da
               predlog zakona o spremembi in dopolnitvi zakona o ustanovitvi občin ter o določitvi
               njihovih območij EPA 588/2, hitri postopek, ni primerna podlaga za obravnavo in
               predlagamo državnemu zboru, da ga ne sprejme". V kolikor seveda ta sklep ne bi dobil
               večinske podpore, je potem možen drugi sklep. "Komisija državnega zbora za lokalno
               samoupravo meni, da je predlog zakona o spremembi in dopolnitvi zakona o ustanovitvi
               občin ter o določitvi njihovih območij, hitri postopek, primerna podlaga in predlaga
               državnemu zboru, da ga sprejme. Državni zbor v času do druge obravnave predloga
               zakona izvede postopek o spremembi statusa mestne občine Koper, po zakonu o postopku
               za ustanovitev občin ter za določitev njihovih območij." Mislim, da je primerno, da
               obe možni rešitvi, ki seveda eno drugo izključujeta, napovemo oziroma predstavimo in
               odpiram razpravo eventualno o predloženih variantnih sklepih. Kolega Juri.</p>
            </sp>
            <sp xml:id="SDT2-KZLS-Redna-021-1999-04-22.sp70">

               <speaker>AURELIO JURI:</speaker>

               <p>Jaz sem že dopoldan dejal, da če bi bil hitri postopek predlagan, seveda bi bil
               zakon vložen zato, da bi se ujeli roki razpisa volitev in da bi pred izvedbo samih
               volitev seveda imeli pač drugačno upravno osnovno, drugačno občino z drugačnim
               statusom zato, da bi odpravili razloge glede odločbe ustavnega sodišča in omogočili
               tudi tam volitve. Strinjam se pa s pripombami in pomisleki, ki jih je marsikdo odprl,
               nenazadnje tudi sam sekretariat in torej pomeni, da v kolikor mi glasujemo za prvi
               sklep, hitrega postopka ni in se avtomatično zakon prenese v navaden postopek. Če je
               temu tako, jaz takemu prvemu predlogu ne bom nasprotoval. Morda je tudi prav, da si
               vzamemo nekaj več časa, da gremo tudi preko navadnega postopka, seveda in preučimo,
               pri čemer verjamem, da bo tudi vlada sodelovala, preučimo tak zakon, ki bo hranil to
               vsebino seveda in ki bo bistveno bolj sprejemljiv za vse. Torej sprašujem, ali res,
               prvi sklep pomeni, da ne zavrnemo zakona, ampak samo ga prekvalificiramo iz hitrega,
               torej preprečimo hitri postopek, s čimer pa zapade v navaden postopek. Jaz sem tako
               razumel.</p>
            </sp>
            <sp xml:id="SDT2-KZLS-Redna-021-1999-04-22.sp71">

               <speaker>PREDSEDNIK VILI TROFENIK:</speaker>

               <p>Sekretariat, gospa Bitenčeva, prosim.</p>
            </sp>
            <sp xml:id="SDT2-KZLS-Redna-021-1999-04-22.sp72">

               <speaker>TINA BITENC-PENGOV:</speaker>

               <p>Če lahko jaz pojasnim ob vaši sekretarki tudi, ki seveda tudi te zadeve lahko pove.
               Gre za naslednje. Državni zbor je že sklenil, da se ta zakon obravnava po hitrem
               postopku. Mi smo zdaj v hitrem postopku in kot jaz razumem, smo še vedno na ravni
               splošne obravnave. Hitri postopek se obravnava tako, da se vse tri obravnave, na eni
               seji opravi ena za drugo in seveda, kadar se je za zakon, ki si sicer obravnava po
               hitrem postopku, ugotovi, zdaj bom jaz rekla, da ni primerna podlaga za nadaljevanje
               postopka, to se pravi za drugo obravnavo, se že tudi na zboru po končanju splošne
               obravnave glasuje o takem sklepu. S tem je zakonodajni postopek končan. To je treba
               vedeti. Zdaj, seveda, vse ostalo pa potem z različnimi drugačnimi sklepi se tudi še
               da narediti, eventualno skočiti, bomo rekla, nekako predlagati zboru drugačen
               postopek, ampak vendarle, ne glede na vse se zdaj sooča tudi ta odbor kot delovno
               telo zbora s tem, ali je ta zakon primerna podlaga za nadaljevanje postopka, ali v
               okviru hitrega ali v okviru rednega. Hvala.</p>
            </sp>
            <sp xml:id="SDT2-KZLS-Redna-021-1999-04-22.sp73">

               <speaker>PREDSEDNIK VILI TROFENIK:</speaker>

               <p>Hvala. Juri.</p>
            </sp>
            <sp xml:id="SDT2-KZLS-Redna-021-1999-04-22.sp74">

               <speaker>AURELIO JURI:</speaker>

               <p>Hvala, gospa Bitenčeva, za pojasnilo. Zdaj mi je bolj jasno. Seveda, umikam soglasje
               k prvemu sklepu, jaz bom glasoval proti.</p>
            </sp>
            <sp xml:id="SDT2-KZLS-Redna-021-1999-04-22.sp75">

               <speaker>PREDSEDNIK VILI TROFENIK:</speaker>

               <p>Še kdo želi o predloženih sklepih oziroma variantah sklepov razpravljati? Če ni
               želje, zaključujem razpravo in dajem prvi sklep.<stage type="mag">(nadaljevanje)</stage> na glasovanje.</p>
               <p>Kdo je za predloženi sklep? <stage>(7 članov.)</stage> Je kdo proti? <stage>(6 članov.)</stage></p>
               <p>Ugotavljam, da je prvi sklep sprejet.</p>
               <p>O drugem sklepu ni potrebno glasovati.</p>
               <p>S tem zaključujem to točko dnevnega reda.</p>
               <p>Prehajamo na <title>4. TOČKO DNEVNEGA REDA - PREDLOG ZAKONA O POKRAJINAH S TEZAMI ZA
                  NORMATIVNO UREDITEV, PREDHODNA OBRAVNAVA.</title>
               </p>
               <p>Kot se verjetno spomnite, smo v lanskem letu, junija se opredelili oziroma
               dogovorili za organizacijo predhodne obravnave oziroma predhodnega postopka za to ste
               prejeli tudi zbornik kot strokovno podlago. Dobili ste za 21. sejo tudi zapis razprav
               na predstavitvi mnenj. Komisija je pred tem, da bi normalno v postopku morala
               oblikovati stališča. Predlog stališč ste tudi dobili in bi napovedal zelo v kratkem,
               da ni namen, da bi danes oblikovali dokončno stališče, ampak da bi se do njih oziroma
               do predloga stališč opredelili, da bi potem to točko prekinili in dali nekaj časa, da
               se stališča odnos do stališč ali konkretnih predlogov oblikujejo v poslanskih
               skupinah. V nadaljevanju obravnave te točke bi v mesecu maju potem dokončno
               oblikovali stališča kot se pričakuje od našega delovnega telesa.</p>
               <p>Kot običajno bi prosil predstavnika vlade, kot predlagatelja zakona za uvod k tej
               točki, če želi še kaj dodati.</p>
            </sp>
            <sp xml:id="SDT2-KZLS-Redna-021-1999-04-22.sp76">

               <speaker>GOSPOD ______________:</speaker>

               <p>Hvala gospod predsednik. Menim, da v tem predlogu zakona s tezami za normativno
               ureditev ni kaj dodajati. V komisiji smo že v lanskem letu kot ste rekel, to
               povedali. V glavnem izhodišča čemu služi namen tega zakona.</p>
               <p>Da je bilo v tem času po Slovenijo kar preko 40 predstavitev zakona. Nekaj tudi v
               poslanskih skupinah, tako, da v tem času do maja kot ste predlagali, da naj bi bila
               sprejeta neka odločitev smo še vedno pripravljeni službe priti in odgovoriti na morda
               kakšna nerazjasnjena vprašanja. Tako, da bi potem resnično želeli, da se v maju
               komisija do tega opredeli. S tem bi imel predlagatelj vlada, tudi dovolj časa za
               pripravo ustreznega zakona. Ker je predviden, da gre v obravnavo v državni zbor že v
               koncem, četrtem tromesečju letošnjega leta. Zakon je tudi del državnega programa za
               vključevanje Slovenije v EU. Tako, da nas tudi ti roki kar obvezujejo in zavezujejo.
               Hvala lepa.</p>
            </sp>
            <sp xml:id="SDT2-KZLS-Redna-021-1999-04-22.sp77">

               <speaker>PREDSEDNIK VILI TROFENIK:</speaker>

               <p>Hvala. Želi sekretariat kaj podati k temu?</p>
            </sp>
            <sp xml:id="SDT2-KZLS-Redna-021-1999-04-22.sp78">

               <speaker>GOSPA _______________:</speaker>

               <p>Hvala za besedo. Pisno mnenje sekretariata ste prejeli. Glede na to,<stage type="mag">(Nadaljevanje)</stage> da je predlog zakona še v fazi
               predhodne obravnave, se je sekretariat dotaknil predvsem sistemskih vprašanj. Pri tem
               se je predvsem osredotočil na določbe ustave, to je 138. člena in 143. člena, ki
               omogočata, da se pokrajina oblikuje. Vendar pa 138. člen daje samo splošno podlago,
               medtem ko 143. člen v bistvu omejuje pokrajino na prostovoljno združevanje občin.
               Sekretariat meni, da bi bilo potrebno kot predhodno vprašanje rešiti to, ali se
               pokrajino oblikuje kot obvezna oblika ali se pa kot prostovoljno združevanje občin,
               postopek nadaljuje v tem smislu, kot predvideva koncept tega zakona.</p>
               <p>Naslednje vprašanje, na katerega se je sekretariat osredotočil, je tudi to, da če bi
               v primeru, da se odločimo za pokrajino kot obvezno obliko, na podlagi česar bi bilo
               treba spremeniti tudi ustavo, bi bilo treba razmisliti, kako pravzaprav zagotoviti v
               primeru, da ne pride do obvezne oblike, mrežo teh pokrajin. Namreč, verjetno se ne
               zavedamo, do kakšnih problemov, tako dejanskih kot pravnih, bi prišlo, če bi slučajno
               del države, del Republike Slovenije, v tej obliki iz te mreže izpadel. O teh
               vprašanjih sekretariat meni, da bi bilo treba podrobno razmisliti in se do teh stvari
               opredeliti.</p>
               <p>Pokrajina po predlogu zakona in v tezah je tudi zamišljena kot sui generis, to
               pomeni, z okvirnimi pristojnostmi, s svojim premoženjem, s svojimi prihodki, s
               svojimi organi, ki so pretežno neposredno izvoljeni, delno pa posredno. Zato menimo,
               da bi bilo potrebno ob spremembi ustave zagotoviti tisti najmanjši skupni imenovalec
               preoblikovanja v pokrajine, sicer bo uvedba pokrajine kot novega subjekta izredno
               težka.</p>
               <p>Če se omejim samo še na to, da je pravzaprav sproženih več postopkov, ki direktno in
               indirektno zadevajo oblikovanje pokrajine. Kot vam je vsem poznano, je že vložen v
               postopek predlog za spremembo ustave, črtanje 143. člena in glede na naslonitev na
               138. člen ustave <stage>(?-nerazločno-ni vključena!)</stage>, se pravi, samo na splošne določbe, ki
               je zdaj zaenkrat sicer še v prvi fazi, vendar pa bi bilo potrebno o tem dobro
               razmisliti, kaj to pomeni. Po drugi strani se pa na področju uprave oblikuje zakon
               oziroma je še v fazi delovnega gradiva, zakon, ki pa kar dosti natančno opredeljuje
               splošno upravni okraj. Jaz imam sicer delovno gradivo že pri sebi, tako da sem si
               malo ogledala določbe, in pravzaprav dosti natančno splošno upravni okraj
               opredeljuje. Pri tem pomeni to, da zadržuje zaenkrat izvrševanje upravnih nalog
               oziroma jih ne prenaša na drugo stopnjo lokalne samouprave.</p>
               <p>Tako, da imajo ti zakoni, skratka... <stage>(nerazločno-ni vključena!)</stage> in pa zakon o
               splošnih upravnih okrajih oziroma zdaj se imenuje zakon o vladi in pa o ministrstvih,
               dokaj velik vpliv na oblikovanje tez oziroma na morebitno razmišljanje o spremembah
               teh tez.<stage type="mag">(Nadaljevanje)</stage> Tako, da bi bilo
               treba, preden se sploh vloži v redni postopek, te stvari najprej razčistiti. Hvala
               lepa.</p>
            </sp>
            <sp xml:id="SDT2-KZLS-Redna-021-1999-04-22.sp79">

               <speaker>PREDSEDNIK VILI TROFENIK:</speaker>

               <p>Hvala. Zdaj predstavnika državnega sveta ni, ampak državni svet je že lansko leto
               posredoval pisno stališča do tega zakona.</p>
               <p>Glede na dileme, ki nastopajo v zvezi z drugo stopnjo, ali naj bo to dvoživka, kot
               druga stopnja lokalne samouprave oziroma naj bo to tudi spodnji nivo države, smo
               želeli z odborom za notranjo politiko in pravosodje organizirati skupno zasedanje, da
               bi skupaj oblikovali, vendar nam do tega trenutka ni uspelo, glede na zaposlenost, če
               tako rečem, realizirati te ideje.</p>
               <p>Mislim pa, glede na to, kar je bilo s strani sekretariata izpostavljeno, in na
               podlagi razgovora, ki je bil prejšnji teden med ministrom za lokalno samoupravo,
               potem dr. Trpinom kot državnim sekretarjem, odgovornim za državno upravo, in sam sem
               prisostvoval, je res, vprašanja se postavljajo v tem, ali en zakon ne bo prehitel in
               zakoličil drugega, in še to v trikotniku eventuelnih prenosov pristojnosti, ne glede,
               ali kot prenešenih in izvirnih, ki bi bile v tem trenutku smiselne, s treh zornih
               kotov to pogledati, druge stopnje lokalne samouprave, s prve stopnje lokalne
               samouprave in ureditve države.</p>
               <p>Ampak jaz tako ne pričakujem, da bi bili danes mi v stanju izoblikovati neka
               dokončna stališča, ki bi jih predstavili kot stališča matičnega delovnega telesa.
               Zato kljub temu odpiram razpravo o tej temi, s tem da bi že napovedal predlog oziroma
               v katero smer razmišljam: da bi se skušali dogovoriti, da bi poslanske skupine lahko
               predlagale predloge stališč, ki bi jih potem dokončno sprejeli na podlagi gradiva, ki
               vam je bilo posredovano na komisiji nekje v prvi polovici maja, in sicer, konkretno
               predlagam rok, da bi razmišljali, da je to nekje do 10. maja, to je ponedeljek, za
               izoblikovanje oziroma pripravo predlogov, če se v posameznih sredinah do zdaj niste
               ali nismo zadosti posvetili temu problemu. Moram tudi ugotoviti, da je bilo na javni
               predstavitvi relativno malo poslancev, pa ne samo poslancev, še koga drugega. Zato bo
               verjetno treba določen napor napraviti, da bi zadeve preštudirali, da bi prišli do
               primernih kvalitetnih stališč, ki bi služila svojemu namenu, ker drugače je ta
               prehodna obravnava nesmiselna oziroma brez smisla, če ne pride do nekih kvalitetnih
               zaključkov, ki bi jih upoštevali v nadaljnji proceduri.</p>
               <p>Odpiram razpravo. Kdo želi besedo? Gospod Juri, prosim.</p>
            </sp>
            <sp xml:id="SDT2-KZLS-Redna-021-1999-04-22.sp80">

               <speaker>AURELIO JURI:</speaker>

               <p>Hvala, predsednik. Tako kot sem že na predstavitvi mnenj povedal, bi bilo pametno in
               modro, da bi resno razmišljali o postopnem in poskusnem uvajanju pokrajin, ne glede
               na zakon oziroma na besedilo, ki ga bomo v končni fazi sprejeli.<stage type="mag">(nadaljevanje)</stage> Mi moramo ta projekt preizkusiti v praksi. Sem že
               takrat dejal, da bi bilo primerno s strani vlade, ugotoviti na katerih okoljih, na
               katerih območjih je možno pristopiti v dogovoru z lokalnimi skupnostmi. V tistem
               prostoru. K izdelavi projekta pilotske pokrajine sem nakazal nekaj takih možnosti.
               Vemo, da je v proceduri tudi en poseben zakon o pokrajini, o Koroški pokrajini. Vemo,
               da so ideje tudi iz istrskega prostora, da je določena pripravljenost. Tukaj pogrešam
               odgovor vlade oziroma službe za lokalno samoupravo ali je razmišljala in ali je
               naklonjena temu, da bi izdelali projekt.</p>
               <p>Jaz sem takrat rekel dve do treh ali štirih možnih potencialnih pokrajin, ki
               prevzemajo tudi določen riziko, ko se nek tak projekt izpelje in da bi to preko
               ustreznega zakona postavili v življenje.</p>
               <p>Preko tega videli kako določene rešitve se obnesejo. Sicer se bojim, ko bomo
               sprejeli zakon o pokrajinah, da bomo v roku nekaj let prišli do štirih, petih novel
               odpirali veliko konfliktov namesto, da bi morda tudi ugodne in manj ugodne rešitve
               speljali skozi te poskusne pokrajine, ki je bila ustanovljena.</p>
               <p>Resno razmišljam v to smer in verjetno iz naših vrst bo prišla tudi taka izmed
               stališč neka sugestija, da vlada reče temu pristopu ne ali da. Če pa je da, seveda da
               pripravi nek možen scenarij tega. Mislim, da dosti bolj previdno. Sicer se bomo
               zapletali na veliko govorili in ustanavljanje pokrajin bo še vedno zelo oddaljeno.
               Hvala.</p>
            </sp>
            <sp xml:id="SDT2-KZLS-Redna-021-1999-04-22.sp81">

               <speaker>PREDSEDNIK VILI TROFENIK:</speaker>

               <p>Hvala lepa. Petan, izvoli.</p>
            </sp>
            <sp xml:id="SDT2-KZLS-Redna-021-1999-04-22.sp82">

               <speaker>RUDOLF PETAN:</speaker>

               <p>Hvala za besedo. Jaz sem svoje stališče razložil na tej javni predstavitvi pa je
               sedaj ne bom ponavljal.</p>
               <p>Čisto na kratko bi dve točki poudaril.</p>
               <p>1. Ne, da sprejemam ali kakorkoli podpora, ker je to druga zadeva. Nekako akceptiram
               vse to, kar je bilo povedano s strani predstavnikov sekretariata za zakonodajo. To je
               prvo.</p>
               <p>2. Tak predlog, ki je tu objavljen v Poročevalcu, ki je bil osnova za to naš
               predstavitev in tudi sedanjo točko. Predvideva tudi ukinitev upravnih enot. Pa bi
               samo o tem nekaj stavkov povedal.</p>
               <p>Upravnih enot v Sloveniji je v tem trenutku 58. Upravna enota pa pomeni izpostava
               države. To je državna uprava, to z lokalno samoupravo nima nič, to moramo, ker se to
               zdi pomembno, zato to poudarjam. Ta predlog pa predvideva formiranje nekih širših
               upravnih okrajev, ki bi jih bilo dobro 15 ali 20 to ni pomembno. To pomeni krčenje
               20, 30 teh krajev, kjer je izpostava državne uprave. Ker je precejšen poudarek v tem
               predlogu zakona o decentralizaciji državne uprave. Jaz mirno trdim,<stage type="mag">(Nadaljevanje)</stage> da prehod iz 58 izpostav državne uprave na
               15 ali 20 ne pomeni decentralizacije državne uprave ali nekih pristojnosti države
               ampak popolno centralizacijo. To so dejstva. Mimo tega se ne da tudi če so tam neke
               izpostave, to ni isto, kajti potem tega ne bi bilo potrebno ukinjati, če ne bi lahko
               ostalo tako, kot je. Zame ta glavni argument decentralizacije popolnoma odpade. O tem
               se nimamo kaj slepiti. To je prvo.</p>
               <p>Drugo, če se na to navežem, mi smo do zdaj razpravljali o tej zadevi malo bolj iz
               tistega prvega vidika, v redu, bomo stvar decentralizirali pa bomo imeli toliko teh
               pokrajin ali kakorkoli bomo to imenovali. Oni drugi del, upravno reorganizacijo ali
               centralizacijo, kot jaz pravim, o tem pa nismo govorili. In zdaj, gospodje in gospe,
               če bomo mi to našim državljanom jasno povedali, da to pomeni to, da to pomeni
               ukinitev 20 ali 30 izpostav ali celo več, 30 izpostav državne uprave v tistih 40
               krajih, potem ne vem, če bodo ti ljudje enako razmišljali kot pa sedaj. Tam samo
               tisti prvi del, jaz bi rekel "ta luštni del" predstavimo, ko se vsi nekje vidijo, da
               bodo dobili neko izpostavo državne uprave, neko možnost zaposlovanja, neki center
               moči, pa tudi če vse govorim o pozitivnem smislu, če jim predstavimo še to drugo
               stran, bo verjetno razmišljanje drugačno. Tako da mislim, mi smo bili izvoljeni v
               tistih svojih volilnih okrajih, kjer niso vedno samo ti centri možnih eventualnih 15
               ali 20 upravnih okrajev ampak tudi drugih, če bomo mi to ljudem povedali, kako bodo
               oni reagirali in kakšno naj bo naše stališče. Samo na to sem hotel opozoriti, da se
               moramo tega zavedati. Prej ali slej bo to prišlo tudi na nižji nivo, to se pravi na
               nivo državljana koristnika nekih uslug, ki jih državna uprava mora nuditi.</p>
               <p>S tega zornega kota jaz to poudarjam in seveda v povezavi s tem, kar smo slišali od
               predstavnika sekretariata za zakonodajo glede normativne ureditve, to se pravi, kaj
               je zapisano v ustavi. Hvala lepa.</p>
            </sp>
            <sp xml:id="SDT2-KZLS-Redna-021-1999-04-22.sp83">

               <speaker>PREDSEDNIK VILI TROFENIK:</speaker>

               <p>Hvala. Še kdo? Izvolite.</p>
            </sp>
            <sp xml:id="SDT2-KZLS-Redna-021-1999-04-22.sp84">

               <speaker>GOSPOD______________:</speaker>

               <p><stage>(Še ni vključen!)</stage> ... najprej glede .. pokrajine. Vlada se to tega vprašanja ni
               opredelila zaradi tega, ker ni štela, da bi bilo potrebno med teh sedem odprtih vprašanj posebej to
               izpostaviti. Je bil problem pri uvajanju ekperimentalne občine v letu 1993, ko je
               bila predlagana, in smo prepričani v službi za lokalno samoupravo, če bi tedaj tistih
               pet izbranih občin peljale nov sistem lokalne samouprave, bi marsikatera novela
               zakona o lokalni samoupravi odpadla, ker bi se že tedaj pokazale te slabosti in
               nedorečenosti. V službi sicer ta koncept podpiramo ekperimentalne pokrajine. Opozoril
               bi, da bi bilo treba začeti s proračunskim letom, treba je zagotoviti ustrezna
               sredstva in iti tudi z nekim pojasnjevanjem na teh območjih<stage type="mag">(Nadaljevanje)</stage> širše, tako da bi pravzaprav zahtevalo kar nekaj
               priprav, jasno, v vsakem primeru. Edino, kar bi še želel poudariti je, da tukaj k
               sreči ni tega časovnega pritiska za uveljavitev pokrajin v Sloveniji in bi vas še
               enkrat opozoril, da odgovorite vsaj na, daste odgovore na teh 7 odprtih vprašanj, ki
               jih vlada izpostavlja. Morda bi pri odnosu med državno upravo in pa lokalno, širšo
               lokalno skupnostjo edino še toliko pojasnil, da se ravno v gradivu kot drugo pomembno
               vprašanje odpira poleg problema ustave tudi enotirni ali dvotirni upravni sistem in
               da ne gre tukaj toliko za vprašanje decentralizacije, o čemer je gospod poslanec
               govoril, ampak bolj o problemu dekoncentracije, če govorim o številu pokrajin
               upravnih enot in tako naprej. Ko bodo dani odgovori na ta vprašanja, enotirni,
               dvotirni sistem, potem se da to tudi spremembe ustave, se da speljati skozi zakon,
               vse te rešitve. Hvala.</p>
            </sp>
            <sp xml:id="SDT2-KZLS-Redna-021-1999-04-22.sp85">

               <speaker>PREDSEDNIK VILI TROFENIK:</speaker>

               <p>Hvala. Želi še kdo? Če ni želje po razpravi, potem bi jaz predlagal dva sklepa.
               Prvega, ki sem ga že napovedal, da pozovemo poslance in poslanske skupine, da do
               10.5. posredujejo v pisni obliki predloge eventualnih stališč glede na izpostavljena
               vprašanja. To pa pomeni, da bomo nadaljevali sejo v drugem tednu, oziroma to točko v
               drugem tednu v maju in da dokončno oblikujemo. To bi kot prvi sklep.</p>
               <p>Drugi pa, da bi na to sejo povabili državnega sekretarja dr. Trpina, ker vas večina
               članov komisije ni bilo na javni predstavitvi, ko je predstavljal ureditev države
               oziroma državno ureditev in ker se to tesno dotika oziroma nekaterih, verjetno tudi
               prekriva, odvisno od variante, kako bo prišlo do končne rešitve, da ga povabimo na
               sejo in v nadaljevanju te točke da predstavi to oziroma izpostavimo in da imamo
               priliko tudi se z njim konfrotirati. Se strinjate? Petan.</p>
            </sp>
            <sp xml:id="SDT2-KZLS-Redna-021-1999-04-22.sp86">

               <speaker>RUDOLF PETAN:</speaker>

               <p>Jaz se s tem v principu strinjam, samo poglejte, zdaj so prazniki in meni se zdi
               10.5. mogoče malo prehitro, ker to ni navsezadnje tematika, o kateri bi morali reči
               da ali pa ne, da, ne vem, jaz bom zdaj samo predlagal, če je to sprejemljivo, ne vem,
               10 dni daljši rok, da se v poslanskih skupinah pa res temeljito o tem pomenimo, da ne
               bomo potem tu glede na same predstavnike poslanskih skupin imeli različna mnenja, ker
               to se lahko zgodi, ker jaz nisem prepričan, da je to političen interes, to je bolj
               vsebina, to se pravi, od kje kdo prihaja in ad hock v poslanskih skupinah neke sklepe
               sprejemati, zaradi tega predlagam, če je sprejemljivo, seveda, drugače pa jaz bom tak
               sklep podprl.</p>
            </sp>
            <sp xml:id="SDT2-KZLS-Redna-021-1999-04-22.sp87">

               <speaker>PREDSEDNIK VILI TROFENIK:</speaker>

               <p>Načelno se jaz s tvojim pomislekom strinjam, ampak pred očmi je treba imeti eno
               nevarnost, da bi nas tisti drugi postopek prehitel, preden bi poskušali oblikovati.
               To je ena izmed nevarnosti. Seveda, ni pa to, da se na tak način do 10.5. zavarujemo
               pred to nevarnostjo, če pa je to lahko do tistega petka, to pa mislim, da je 16., če
               je to kakšna kvaliteta, en teden dodatno. Sprašujem, potem bi korigiral ta svoj
               predlog. Izvolite.</p>
            </sp>
            <sp xml:id="SDT2-KZLS-Redna-021-1999-04-22.sp88">

               <speaker>GOSPOD___________:</speaker>

               <p>Hvala lepa. Jaz mislim, da je ta predlog, ki ga je podal predsednik, dober, da pa
               upoštevamo na ta način to stališče oziroma pripombo gospoda Petana tako, da se ta
               seja odvije 10. maja in takrat ugotovimo tudi lahko naknadno, da nismo<stage type="mag">(Nadaljevanje)</stage> v popolnosti te zadeve v vseh
               poslanskih skupinah dokončali, in se takrat dogovorimo še za podaljšanje tega roka.
               Ampak načelno mislim, da je 10. maj kar pravi dan, ker običajno se potem tako zategne
               še za teden ta rok. No, okrog 10. smo rekli.</p>
            </sp>
            <sp xml:id="SDT2-KZLS-Redna-021-1999-04-22.sp89">

               <speaker>PREDSEDNIK VILI TROFENIK:</speaker>

               <p>Ni mislil, da bi bila seja 10., ampak da se do 10. dostavijo v pisni obliki predlogi
               stališč. Ker tisti teden, od 10. do 14., ni državnega zbora in lahko sejo komisije
               malo bolj normalno organiziramo kot v takih enournih presledkih. Če pa to zavlečemo,
               potem pademo že v obdobja sej državnega zbora, in mislim, da je za neko tako tematiko
               potrebno več kot eno uro ali pa eno uro in pol časa imeti na razpolago. Saj vidite, s
               temi prekinitvami se vedno vračamo na začetek razprave, in je to zelo neracionalno
               trošenje časa. Zato sem tako predlagal. Gospod Juri.</p>
            </sp>
            <sp xml:id="SDT2-KZLS-Redna-021-1999-04-22.sp90">

               <speaker>AURELIO JURI:</speaker>

               <p>Predsednik, mislim, da je termin povsem primeren. Saj danes ne odkrivamo tople vode,
               saj do teh stvari, jaz verjamem, da vsaka poslanska skupina ima že določene vizije,
               določene predloge. Zdaj gre samo za to, da vendarle pozovemo, da v pisni obliki do
               tistega datuma dostavijo komisiji, da se komisija na osnovi teh stališč posameznih
               poslanskih skupin organizira in pripravi razpravo, ki bo lahko tudi teden dni kasneje
               ali pa morda tudi dlje.</p>
            </sp>
            <sp xml:id="SDT2-KZLS-Redna-021-1999-04-22.sp91">

               <speaker>PREDSEDNIK VILI TROFENIK:</speaker>

               <p>Petan, izvoli.</p>
            </sp>
            <sp xml:id="SDT2-KZLS-Redna-021-1999-04-22.sp92">

               <speaker>RUDOLF PETAN:</speaker>

               <p>Bodimo potem vsaj praktični in recimo vsaj 11., ker je to torek in ob torkih so
               poslanske skupine, pa se lahko še takrat izoblikuje tako mnenje. Zaradi tega govorim.
               11. je torek in vključno s torkom, recimo, verjetno ne bomo ničesar prekršili. To je
               bil moj osnovni namen. Hvala.</p>
            </sp>
            <sp xml:id="SDT2-KZLS-Redna-021-1999-04-22.sp93">

               <speaker>PREDSEDNIK VILI TROFENIK:</speaker>

               <p>Hvala. No, saj zdaj, ko smo gledali koledar, bi dopolnil to zadevo. Če se strinjate,
               da imamo sejo v četrtek, 13. maja, napovemo, in potem en dan pred sejo bi bilo treba
               imeti, to je pa v torek, da se v sredo eventuelno stvari pripravijo in uskladijo, ker
               pred samo sejo...</p>
               <p>Se pravi, popravljam tisti datum 10.5. do 11.5., vključno 11., se pravi torek, in da
               pozovemo državnega sekretarja oziroma povabimo, da se istočasno dogovorimo kot
               dodatek, da bo seja 13., v četrtek.</p>
               <p>Kdo je za te predloge? <stage>(Vsi.)</stage></p>
               <p>Hvala.</p>
               <p>S tem prekinjam to točko dnevnega reda.</p>
               <p>Predlagam, da preidemo k <title>TOČKI RAZNO.</title>
               </p>     
               <p>Ampak bi prosil, gospod Božič, ob 18.15 danes bo nadaljevanje seje oziroma bo
               izredna seja komisije zaradi zakona o rudarstvu; na ministrstvu za okolje in prostor
               bodo pripravili nekatere stvari.</p>
               <p>Pod točko razno bi samo prosil za naslednje: da se izjasnite, ali se proglasimo kot
               zainteresirano delovno telo za zakon o regionalnem razvoju. Jaz mislim, da bi bilo
               primerno, vendar bi vseeno rad vaše stališče.</p>
            </sp>
            <sp xml:id="SDT2-KZLS-Redna-021-1999-04-22.sp94">

               <speaker>AURELIO JURI:</speaker>

               <p>Jaz pritrjujem temu.</p>
            </sp>
            <sp xml:id="SDT2-KZLS-Redna-021-1999-04-22.sp95">

               <speaker>PREDSEDNIK VILI TROFENIK:</speaker>

               <p>Ali to pomeni, da se večina strinja? <stage>(Da.)</stage> Ker to rabimo zaradi organizacije oziroma
               seje.</p>
               <p>Prejeli ste dva dopisa v vednost, predvsem pismo predsednika predsedstva združenja
               občin Slovenije, in strokovne napotke službe vlade glede plač občinskih
               funkcionarjev. <stage type="mag">(nadaljevanje)</stage> Glede
               predsedstva združenja občin, da želijo, da jih vabimo. Mi moramo najprej imeti
               dokazilo, da je to registrirana institucija, tega do sedaj ni.</p>
               <p>Obvestil bi vas, da bom glede na to, da se stalna konferenca lokalnih skupnosti
               spreminja statut, spreminja ime in napoveduje volilno skupščino in skupščina v kateri
               naj bi se bistveno spremenil tudi statut v juniju, povabil predsednike vseh treh
               združenj. Ker za enkrat imamo tri združenja, ki pa nobeno nima statusa nacionalnega
               sklada z zakonom na razgovor, kjer bi poskušali prepričati v tem smislu za skupen
               nastop, da bi prišlo do oblikovanja nacionalnega združenja. Mislim, da je sedaj
               primerne trenutek, ko se spreminja stalna konferenca temeljni akt in ima tudi
               napovedano volilno skupščino. Ali se tako strinjate? Potem bom to opravil v
               naslednjem tednu. Ali kdo nasprotuje temu, da smo v komisiji neke vrste pobudniki?
               Dobro.</p>
               <p>S tem bi točko razno. Ali želi? Nihče.</p>
               <p>Zaključujem. 18.15 na 212 sobi ne tukaj. <stage type="time">(SEJA JE BILA PREKINJENA 22. APRILA
                  1999 OB 14.14 URI.)</stage>
               </p>
            </sp>
         </div>
      </body>
   </text>
</TEI>
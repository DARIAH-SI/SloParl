<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT2-KZVSIUS-Izredna-002-2000-05-04">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za volilni sistem in ustavne spremembe</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">7471C608942B523DC12568D40033F952</idno>
               <idno type="custom" subtype="day">5E7576C2548C0E47C12568D60028AC4D</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=5E7576C2548C0E47C12568D60028AC4D</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-KZVSIUS-Izredna-002-2000-05-04.KZVSIUS" n="002">
               <name>Izredna</name>
               <date when="2000-05-04"/>
            </setting>
         </settingDesc>
         <particDesc>
            <listOrg>
               <org xml:id="SDT2-KZVSIUS-Izredna-002-2000-05-04.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-KZVSIUS-Izredna-002-2000-05-04.KZVSIUS">
                        <orgName key="KZVSIUS">Komisija za volilni sistem in ustavne spremembe</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA VOLILNI SISTEM IN USTAVNE SPREMEMBE</stage>
            <stage type="session">2. IZREDNA SEJA</stage>
            <stage type="date">(4. maj 2000)</stage>
            <stage type="chairman">Sejo je vodil Janez Podobnik, predsednik komisije.</stage>
            <stage type="time">Seja se je pričela ob 14.08 uri.</stage>


            <sp xml:id="SDT2-KZVSIUS-Izredna-002-2000-05-04.sp1">

               <speaker>PREDSEDNIK JANEZ PODOBNIK:</speaker>

               <p>Pričenjam 2. izredno sejo komisije državnega zbora Republike Slovenije za volilni
               sistem in ustavne spremembe. Po pooblastilu Antona Delaka nadomešča poslanec Ivan
               Kebrič. Ugotavljam, da je komisija sklepčna in lahko pričnemo z delom. S sklicem ste
               prejeli dnevni red:</p>
               <p>1. Potrditev osnutka zapisnika 6. seje.</p>
               <p>2. Obravnava predloga za začetek postopka za spremembo ustave Republike Slovenije v
               smeri ustavne določitve sistema sorazmernega predstavništva z obvezno personalizacijo
               volitev, predlagatelji skupina poslancev, prvo podpisani Miran Potrč.</p>
               <p>Včeraj je član komisije dr. Ribičič predlagal, da bi razširili dnevni red izredne
               seje in sicer z dodatno točko dnevnega reda, ki glasi: Imenovanje strokovne skupine
               za preučitev predloga za začetek postopka za spremembo ustave Republike Slovenije,
               EPA 708/II, ki je bila objavljena v Poročevalcu številka 21/99 lanskega 7. aprila. V
               prilogi je dr. Ribičič tudi predlagal sestavo strokovne skupine s kratko
               obrazložitvijo, zakaj je ta skupina potrebna.</p>
               <p>V eni od naših prvih sej je dr. Ribičič že predlagal, da naša komisija imenuje
               strokovno skupino. Takrat smo njegov predlog nekoliko odložili in jaz sam podpiram,
               da se današnji dnevni red izredne seje razširi s točko kot jo predlaga dr. Ribičič.
               Ali želi v zvezi z dnevnim redom in razširitvijo kdo besedo?</p>
               <p>Najprej dajem na glasovanje predlog, da se današnji dnevni red 2. izredne seje
               razširi s točko dnevnega reda kot jo predlaga dr. Ribičič.</p>
               <p>Kdo je za? (12 članov.) Je kdo proti? (? članov.)</p>
               <p>Ugotavljam, da je predlog sprejet.</p>
               <p>Določili smo dnevni red. Preden preidem na 1. točko, po pooblastilu Maria Gasparini
               nadomešča član komisije Maksimiljan Lavrinc.</p>
               <p>Prehajamo na <title>1. TOČKO DNEVNEGA REDA - POTRDITEV OSNUTKA ZAPISNIKA 6. SEJE
                  KOMISIJE. </title>Osnutek le-tega je na vpogled v računalniški mreži. Ali želi kdo
               besedo? (Ne želi.) Zapisnik 6. seje komisije dajem na glasovanje.</p>
               <p>Kdo je za? (12 članov.) Je kdo proti? (Nihče.)</p>
               <p>Ugotavljam, da smo zapisnik 6. seje komisije sprejeli.</p>
               <p>S tem zaključujem 1. točko 2. izredne seje.</p>
               <p>Prehajamo na <title>2. TOČKO DNEVNEGA REDA - OBRAVNAVA PREDLOGA ZA ZAČETEK POSTOPKA ZA
                  SPREMEMBO USTAVE REPUBLIKE SLOVENIJE V SMERI USTAVNE DOLOČITVE SISTEMA
                  SORAZMERNEGA PREDSTAVNIŠTVA Z OBVEZNO PERSONALIZACIJO VOLITEV. </title>Dovolite mi
               kratek uvod k tej točki, nato bom pa dal besedo prvo podpisanemu pri skupini
               poslancev, gospodu Potrču, ki sem ga tudi vabil k tej točki dnevnega reda.</p>
               <p>Na 4. seji komisije nam je predstavnik predlagateljev že predstavil predlog za
               začetek postopka za spremembo ustave. <stage type="mag"/>
               (Nadaljevanje) Na takratni seji je tudi dr. Miro Cerar podal svoj pogled glede
               obravnave predloga za začetek spremembe ustave nasproti predlogom za spremembo
               volilnega sistema v komisiji. Takrat je bilo s strani dr. Cerarja poudarjeno, da se
               zakonodajni postopek za sprejem volilnega zakona ne more končati, preden se državni
               zbor ne odloči o predlagani spremembi ustave. Vloženi so bili tudi pomisleki na
               nepristojnost komisije za obravnavo predloga za začetek postopka za spremembo ustave.
               Na 4. seji komisije smo obravnavo predloga prekinili z odločitvijo, da se pozovejo
               vse poslanske skupine, da se le-te opredelijo do predloga in podajo svoja stališča.
               Svoja stališča so tako že posredovale komisiji poslanske skupine združene liste
               socialnih demokratov, DeSUS-a in pa socialdemokratskestranke. Stališča ste prejeli s
               sklicem današnje izredne seje. Po 4. seji komisije se je sestala tudi skupina
               strokovnjakov za področje volilnih sistemov, ki sem jo v imenu komisije zaprosil za
               mnenje o predlaganem besedilu spremembe ustave. Mnenje, ki ste ga s sklicem prejeli
               za današnjo sejo z dne 22.3.2000 vsebuje odgovore na vprašanje, ali določitev
               volilnega sistema spada v ustavo in, ali ni vključitev rešitve, ki uvaja
               proporcionalni volilni sistem v ustavo v nasprotju z rezultatom referenduma o
               volilnih sistemih. V zvezi s tem pa tudi razmišljanje o nujnosti izvedbe ustavnega
               referenduma o tej predlagani spremembi ustave ter o nekaterih ovirah pri njegovem
               razpisu.</p>
               <p>Če dovolite, bi na kratko še povzel mnenje skupine strokovnjakov. Torej komisija je
               dala naslednje mnenje, podpisani so dr. Franci Grad, dr. Tone Jerovšek in dr. Rajko
               Pirnat. V zvezi s predlagano spremembo ustave se zastavlja najprej vprašanje, ali
               določitev volilnega sistema spada v ustavo ali je torej to ustavna materija. Glede
               tega soustavne ureditve po svetu dokaj različne, vendar je mogoče ugotoviti, da
               starejše ustave praviloma niso določale volilnega sistema, temveč so ga v celoti
               prepuščale zakonski ureditvi. Nasprotno pa novejše ustave pogosto določajo neka
               temeljna načela in izhodišča za volilni sistem, največkrat celo toliko natančno, da
               ga je mogoče opredeliti kot večinskega, sorazmernega in podobno. Ker je naša ustava
               zasnovana kot sodobna evropska ustava, bi iz primerjalnega vidika ne mogli zanikati
               možnosti, da se volilni sistem uredi že v ustavi. O tem se je razmišljalo tudi ob
               sprejemanju ustave, vendar pa zaradi političnih nesoglasij ni prišlo do tega, pač pa
               je kot priznanje pomembnosti ureditve volilnega sistema v ustavi določeno, da se
               zakon, ki določa volilni sistem, sprejema z dvotretjinsko večino vseh poslancev, kar
               je enaka večina kot se zahteva za spremembo ustave.</p>
               <p>Drugič. Predlagana sprememba ustave vpeljuje v ustavo besedilo, v ustavno besedilo
               proporcionalni volilni sistem. Taka rešitev je nasprotna rezultatu referenduma o
               volilnih sistemih, kot izhaja iz odločbe ustavne sodišča. Pravno je na rezultat tega
               referenduma vezan na državni zbor le glede vprašanj, ki se urejajo z zakonom, kar ne
               velja za spremembo ustave. Kljub temu pa pomeni rezultat referenduma pomembno
               usmeritev državnemu zboru pri kakršnemkoli odločanju o volilnem sistemu, torej tudi
               pri odločanju o njegovi vključitvi v ustavo, kot je predlagano. Zato skupina
               strokovnjakov meni, da bi za legitimnost predlagane spremembe ustave, če bo seveda
               dobila dvotretjinsko podporo poslancev državnega zbora in bo sprejeta, bilo nujno v
               skladu s 170. členom ustave predložiti predlagano spremembo ustave v sprejem volivcem
               na referendumu. <stage type="mag"/> (Nadaljevanje) Ob tem pa je
               treba opozoriti, da zakon o referendumu prepoveduje izvedbo referendumu v letu pred
               rednimi volitvami v državni zbor. Taka prepoved za izvedbo ustavno revizijskega
               referenduma ni predpisana. Vendar bi pa omenil referendum o predlagani spremembi
               ustave po svoji vsebini, seveda tudi referendum o volilnem sistemu. Tako bi po
               analogiji omenjena določba, po kateri iz vidika demokratičnih načel ni mogoče v
               volilnem letu volivcev spraševati o tem kakšen volilni sistem podpirajo, bila
               uporabna tudi za referendum o predlagani spremembi ustave. To je mnenje skupine
               strokovnjakov. Danes ste prejeli tudi mnenje sekretariata za zakonodajo in pravne
               zadeve. In predlagam, da bi po kratki obrazložitvi predlagatelja gospoda Potrča, če
               je potrebno, dobil tudi besedo predstavnik sekretariata. Gospod Potrč, dajem vam
               besedo</p>
            </sp>
            <sp xml:id="SDT2-KZVSIUS-Izredna-002-2000-05-04.sp2">

               <speaker>MIRAN POTRČ:</speaker>

               <p>Hvala lepa gospod predsednik. Spoštovane kolegice in kolegi. Še enkrat hvala lepa,
               da je ta točka uvrščena na dnevni red po tem, ko smo jo vložili v državni zbor 25.
               januarja letos, se pravi pred več kot tremi meseci in sicer 30 poslank in poslancev
               iz vrst Slovenske nacionalne stranke, Narodnosti, DeSUS-a, Liberalne demokracije
               Slovenije in Združene liste socialnih demokratov. Kot je povedal gospod predsednik,
               je bila prva predstavitev na kratko opravljena na četrti seji komisije 15. februarja
               letos, zato naj v zvezi z vsebino, ki je dovolj kratka in enostavna povem samo to, da
               je želja predlagateljev, da izkoristijo možnost, ki jo je pokazala skupina
               strokovnjakov v okviru komisije za volilni sistem in ustavne spremembe in ki je v
               svojem mnenju z dne 13. decembra 1999 izrecno rekla, da so za uresničitev odločitve
               ustavnega sodišča možni dve poti. Ena je sprejem dvokrožnega večinskega volilnega
               sistema in druga po mnenju skupine strokovnjakov enakovredna, tudi takšna, da državni
               zbor predlaga oziroma sprejme dopolnitev 80. člena ustave Republike Slovenije. S
               predlagano dopolnitvijo bi po možnem predlogu podpisnikov v ustavo zapisali kot
               volilni sistem, sorazmerni oziroma proporcionalni volilni sistem.</p>
               <p>S tem bi že vsebina ustave odrejala, določala okvir, po katerem se lahko tudi v
               zakonu kasneje uredi volilni sistem in bi, če bi bil ta predlog skupine sprejet, pač
               ustava določa okvir, da ima naša država proporcionalni oziroma sorazmerni volilni
               sistem. Predlagatelji smo, da rečem enako kot je bilo dano mnenje skupine
               strokovnjakov mnenja, da je to v ustavi mogoče urediti, posebej zato, ker so bila že
               ob sprejemanju ustave v letu 1991 takšna razmišljanja in zateve, pa je čas
               sprejemanja ustave to možnost prehitel in zaradi tega, ker so v nekaterih sodobnih
               ustavah tudi določbe, ki odrejajo volilni sistem, recimo v avstrijski in irski<stage type="mag"/> (Nadaljevanje) ustavi.</p>
               <p>Kar zadeva konkretno vsebino rešitev, je seveda tam možna različna, predvsem takšna
               in tista, ki bi jo dosegla, ki bi z njo soglašala dvotretjinska večina poslank in
               poslancev državnega zbora. Zaradi tega je naše mnenje, da bi bilo danes predvsem
               koristno opraviti, po tem, ko smo dobili mnenje samo iz treh poslanskih skupin, še
               načelno razpravo o pripravljenosti ali nepripravljenosti poslanskih skupin in večine
               v tej komisiji, da se k spremembi ustave pristopi. Če je v načelnem smislu izražena
               takšna pripravljenost, potem kar zadeva predlagatelje je smiselno, da se oblikuje
               tudi eventualen konkreten predlog v dvofaznem ustavnem postopku kot je predviden. Če
               načelne pripravljenosti dvotretjinske ni, potem je najbrž konkretno govoriti o
               vsebini takšni ali kakršnikoli drugačni, nepotrebno.</p>
               <p>Pri tem naj kot predlagatelj, v imenu predlagateljev rečem samo še dvoje. Tudi
               predlagatelji smo večkrat poudarjali, da kar nas zadeva, popolnoma sprejemamo idejo o
               tem, da se eventualna sprememba ustave da na ustavno, ustavni referendum. Če bi to
               skupno ocenili kot potrebno, nimamo nobenih pomislekov in bi s tem prav gotovo
               bilasanirana v celoti, še v kvalitetnejši obliki izražena ljudska volja na
               referendumu o volilnih sistemih, saj za potrditev sprememb ustave je potrebno, da na
               referendumu sodeluje najmanj pol volilnih upravičencev in za izid referenduma je
               potrebno več kot polovica tistih, ki so na referendumu sodelovali, kar je znatno
               iznad rezultatov, ki so bili ugotovljeni na podlagi referenduma o volilnih
               sistemih.</p>
               <p>Drugo, kar pa prosim, da vzamete kot moje osebno mnenje in pomeni pač nekatera
               opozorila v zvezi z zadnjim mnenjem skupine strokovnjakov v okviru komisije za
               volilni sistem in ustavne spremembe, to je pa vprašanje kdaj je mogoč ali ne
               referendum. Jaz bi v zvezi s tem rad opozoril na naslednje.</p>
               <p>1. Da je prav razumeti, da tudi skupina strokovnjakov ne govori o tem, da formalno
               referendum ne bi bil mogoč, ampak govori o tem, da bi izvedba referenduma v času eno
               leto pred volitvami bila lahko sporna iz vidika demokratičnih načel. Govorim to iz
               razloga, ker vsi poznamo, rad bi pa spomnil na odločbo ustavnega sodiščaU I 276/96,
               ki govori o skladnosti 12.a člena zakona o referendumu in ljudski iniciativi in v
               kateri je v točki 11, obrazložitve izrecno napisana ta prepoved, namreč prepoved
               enoletne izvedbe referenduma pred volitvami, pa ne <stage type="mag"/>
               </p>
               <p>(Nadaljevanje) izključuje možnosti razpisa naknadnega zakonodajnega referenduma in to
               ne glede na čas sprejema zakona, ki bi se nanašal na volitve v državni zbor. Pravica
               volilcev do naknadnega zakonodajnega referenduma z določbo 12.a člena ni omejena.</p>
               <p>In jaz bi le upal trditi, da nobene določbe v ustavi, ki govorijo o potrditvenem
               referendumu ustave ni, ki bi kakorkoli napotila na možnost, da sprejem ustave in
               kasnejši referendum o potrditvi ustave za katerokoli določbo naj bi bil mogoč
               kadarkoli. Zato se mi zdi, da bi najbrž kazalo tudi to imeti v vidu.</p>
               <p>Kar pa zadeva ugotovitev, da bi eventualno takšna izvedba, lahko bi bila
               diskutabilna iz vidika demokratičnih načel, pa naj dodam naslednje. Najbrž je
               razprava o tem v celoti utemeljena. Vprašanje pa je ali naj se postavi potem enaka
               utemeljenost razprave tudi za čas spremembe volilne zakonodaje sploh. Ker namreč tudi
               sprememba volilne zakonodaje neposredno pred izvedbo volitev je najbrž iz vidika, bi
               rekel demokratičnih načel, ki pomenijo potreben čas za pripravo na volitve, za
               seznanitev z volilno zakonodajo in s tem za normalno izvedbo volitev, stvar, ki bi jo
               kazalo posebej oceniti.</p>
               <p>Toliko gospod predsednik za uvod. Z še enkrat prošnjo, da razpravljamo danes, vsaj
               po mojem mnenju, kot prvopodpisanega v imenu predlagateljev, predvsem o mnenju,
               načelnem mnenju poslanskih skupin, če takšnega mnenja ne bo mogoče dobiti, bi tudi
               prosil, da si ga pridobimo potem ko smo ustrezno proceduro glede zakonov opravili.
               Mislim da je prav vedeti in se opredeliti ali bi in pod kakšnimi pogoji bi eventualno
               obstajala dvotretjinska pripravljenost za spremembe ustave. Hvala lepa.</p>
            </sp>
            <sp xml:id="SDT2-KZVSIUS-Izredna-002-2000-05-04.sp3">

               <speaker>PREDSEDNIK JANEZ PODOBNIK:</speaker>

               <p>Hvala gospodu Potrču. Na zelo koncizno predstavitev predloga spremembe ustave in tudi
               istočasno že kratkega komentarja, mnenja tudi strokovne skupine. Sam tudi menim, da
               je bil namen današnje obravnave, te točke dnevnega reda, da se poslanske skupine
               načelno opredelijo do samega postopka oziroma da se skupaj dogovorimo, na kakšen
               način bi gradili po tem ... konsenz za neko spremembo. Mislim da je to tudi naša
               naloga komisije v samem aktu o ustanovitvi.</p>
               <p>Sam bi tudi menil, če bi šel pogledati analogijo, ta mandat je že enkrat bil v
               podobni situaciji, ko smo spreminjali drugi odstavek 48. člena ustave. Takrat se
               spominjam, da je prevladalo stališče, da je <stage type="mag"/>(Nadaljevanje) zelo pomembna tudi vendarle, kako bi rekel, obsežnejša
               elaborirana strokovna ocena skupine strokovnjakov za ustavno pravo, kadar se gre v
               spremembo ustave. Predlagana sprememba ustave je pomembna sprememba in sam menim da
               je pomembna, tudi torej imamo s strokovnega vidika kvalitetno pripravljeno gradivo.</p>
               <p>Danes pa ste prejeli tudi mnenje sekretariata za zakonodajo in pravne zadeve in jaz
               bi prosil dr. Cerarja, če bi v imenu sekretariata morda na kratko povzel glavne
               poudarke mnenja.</p>
            </sp>
            <sp xml:id="SDT2-KZVSIUS-Izredna-002-2000-05-04.sp4">

               <speaker>DR. MIRO CERAR:</speaker>

               <p>Hvala lepa. Najprej bi se opravičil za manjšo napako v tem mnenju, namreč v drugem
               odstavku smo pomotoma zapisali, da je ta predlog podprlo 24 poslancev, v resnici jih
               je bilo 30, torej tukaj je šlo za spodrsljaj.</p>
            </sp>
            <sp xml:id="SDT2-KZVSIUS-Izredna-002-2000-05-04.sp5">

               <speaker>PREDSEDNIK JANEZ PODOBNIK:</speaker>

               <p>Sedaj pa jih imamo še 29.</p>
            </sp>
            <sp xml:id="SDT2-KZVSIUS-Izredna-002-2000-05-04.sp6">

               <speaker>DR. MIRO CERAR:</speaker>

               <p>Sedaj pa 29, po novem.</p>
               <p>Torej. najprej sekretariat ugotavlja, da pravzaprav volilna materija, temelji
               volilnega sistema so tako pomembna pravna materija, da sodijo v okvir ustavnega
               urejanja, se pravi tukaj menimo, da ni sporno o tem razpravljati na ustavni ravni.</p>
               <p>Ob tem želimo spomniti na mnenje, ki je bilo tudi že omenjeno skupine strokovnjakov
               za volilni sistem, ki deluje pri tej komisiji, z dne 12.12.1999, v katerem je ta
               komisija, ta skupina strokovnjakov zapisala, da sta v okviru tedanjih političnih
               razprav seveda na voljo dve enakovredni rešitvi. To je: bodisi sprejem zakona o
               večinskem volilnem sistemu, bodisi sprejem spremembe 80. člena ustave itn. K temu mi
               dodajamo, da v formalnem pravnem pomenu sprememba zakona, četudi takšnega, ki se
               sprejema z absolutno dvotretjinsko večino, nikakor ni enakovredna spremembi ustave,
               kajti ustava je vedno akt višje pravne veljave od zakona in je torej hierarhičnemu
               zakonu nadrejena.</p>
               <p>Seveda v političnem pogledu je možno oblikovati tukaj drugačne poglede, drugačna
               merila, to je seveda normalno, vendar v formalno pravnem smislu torej poudarjamo, da
               iz te hierarhične nadrejenosti ustave zakonu izhaja tudi nesporno naslednje, torej
               to, da je ustavna določba katerakoli nadrejena tudi npr. referendumsko izraženi volji
               ljudstva ki sodi v okvir zakonodajnega referenduma, pa tudi odločbam ustavnega
               sodišča. To pomeni, da bi državni zbor v morebitnem ustavno revizijskem postopku, v
               kolikor bi se zanj odločil in ga nadaljeval bil na podlagi tega, na podlagi tega
               naslovnega predlogane bi bil pravzaprav pravno vezan na odločbo ustavnega sodišča o
               volilnem referendumu oziroma z njo ugotovljeno odločitev volilcev na tem referendumu.</p>
               <p>V naši ureditvi ustavno spreminjanje volilnega sistema v času, ko se nekako
               približujejo volitve ni nedopustno. V pravnem smislu pa iz že same narave ustavno
               opredeljenih demokratičnih volitev izhaja, da volilnega sistema nikakor ni mogoče
               niti ustavno niti zakonsko spreminjati od trenutka razpisa <stage type="mag"/>(Nadaljevanje) volitev dalje. To je razumljivo, kajti od tega
               trenutka dalje začnejo teči volilna opravila in druge predvolilne aktivnosti, glede
               katerih morajo biti pravna pravila in merila vnaprej jasno določena.</p>
               <p>Glede same vsebine predloga za začetek postopka za spremembo ustave, kolikor je pač
               podana, ugotavljamo, da je seveda tako, kot je to značilno za ustavno raven, zelo
               splošna, in zato še posebej tudi mi pogrešamo to, kar je predsednik ravno prej dejal,
               obširnejšo in bolj poglobljeno pravno in drugačno analizo skupine strokovnjakov.
               Namreč, tu se odpira celo, bom rekel, morje ali število vprašanj, na katera bi bilo
               dobro, da bi nam strokovnjaki nekako odgovorili ali jih na nek način simulirali,
               kajti samo na taki podlagi je mogoče neko resno razpravo voditi o uvedbi nekega
               proporcionalnega sistema z obveznim pragom in z elementi personalizacije volitev.
               Opozoril bi samo na to, da že na primer elementi personalizacije volitev so zelo
               različni, od preferenčnih glasov do panaširanja in na primer tudi do tega, kar že
               imamo v našem zakonu, toje do volilnih okrajev, ki tudi na nek način, čeprav ne na
               nek odločilen način, kot predlaga predlagatelj, že zagotavlja tudi neko
               personalizacijo volitev znotraj proporcionalnega sistema. Poleg tega je potem treba
               tudi sedanjo zakonsko ureditev ovrednotiti v luči takšne ustavne spremembe in tako
               naprej.</p>
               <p>Če zdaj povem samo še za konec nekaj, kar zadeva bolj, da tako rečem, procesne
               vidike tega spreminjanja, morebitnega spreminjanja ustave. Najprej bi dejal, da se
               nam zdi, da nikakor ne bi bilo sprejemljivo ali pa vsaj da bi bilo zelo sporno, če bi
               ustavna komisija in kasneje državni zbor v morebitnem postopku spreminjanja ustave
               bistveno širila predlagani okvir sprememb ali pa šla celo morda v vsebinsko nasprotje
               s temi spremembami. Se pravi, mislim, da mora biti komisija na nek način vezana na ta
               predlog, na njegove okvire in znotraj teh okvirov opraviti debato in potem se
               odločiti o tem, ali bo takšno spremembo podprla.</p>
               <p>Poleg tega bi pa še opozoril, in s tem bom tudi počasi končal, da smo doslej imeli
               torej eno spremembo ustave, na katero je tudi predsednik že opozoril, in da smo se
               takrat odločili, v odsotnosti drugačne, torej pravne ureditev - nimamo v poslovniku
               nobenih določb o tem, kot vemo - da bomo ustavo spreminjali v obliki ustavnega zakona
               aliustavnih zakonov. Kar pomeni, da gre za zakon, ki ima dva razdelka. V prvem se
               določi besedilo spremembe ustave, v drugem razdelku pa določbe o uveljavitvi
               spremembe ustave. In če bi se te prakse oziroma tega načela držali, kar je vsekakor
               smiselno, ker smo to širše analizirali, bi bilo zelo dobro, da bi čim prej to
               spremembo, kolikor bi se postopek nadaljeval, pretvorili oziroma preoblikovali v
               obliko takšnega ustavnega zakona, da bo potem tudi lažje mogoče voditi razpravo o teh
               določbah, jih dopolnjevati, spreminjati in tako naprej. Hvala lepa.</p>
            </sp>
            <sp xml:id="SDT2-KZVSIUS-Izredna-002-2000-05-04.sp7">

               <speaker>PREDSEDNIK JANEZ PODOBNIK:</speaker>

               <p>Hvala, dr. Cerar. Preden nadaljujemo z razpravo, bi rad samo še obvestil, da po
               pooblastilu člana komisije Zmaga Jelinčiča nadomešča Sašo Peče. Kot ste že vsi člani
               komisije dobili pismeno na mizo, Zmago Jelinčič umika podpis k predlogu za začetek
               postopka za spremembo ustave. Pravkar pa tudi Rafael Kužnik pismeno umika svoj podpis
               k predlogu za začetek postopka. Ker sem prej videl, da ste nekateri začeli gledati po
               ustavi, <stage type="mag"/>(Nadaljevanje) torej 178. člen ustave
               je jasen: predlog za začetek postopka za spremembo ustave lahko da 20 poslancev
               državnega zbora, vlada ali najmanj 30.000 volilcev. Tako da te odločitve poslancev ne
               vplivajo na današnjo točko dnevnega reda.</p>
               <p>Ponovno bi predlagal, da se dogovorimo, kaj je domet današnje razprave ob tej točki
               dnevnega reda, da se predstavniki poslanskih skupin poskušate načelno opredeliti do
               predloga, in da potem ocenimo, na kakšen način bi nadaljevali razpravo.</p>
               <p>Sam bi se tu strinjal s predlogom, ki ga je prej v zaključku svojega uvodnega
               razmišljanja podal kolega Potrč, da morda danes ne zaključimo že s klasičnim
               glasovanjem, da se pač prične postopek za spremembo ustave, kajti vemo, da tako
               odločanje zahteva dvotretjinsko večino, ampak da se dogovorimo, da najdemo vse
               načine, da bi v komisiji našli potreben konsenz, se pravi, najmanj dvotretjinsko
               podporo tako v parlamentu kot tudi v naši komisiji, in se dogovorimo, ali je
               eventuelno potrebno, tudi glede na nekatera vprašanja, o katerih je pravkar govoril
               dr. Cerar, pridobiti še dodatno mnenje skupine strokovnjakov ali pa kakšen drug
               predlog, s katerim bi bili člani komisije dodatno seznanjeni in se potem lahko tudi
               odločali.</p>
               <p>Odpiram razpravo. Gospod Janša je bil prvi.</p>
            </sp>
            <sp xml:id="SDT2-KZVSIUS-Izredna-002-2000-05-04.sp8">

               <speaker>JANEZ JANŠA:</speaker>

               <p>Hvala za besedo. V glavnem se strinjam s tem mnenjem pravnih strokovnjakov, ki so ga
               podali do te spremembe. Tudi ne vidim kakšnih velikih koristi v tem, da zdaj
               imenujemo še eno skupino, ki bo podala drugo mnenje. V tej hiši se je v zadnjem času
               uveljavila praksa, da če kakšno pravno mnenje komu ni všeč, se naroči drugo ali pa se
               skuša zamenjati skupino, ki je pravno mnenje pripravila. Pa mislim, da za to fazo
               postopka zagotovo to mnenje zadostuje. Drugo je, če bo ta komisija že sprejela
               določeneusmeritve ali pa stališča in če bo čisto v tehničnem smislu dala nekomu, da
               napiše predlog ustavnega zakona. Mislim pa, da bi to tudi te službe, ki jih ima
               državni zbor, bile sposobne narediti.</p>
               <p>Seveda pa je zadeva po mojem mnenju sporna s stališča vprašanja našega ustavnega
               reda. Dejstvo je, da je slovenska ustava v času, ko je bil izveden referendum, ko je
               bil zahtevan in izveden referendum, <stage type="mag"/>
               (Nadaljevanje) urejala te stvari drugače kot se jih bo skušalo urediti zdaj s to
               spremembe ustave in to prej, preden je bila pravica, ki so jo volivci s svojo
               aktivnostjo po postopku, ki ga je ustava določala, preden so bile te pravice
               realizirane. Se pravi tukaj se skuša z retroaktivno spremembo pravil igre, s
               spremembo pravil igre za nazaj in če neko pravico, ki jo je ustava dajala volivcev v
               državi, ki seveda nekaj da na svoj pravni red, se to ne dogaja, jaz ne poznam
               nobenega takega primera v zgodovini. Res pa je, da proti takšnemu početju ni pravne
               obrambe. Če tisti, ki določa ustavo, ki jo sprejema, se pravi zakonodajalec,
               ustavodajalec, za nazaj spreminja pravila igre, potem je seveda si smiselno
               postavljati vprašanja o naravi takšnega političnega sistema, pravnih možnosti za
               pritožbo, pa tistih, kateremu so bile kršene pravice enostavno nima. Ustavno sodišče
               za to ni pristojno in zadeva bi seveda v najboljšem primeru pustila za sabo čuden
               priokus. Lahko da bi seveda ta čuden priokus naknadni referendum, ki zahteva večjo
               oziroma kvalificirano absolutno večinsko udeležbo popravil, vendar ne v celoti, tega
               se je treba zavedati.</p>
               <p>Poleg tega pa opozarjam na to, da čas, ki je pred nami, ni ravno takšen, da bi
               spodbujal ljudi k udeležbi na tem referendumu v primeru, če bi bile rešitve, ki bodo
               predlagane, v nasprotju z rezultatom referenduma ali pa vsaj v popolnoma drugo smer
               in da zbrati absolutno večino ljudi oziroma zagotoviti več kot 50% udeležbo na tem
               referendumu, enostavno ni tako lahko zadeva kot si nekateri predstavljajo. To je
               možno po mojem mnenju doseči samo v primeru, če bi ta ustavna komisija dosegla visok
               konsenz za te spremembe. V nobenem primeru pa tega ni možno doseči, če bi šle
               predlagane rešitve v popolno nasprotje z volilnim sistemom, ki je po odločbi
               ustavnega sodišča zmagal na zadnjem referendumu.</p>
               <p>Kot pravijo evidentni pravni strokovnjaki, ki so podpisali to mnenje, je seveda,
               najboljše, da kar preberem: "Rešitev, ki je predlagana je nasprotna rezultatu
               referenduma o volilnih sistemih kot izhaja iz odločbe ustavnega sodišča. Pravno je na
               rezultat tega referenduma vezan državni zbor le glede vprašanj, ki se ureja z
               zakonom, kar ne velja za spremembo ustave - to seveda vsi vemo - kljub temu pa pomeni
               rezultat referenduma pomembno usmeritev državnemu zboru pri kakršnemkoli odločanju o
               volilnem sistemu, torej tudi pri odločanju o njegovivključitvi v ustavo kot je
               predlagano." In potem seveda ponuja edini možni izhod iz takšnega situacije, če bi se
               to vseeno zgodilo, pa bi bilo nujno v skladu s 170. členom ustave predložiti
               predlagano spremembo ustave v sprejem volivcem na referendumu. Še enkrat poudarjam,
               samo <stage type="mag"/> (Nadaljevanje) v primeru, če se na tej
               ustavni komisiji doseže visoko stopnjo soglasja o predlagani spremembi oziroma ne o
               tej spremembi, ki je predlagana, ker o tem zagotovo ne moremo doseči visoko stopnjo
               soglasja, samo v primeru skratka, če se doseže visoka stopnja soglasja o spremembi
               ustave, ki bo šla v smeri rezultatov referenduma, je možno potem dobiti tudi ta
               naknadni potrditveni ustavni referendum. V nasprotnem primeru pa to ni možno in
               seveda predstavljajte si situacijo, da ta državni zbor spremeni ustavo, da to na
               referendum in na referendumu ta ustavna sprememba pogori. Seveda bodo takoj nekateri,
               ki bodo rekli, ja, zdaj pa spet velja tisti, ne vem že kateri zakon, ki ga je povozil
               najprej referendum, potem tudi ustavna sprememba, vendar bo to zelo slaba rešitev, če
               se jo bo kdo oprijemal. Opozarjam na to, da je treba, preden se lotimo spremembe
               ustave in naknadnega referenduma stvari zelo dobro pretehtati in seveda iskati
               rešitve v smeri, ki ne bodo šle vnasprotje z rezultatom referenduma, ker samo na ta
               način je možno dobiti v bistvu še bolj kvalificirano večino na potrditvenem
               referendumu kot je bila na zakonodajnem referendumu o volilnih sistemih decembra leta
               1996.</p>
            </sp>
            <sp xml:id="SDT2-KZVSIUS-Izredna-002-2000-05-04.sp9">

               <speaker>PREDSEDNIK JANEZ PODOBNIK:</speaker>

               <p>Hvala, kolega Janša. K besedi se je priglasil dr. Zagožen, za njim kolega Battelli,
               kolega Anderlič.</p>
            </sp>
            <sp xml:id="SDT2-KZVSIUS-Izredna-002-2000-05-04.sp10">

               <speaker>DR. FRANC ZAGOŽEN:</speaker>

               <p>Hvala za besedo. Imel bi eno vprašanje za gospoda Cerarja, ker bi rad dobro razumel
               tole, o čemer je govoril in je zapisano tudi v mnenju sekretariata, da ustavna
               sprememba, ki bi jo komisija predlagala državnemu zboru, ne sme biti vsebinsko
               bistveno drugačna od tega predloga. Kaj naj bi to pomenilo? Jaz sprašujem, kaj je to
               bistveno drugačno, seveda v nasprotni smeri, to bi razumel itn., ampak gre za to, da
               je ta predlog dokaj ohlapen, v bistvu samo predlaga proporcionalni sistem, kaj je
               ustrezen prag, je potem stvar zakonodajalca in ne več ustavodajalca, čeprav se z
               enako večino seveda glasuje, ampak potem sta to dve kategoriji in v kolikor bi recimo
               v tak predlog vnesli še kakšen dodaten kriterij, recimo teritorialno delitev države
               na, zdaj imamo na okraje, eventualno recimo na volilne enote, če bi na primer bila
               vsebina predloga taka, da določa najnižji prag ali pa enostavno fiksira, prag <stage type="mag"/> (Nadaljevanje) za vstop s procenti, tako
               opredelitvijo, kot je ustrezna. Če bi ta dodatni kriterij teritorialno delitev vnesli
               tudi kvantificirajo na nek način določili, ali bi to že pomenilo, da ta predlog
               skupine poslancev ni ustrezna podlaga za nadaljevanje dela in zato pomembno, da bi
               morali se odločiti za umik tega in sprejem in izdelavo nekega novega predloga.</p>
               <p>Hkrati bi rad odgovor na to, ali bi lahko s seveda tem ustreznim pragom, ki bi bil,
               pa kot sem rekel, določen s procenti, s takim pragom, ki bi imel po tem
               proporcionalnem sistemu že močne učinke večinskega sistema, lahko smatrali, da je
               ustavodajalec, pač seveda ne v celoti, ne absolutno, ampak do neke mere smiselno
               upošteval tudi odločitev volivcev na referendumu. Tako, da se ustavna sprememba
               približuje temu po svojih učinkih. V tem primeru bi bila zadeva verjetno nekoliko
               manj sporna, ampak jaz mislim, da bi v vsakem primeru bilo ustavno pravno najbolj
               korektno, da bi po spremembi ustavi bil čim prej tudi potrditveni referendum.</p>
               <p>Ali bi v tem primeru, torej ob zadostnem soglasju v državnem zboru lahko že kar,
               recimo v ustavnem zakonu zapisali tako, da se sprememba uveljavi po potrditveni se
               razpiše hkrati s sprejemom tega dopolnila v državnem zboru oziroma ustavnega zakona
               za spremembo? Skratka, da bi državni zbor z enakim številom poslancev, ki bi
               glasovali za spremembo ustave, tudi že razpisal potrditveni referendum.</p>
            </sp>
            <sp xml:id="SDT2-KZVSIUS-Izredna-002-2000-05-04.sp11">

               <speaker>PREDSEDNIK JANEZ PODOBNIK:</speaker>

               <p>Hvala. Jaz predlagam, da na to vprašanje kar odgovori dr. Cerar. Na kratko.</p>
            </sp>
            <sp xml:id="SDT2-KZVSIUS-Izredna-002-2000-05-04.sp12">

               <speaker>GOSPOD DR. CERAR:</speaker>

               <p>Hvala lepa. Bom na kratko. Torej mi smo izpostavili tako, kot je dr. Zagožen rekel,
               dve merili. Prvič, nekako ne iti preko meja predlagane spremembe in ne nasprotovati
               njeni vsebini. Če sem sedaj konkreten, po moji oceni, na primer določitev <stage type="mag"/> (Nadaljevanje) nekoliko višjega praga, kot sem
               morda komu zdi sprejemljiv, ni tisto, kar bi bilo preko meja ali pa v nasprotju s
               predlagano spremembo. Kajti ta pač govori o ustreznem pragu in seveda sedaj je to
               stvar nekega konsenza, kaj je ustrezen prag. Problem bi se lahko pojavil samo v
               primeru, če bi to resnično, ampak to bi moral biti nek skrajni primer, preraslo v
               takšen prag, da bi dejansko že bil element, ker prag je seveda element večinskega
               sistema, premočan. Zatorej tukaj bomtako rekel. To je stvar seveda ocene članov te
               komisije in kasneje vseh poslancev in pravniki lahko samo na načelni ravni opozorimo
               na to, da - ne vem, ne bi želel v procentih govoriti - ampak do neke mere seveda je
               prag še ustrezen, od nekje naprej pa seveda že krši načelo proporcionalnosti. Prav
               tako bi dodal, da recimo dodatni kriterij, kot je teritorialna delitev, tudi verjetno
               ne bi bil, bi bil še vedno nekako znotraj predlaganega okvira te spremembe. V kolikor
               ne bi spet seveda vplival na samo kvaliteto predlaganega volilnega sistema.</p>
               <p>Preko meja. Kaj je mišljeno s tem? Preko meja bi na primer bilo, če bi se sedaj
               začelo v okviru te spremembe, ki je tukaj podana, razpravljati na primer o volilni
               pravici ali pa kakšni drugi zadevi, ki je povezana z, da tako rečem, volilnimi, s tem
               80. členom, torej z volilno spremembo, pa nekako nikakor ni zajeta v tem predlogu, ki
               je bil podan s strani tridesetih poslancev. Nasprotovalo, bi pa pomenilo, da bi
               dejansko recimo sedaj ta komisija in državni zbor sprejela odločitev, da na podlagi
               tega predloga razpravljata in sprejemata neko obliko večinskega sistema. Se pravi, to
               se nam zdi, da ne bi bilo korektno.</p>
               <p>In še glede potrditvenega referenduma. Bi dejal, da tukaj pa bi bilo zadeve verjetno
               treba še nekoliko premisliti. Jaz se ne upam sedaj že definitivno reči, ampak moj
               prvi razmislek je ta, ta naknadni referendum je umeščen že v ustavo in v 170. členu
               piše, da državni zbor mora predlagano spremembo ustave predložiti v sprejem volivcem
               na referendumu, če to zahteva najmanj trideset poslancev. Se pravi, gre za ustavno
               kategorijo zahteve najmanj trideset poslancev. Kjer mislim, redakcijske
               pomanjkljivosti tega člena, bi zato dejal, da je bil po mojem težko zagovarjati
               stališče, da lahko že sama komisija v svojem predlogu, ki bi ga dala, ali pa v
               sklepu, ki bi ga dala v glasovanje državnemu zboru, zavzame stališče, zaveže vnaprej
               državni zbor za to referendum v pravnem smislu. V političnem smislu ni problema, po
               mojem. To je pa stvar dogovora, zaupanja. Ampak v pravnem smislu je pa, po mojem, to
               sporno, bom za enkrat rekel samo sporno in bomo pač to zadevo do prihodnjič še
               preučili. Toliko, za enkrat. Hvala.</p>
            </sp>
            <sp xml:id="SDT2-KZVSIUS-Izredna-002-2000-05-04.sp13">

               <speaker>PREDSEDNIK JANEZ PODOBNIK:</speaker>

               <p>Hvala dr. Cerar. Besedo ima kolega Battelli.</p>
            </sp>
            <sp xml:id="SDT2-KZVSIUS-Izredna-002-2000-05-04.sp14">

               <speaker>ROBERTO BATTELLI:</speaker>

               <p>Hvala lepa predsednik. O tem, da za spremembo ustave je potrebno zelo široko
               soglasje, sploh pa na tej točki, kjer seveda ni dvoma. To pomeni, da to predpostavlja
               napore vseh dejavnikov, političnih.</p>
               <p>Sedaj, če pogledamo <stage type="mag"/> (Nadaljevanje)
               motivacijo, obrazložitev, ki je vodila predlagatelje referenduma o dvokrožnem
               volilnem sistemu, pa tudi če pogledamo motivacijo in obrazložitev, razloge za izdajo
               zakona o dvokrožnem večinskem sistemu, v obeh primerih je šlo predvsem za vprašanje
               personalizacije. To je tisto, kar so pravzaprav in predlagatelji zakona in tudi
               volivke in volivci svoj čas vzeli kot osrednji razlog zakaj naj se volilni sistem
               spremeni. To dokazuje tudi naknadno vprašanje oziroma naknadni del tistega vprašanja,
               ki je govoril o odpoklicu poslanca.</p>
               <p>In jaz menim, da v kolikor bi osredotočili naše napore, da v zvezi s to spremembo
               uveljavimo maksimalno možni, se pravi tisti mehanizem, ki omogoča maksimalno možno
               personalizacijo volitev, o tem bi morda lahko se približali konsenzu.</p>
            </sp>
            <sp xml:id="SDT2-KZVSIUS-Izredna-002-2000-05-04.sp15">

               <speaker>PREDSEDNIK JANEZ PODOBNIK:</speaker>

               <p>Hvala lepa. Besedo ima kolega Anderlič.</p>
            </sp>
            <sp xml:id="SDT2-KZVSIUS-Izredna-002-2000-05-04.sp16">

               <speaker>ANTON ANDERLIČ:</speaker>

               <p>V Liberalni demokraciji Slovenije podpiramo spremembo volilnega sistema praktično v
               vsaki smeri, ki bi prinesla dvotretjinsko večino, to sta, ti smeri sta pravzaprav
               dve. In sicer v smer večinskega sistema, ki je bilo, kar je bilo tudi stališče sveta
               Liberalne demokracije zaradi vztrajanj predlagateljev zakona zadnjega, ki je, ki ni
               dobil zadostne večine v parlamentu, se to ni zgodilo in zato je aktualna tudi
               sprememba ustave in to spet vsmeri, ki omogoča dosego najprej ustrezne večine. Jasno,
               z vsebino, ki je predlagana ali pa ki bo dopolnjena in jaz ne dvomim, da je predvsem
               v največji stranki trenutno prevladalo spoznanje, da je mogoče iskati kompromis v tej
               smeri. Mi nismo pisno dali svojega odgovora, ampak je že s tem, ko je kar lepo
               število poslancev LDS-a podpisanih pod to pobudo, nek znak da to podpiramo in to je
               tisto, kar je tudi nek kompromis pravzaprav, po tistem, ko večinski sistem zaradi
               očitno vztrajanja predlagateljev, tukaj mislim predvsem gospoda Janše na določenih
               stvareh, ki se vežejo na volilne okraje in pa seveda same procedure, pač ni <stage type="mag"/> (Nadaljevanje) bilo mogoče ga sprejeti.</p>
               <p>Mi menimo seveda da je mogoče vgraditi v ustavo še kakšne druga določila, ampak
               jasno, zdaj glede na omejitev, ki jih je postavil sekretariat za zakonodajo in pravne
               zadeve, bo treba pač pretehtati kaj je tisto, kar lahko storimo. Jaz verjamem, da je
               mogoče zamenjati tudi tekst in spremeniti podpisnike ali dopolniti to listo
               podpisnikov tega predloga še s tistimi, ki s to rešitvijo nekako soglašajo ali pa
               menijo, da bi v to smer lahko iskali rešitev. Mislim, da je ključna zadeva
               personalizacija, ki se s tem na nek način uvaja ali pa bolj utrjuje kot je bila do
               zdaj. Da je mogoče določene elemente tudi iz tako imenovane sanacije odločbe
               ustavnega sodišča opraviti. In to je tudi ena od mojih vprašanj. Ali bi s tem
               nesporno lahko, ko bi spremenili ustavo, tudi opravili "z odločbo ustavnega sodišča"
               in to ne bi moglo več biti razlog za kakršnekoli grožnje z bojkoti, z
               demonstracijami, z raznimi zborovanji ipd., kar se očitno vsake toliko časa sliši.
               Jaz sem sicer razumel, da je to alternativa, ampak bi kljub temu reda slišal to s
               strani sekretariata ali bi s tem opravili tudi s to težavo ali to, temu ne bi bilo
               tako.</p>
               <p>Kar se tiče potrditvenega referenduma. Jaz mislim, da je modro, da bi ta bil, vendar
               pa ne bi vezal to zdaj že kot pogoj za neko vsebino, ampak bi se najprej pogovorili
               kaj je vsebina te ustavne spremembe in ob tem bi potem videli ali je to potrebno,
               torej zbrati te podpise med poslanci ali kako drugače ta potrditveni referendum
               izvesti. Jasno, tukaj je vprašanje časa in seveda menimo, da kakšne velike rezerve
               ni, tudi ta, tudi za to zgodbo se čas počasi izteka, če ne bomo kaj kmalu se lotili
               tega posla. Hvala.</p>
            </sp>
            <sp xml:id="SDT2-KZVSIUS-Izredna-002-2000-05-04.sp17">

               <speaker>PREDSEDNIK JANEZ PODOBNIK:</speaker>

               <p>Hvala gospod Anderlič. Predlagam, da bi, če želi na nekatera, imate podobno. Pred
               vami je še kolega Peče, ali dovolite, da gospa Beblerjeva se oglasi. Prosim, gospa
               Beblerjeva.</p>
            </sp>
            <sp xml:id="SDT2-KZVSIUS-Izredna-002-2000-05-04.sp18">

               <speaker>DARJA LAVTIŽAR-BEBLER:</speaker>

               <p>Torej jaz bi samo k temu vprašanju, ki ga je pravzaprav zastavil že gospod Anderlič,
               češ, ali se da nesporno zagotoviti oziroma trditi, da z ustavno spremembo saniramo
               tudi odločbo ustavnega sodišča. Ob čemer je seveda treba pa tudi povedati, da
               strokovna mnenja so si bila o tem vsaj doslej zelo enotna. Da z ustavno spremembo se
               pač sanira odločba ustavnega <stage type="mag"/> (Nadaljevanje)
               sodišča oziroma ustavodajalec pač samostojno odloči o tem, kakšno določbo v zvezi z
               volilnim sistemom bo v ustavno besedilo vključil.</p>
               <p>Ob tem pa bi prosila tudi gospod Cerar, če bi tudi razčistili še eno vprašanje, ki
               se mi zdi zelo pomembno, da ne bi obtičalo v zraku, ki pa za mene ni vprašanje.
               Namreč, gospod Janša je tukaj govoril o tem, da če bi šli v takšno spremembo ustave
               bi retroaktivno posegali v neko materijo in v odločitev na referendumu, in izrazil se
               je tudi na ta način, češ v pravice, ki so jih volivci že s tem referendumom
               pridobili. Če jaz razumem pojem retroaktivnosti v pravu, potem gre za to,da naj
               pravna norma ne bi imela učinka za nazaj. Jaz seveda menim, da v kolikor gremo v
               spremembo ustave, ta ustavna sprememba nikakor je ne moremo šteti, da bi imela učinek
               za nazaj. Ampak kljub temu, dajmo tudi to vprašanje razčistiti, zato ne bi potem
               morebiti, ko bi se še nekako dokopali do nekega soglasja, da ne bi potem kdo spet
               zastavljal tovrstna vprašanja. Hvala.</p>
            </sp>
            <sp xml:id="SDT2-KZVSIUS-Izredna-002-2000-05-04.sp19">

               <speaker>PREDSEDNIK JANEZ PODOBNIK:</speaker>

               <p>Hvala lepa. Ta sklop, prostim stališča oziroma odgovore do teh vprašanj. Dr.
               Cerar.</p>
            </sp>
            <sp xml:id="SDT2-KZVSIUS-Izredna-002-2000-05-04.sp20">

               <speaker>GOSPOD DR. CERAR:</speaker>

               <p>Hvala lepa. Bom res kratek. Na prvo vprašanje ponavljam, kar smo že povedali. Tukaj
               je nesporno, da dejansko ustavodajalec je tukaj nad ustavnim sodiščem in nad
               ljudstvom na zakonodajnem referendumu, če se tako izrazim. Se pravi, sprememba ustave
               oboje preseže in je iz pravnega vidika seveda čista rešitev, ne pomeni pa to, da v
               političnem smislu ni mogoče o tem še naprej voditi debat in imeti različnih mnenj.
               Ampak iz pravnega vidika je tako, kot je tudi sedaj gospa Lavtižarjeva rekla.</p>
               <p>Glede retroaktivnosti podobno. V ustavnopravnem smislu seveda tukaj ni govora o
               kakšni retroaktivnosti, kajti sprememba ustave velja za naprej. Če pač doslej ni bila
               realizirana neka, ta odločba ustavnega sodišča, je to poseben problem, ki ga je treba
               posebej obravnavati. Vendar od dne, ko bi bila ustavna sprememba uveljavljena, to
               preneha biti pravni problem, lahko pa seveda o tem tudi obstoje različna politična
               mnenja in na nek način je v to posegla že tudi strokovna skupina v tistem delu, ki ga
               je prej navedel gospod Janša. Hvala lepa.</p>
            </sp>
            <sp xml:id="SDT2-KZVSIUS-Izredna-002-2000-05-04.sp21">

               <speaker>PREDSEDNIK JANEZ PODOBNIK:</speaker>

               <p>Hvala. Gospod Peče!</p>
            </sp>
            <sp xml:id="SDT2-KZVSIUS-Izredna-002-2000-05-04.sp22">

               <speaker>SAŠO PEČE:</speaker>

               <p>Glede same ustavne odločbe. Vsi veste, da v slovenski nacionalni stranki imamo glede
               tega pomisleke, po našem mnenju, zelo upravičene. Ampak tu mislim, da se razhajamo,
               toliko kot nas je, da se toliko tudi razhajamo. V povezavi s tem bi rad rekel, da
               tudi ne smatramo, da obstoječa pobuda za spremembo ustave ni v nobeni povezati s tudi
               tisto ustavno odločbo, da gre v tem primeru samo za eno izjemno, recimo nenačelnost
               prvo-podpisnika predlaganega akta, s katerim se pač skuša še bolj zamegliti ta
               politični prostor v katerem smo sedaj. Zato sem vesel, da lahko nadaljujem tam, kjer
               je gospod Anderlič končal, sicer v drugem smislu, ampak da, res je, izteka se čas in
               jaz upam, da se bo iztekel zelo kmalu, preden bodo lahko predstavniki združene liste
               ta politični prostor naredili popolnoma neprehoden, z meglo.</p>
               <p>Druga zadeva, kar se tiče povezave, torej samega predloga za začetek <stage type="mag"/> (Nadaljevanje) postopka za spremembo ustave in
               prej omenjenih referendovskih aktivnosti. Sem že rekel, v tem ne vidimo nobene
               povezave in zato se nam zdi tudi nesmiselno vleči to zadevo v povezavi z večinskim
               sistemom. Je pa potrebno poudariti, da zadeve, kot se ponujajo tu notri, torej v aktu
               objavljenem v Poročevalcu, da so elementi, vsaj kar se tiče govora o ustreznem
               volilnem pragu, seveda nikjer se ne govori kakšen naj bi bil, ampak dobro, to se
               pušča že v nadaljnjo razpravo, seveda zelo učinkovit pristop, ni kaj, od
               predlagateljev, torej, elementivečinskega sistema, če bi bil zelo visok. In pa po
               drugi strani, kjer se govori o vplivno poimensko izbiro. Dejansko bi lahko tudi
               upoštevali čisti proporcionalni sistem. In kjer je ta vplivna poimenska izbora
               najbolj prisotna, pa zahaja predlagatelj v čisto drugo skrajnost.</p>
               <p>Kar se tiče odločitev slovenske nacionalne stranke, vam je verjetno bila že na
               začetku današnje seje jasna, s tem, ko smo umaknili naša dva podpisa, ki sicer, žal,
               ne vplivata na nadaljnji potek, ampak ne nameravamo podpreti zadeve o kateri se danes
               pogovarjamo. To je vse. Hvala.</p>
            </sp>
            <sp xml:id="SDT2-KZVSIUS-Izredna-002-2000-05-04.sp23">

               <speaker>PREDSEDNIK JANEZ POBODNIK:</speaker>

               <p>Hvala kolega Peče. Omenjali ste združeno listo socialnih demokratov. Podpisniki
               predloga za začetek postopka za spremembo ustave so vsaj iz teh poslanskih skupin.
               Ampak jaz se v to ne želim, o tej zvezi nadaljevati, ampak predlagam, da ne bi na ta
               način razpravljali. Umaknila. Tri poslanske skupine pa so še sedaj podpisniki. Prvo
               podpisniku? Se je pa tudi priglasil k repliki. Prvi ima besedo kolega Battelli, za
               njim dr. Ribičič ingospod Potrč.</p>
            </sp>
            <sp xml:id="SDT2-KZVSIUS-Izredna-002-2000-05-04.sp24">

               <speaker>ROBERTO BATTELLI:</speaker>

               <p>Hvala lepa predsednik in se opravičujem, bom zelo kratek. En vidik sem prej pozabil
               omeniti. Ker takrat, ko je bil referendum izveden, seveda ni bilo razprave o tem,
               kakšen učinek ima dejansko, razen persionalizacije, kakšen učinek ima dejansko uvedba
               dvokrožnega večinskega sistema na stvarnost v Sloveniji. To smo seveda lahko vsi
               ugotovili v zvezi z zapleti pri začrtanju volilnih okrajev. Predvsem pa dvokrožni
               večinski ima en drugi učinek, ki si ga verjetno nihče ne želi,in to je zmanjšanje
               vloge strank in strankarskega prostora v Sloveniji. Dvokrožni večinski sistem
               dejansko postavlja stranke v drugi plan.</p>
               <p>Sedaj, razprava o proporcionalnem sistemu z močnimi elementi persionalizacije bi na
               eni strani zadovoljila voljo ljudi, po percionalizaciji, po identifikaciji tistega,
               ki jih dejansko predstavlja, ob enem bi se pa ohranila vloga strank, tudi manjših
               strank v našem prostoru. Hvala.</p>
            </sp>
            <sp xml:id="SDT2-KZVSIUS-Izredna-002-2000-05-04.sp25">

               <speaker>PREDSEDNIK JANEZ PODOBNIK:</speaker>

               <p>Hvala kolega Battelli. Repliko ima kolega Potrč. Prosil bi vas tudi gospod Potrč, če
               bi morda dodatno odgovorili na to, mislim, da zelo pomembno vprašanje. Katere
               elemente persionalizacije si vi predstavljate, da bi bili, ker morda je resnično
               iskanje konsenza prav v to smer? Glede elementov persionalizacije.</p>
            </sp>
            <sp xml:id="SDT2-KZVSIUS-Izredna-002-2000-05-04.sp26">

               <speaker>MIRAN POTRČ:</speaker>

               <p>Hvala lepa. Naj v zvezi z dosedanjo razpravo, predvsem pa tudi razpravo gospoda
               Pečeta, povem naslednje. Kot prvopodpisnik, jaz pa v celoti vsebine ne morem govoriti
               o vseh, o vsakem mnenju slehernega od osemindvajsetih. Ampak, kot prvopodpisnik in v
               tem delu bi upal trditi, da govorim tudi v imenu večine še podpisanih, je bil namen
               podpisnikov <stage type="mag"/>(Nadaljevanje) predloga pobude
               za spremembo ustave pokazati, da za razrešitev tako imenovane ljudske volje in
               odločbe ustavnega sodišča po mnenju skupine strokovnjakov, ki dela v okviru te
               komisije za volilni sistem in ustavne spremembe, obstojata dve enakovredni poti za
               razrešitev. Mi smo želeli pokazati vsem poslankam in poslancem, da imamo možnost
               odločati se za dvokrožni večinski volilni sistem ali za spremembo ustave; da zato
               kritika ali pa očitki predlagateljev dvokrožnega večinskega volilnega sistema
               poslankam in poslancem, ki so proti njemu, veljajo v enaki meri tudi obratno, tudi
               kot očitki tistim, ki so proti temu, da bi spremenili ustavo, če bi se za to
               oblikovala potrebna dvotretjinska večina.</p>
               <p>Skratka, pokazati možnost dveh različnih poti je bil temeljni cilj podpisnikov tega
               predloga. To je bil tudi temeljni dogovor, ki smo ga, ko smo to podpisovali,
               oblikovali.</p>
               <p>Drugo, glede vsebine, je bil naš temeljni cilj - to pa zdaj govorim predvsem v
               svojem osebnem imenu - zagotoviti v ustavi, v nasprotju z večinskim volilnim
               sistemom, kot temeljno opredelitev volilnega sistema proporcionalni oziroma
               sorazmerni volilni sistem. To je bil temeljni cilj - s tem povedati, da naša država
               bo v okviru volilnega zakona proporcionalni oziroma sorazmerni volilni sistem vedno,
               dokler bi bila takšna ustavna določba v dopolnjenem 80. členu ustave, morala
               izpeljati. Naš ali pa vsaj moj cilj v tem okviru ni bil, da se v ustavi vsaka
               podrobnost predpiše, niti ni bil cilj, da bi ga bili že opredelili.</p>
               <p>Kar zadeva prag, nobene konkretne diskusije, nobene konkretne diskusije, gospod
               Peče, vse drugo, kar trdite vi in vaša stranka, so, bi rekel, dobro, samostojne
               zgodbe, da ne bom rekel insinuacije, ampak nobenega dogovora z moje strani - najbrž
               bo povedal enako gospod Pahor v imenu stranke - ni bilo. Normalno pa je, da vsak
               proporcionalni sistem ima tudi določen prag in ta prag je zdaj v zakonu 3,5% in za
               nas je sprejemljiv. Z nikomer nobenega dogovora ni bilo o čemerkoli drugem. Vse
               drugo, pa če blago rečem, so pač informacije, ki ne držijo, da ne rečem zavestne
               insinuacije.</p>
               <p>Tretje. Rad bi povedal, da s tem v zvezi, vsaj kar zadeva in prvopodpisnika in
               stranke, je težko govoriti o tem, da gre za nenačelnost ali pa za željo po
               nepreglednosti. Verjamem, da ima vsak od poslancev pravico podpisati in umakniti
               podpis, temu nisem nikoli ugovarjal, najbrž ima pa obvezno sprejeti odgovornost za
               podpis in odgovornost za umik. Zelo težko reče, da je podpisal neodgovorno, umika pa
               odgovorno, in obratno. In pač verjamem, da takrat, ko je bil podpis dan, je bil dan
               odgovorno, pod tekst, kakršenkoli je. Še enkrat pa povem, garantiram, izven kroga
               podpisnikov - jaz sem pa načelno vprašal celo predstavnike poslanskih skupin, ali
               soglašajo, recimo, s tem, da se stvar pospeši, da se piše predsedniku in podobno, in
               za to sem dobival soglasja, ne od slehernega, ampak od predstavnikov poslanskih
               skupin, ki so rekli, ja, prav je čas <stage type="mag"/>(Nadaljevanje) je, da se tudi o tem vprašanju razpravlja. Drugače pa o
               vsebini nisem govoril, ker nisem čutil tudi nobene potrebe, da se o tem govori. Zato
               moram reči, da me čudi takšen nastop z vaše strani, posebej tudi s strani poslancev
               vaše poslanske skupine; po svoje me pa tudi ne čudi, no, da bom iskren, zaradi tega,
               ker ni prvič, da so se stvari zelo zelo naglo spreminjale, tudi v zadnjem času, ko je
               šlo za vprašanje mandatarja, ampak to je pač stvar svobodne opredelitve vsakega od
               nas, da daje in spreminja svoja mnenja.</p>
               <p>Kar zadeva vsebino, gospod predsednik, vi ste me ob ideji, ali je smotrno ali ne
               danes definitivno odločiti ali bližje videti neka stališča, poprosili za eventuelno
               sugestijo morebitnega sklepa, in jaz sem vam nek tekst deloma napisal. V čem vidim
               smisel: da se, prvič, poslanske skupine odločijo, ali bi spremembo ustave štele za
               ustrezno pot ali ne. Če večina reče, da ne šteje, potem je, mislim, škoda govoriti o
               podrobnostih. In drugo, sugeriral sem, da tiste poslanske skupine, ki bi se odločile
               za spremembo ustave in za zapis v ustavi, da ima Slovenija proporcionalni sorazmerni
               volilni sistem, da bližje opredelijo eventuelne zahteve, potem bi pa začela vsebinska
               razprava. Kakšne bi bile, ne vem, in z nikomerod poslanskih skupin nisem govoril,
               kakšne bi te zahteve bile. Morda bi pripeljale do konsenza, morda, morda bi bile
               zahteve tako različne, da tudi ob načelu proporcionalnega volilnega sistema konsenz
               ne bi bil mogoče, ker vemo, da je tudi izpeljava proporcionalnega volilnega sistema
               lahko zelo različna; vemo, imamo lahko, recimo, glede okrajev 88 okrajev pa volilnih
               enot, pa imamo lahko eno volilno enoto, imamo sistem personalizacije, pogojno rečeno,
               takšen, kot smo ga zdaj uvedli, imamo lahko enotno listo v državi pa preferenčne
               glasove, in podobno. Tako da je tu veliko variant, da ne govorim o pragu in še čem.
               Tako da mislim, da bi šele takrat mi pravzaprav stvari v resnici videli.</p>
               <p>Zato bi bil moj predlog da tudi to storimo; takrat bi bilo možno govoriti, kaj
               katera stranka o tem misli. Do takrat pa bi predlagal, da na ta način, če je možno,
               gospod Peče, ne bi razpravljali, razen če imate kakšne dokaze za nenačelnost, za
               meglo in podobno, potem pač bo to možno.</p>
               <p>In samo še ena stvar, gospod predsednik. Še enkrat povem, kar zadeva predlagatelje,
               smo bili načelno opredeljeni za proporcionalni volilni sistem. Glede mnenja
               sekretariata, ki ga v celoti sprejemam, in glede tega, ali je možno ali ne eventuelno
               iznad obsega predlagane vsebine spreminjati tekst in iti v ustavno spremembo, <stage type="mag"/> (Nadaljevanje) naj povem samo naslednje. Jaz se
               za to ne zavzemam. Vemo pa vsi, da če bi bil dosežen potreben konsenz velike večine,
               ali pa potrebne večine, potem to seveda ni problem. Prosim, potem to ni problem,
               zaradi tega, ker se potem lahko oblikuje nov predlog, lahko se iz tega vsebinskega
               razloga umaknejo podpise, pa tega sploh ni več in se pač začne nov ustavno revizijski
               postopek, ki tako vsebino zadosti tega, v tej točki, jaz problem ne vidim, vidim ga
               pa seveda v vsebini. In o tej vsebini bi bilo koristno razpravljati. Hvala.</p>
            </sp>
            <sp xml:id="SDT2-KZVSIUS-Izredna-002-2000-05-04.sp27">

               <speaker>PREDSEDNIK JANEZ PODOBNIK:</speaker>

               <p>Hvala lepa. Prav to, kar ste zdaj nazadnje omenil gospod Potrč, se mi zdi izredno
               pomembno. V mnenju sekretariata je to dokaj jasno zapisano, da večji odstop.</p>
            </sp>
            <sp xml:id="SDT2-KZVSIUS-Izredna-002-2000-05-04.sp28">

               <speaker>MAG. MIRO CERAR:</speaker>

               <p>Preko meja tistih mejnih bi rekel načel, ki ste</p>
            </sp>
            <sp xml:id="SDT2-KZVSIUS-Izredna-002-2000-05-04.sp29">

               <speaker>PREDSEDNIK JANEZ PODOBNIK:</speaker>

               <p>Zakaj se mi zdi to vprašanje tako pomembno, ker menim, da bo prav to morda eno
               ključnih vprašanj, ko bomo poskušali v okviru naše komisije pač oblikovati potrebni
               konsenz. Jaz se strinjam, da bi se najprej morale poslanske skupine oziroma tukaj
               prisotni člani komisije opredeliti do vprašanja ali je za njih sprememba ustave
               ustrezna pot. Če me spomin ne vara, je bila enkrat ena taka odločitev na naši
               komisiji že sprejemana. Takrat, ko smo dobili mnenje, prvo mnenje skupine
               strokovnjakov za volilni sistem. In takrat smo, zelo enakovredno je bilo, če se ne
               motim. Zelo, ali 10 10, nekaj takega je bilo. In takrat je potem večina se opredelila
               za prvo pot, to je, da se išče rešitev preko dvokrožnega večinskega volilnega
               sistema, ki naj bi ga uzakonili. Štirikrat smo, trikrat smo od takrat naprej to
               poskušali, ampak državni zbor niti v prvi obravnavi ni dobil potrebne večine glasov.
               Za drugo pot so naša komisijaše ni odločala. Seveda v tem mnenju, ki ga je zapisala
               skupina strokovnjakov, pa preko spremembe ustave odpira dve poti. Obe poti sta pa
               take narave, da bi že lahko šlo preko meje o kateri govori sekretariat. Zato se mi
               zdi to vprašanje tako pomembno. Upam, a sem bil jasen. Prosim,</p>
            </sp>
            <sp xml:id="SDT2-KZVSIUS-Izredna-002-2000-05-04.sp30">

               <speaker>MIRAN POTRČ:</speaker>

               <p>Samo še en stavek rečem. No, jaz sem tudi na sejah državnega zbora dvakrat rekel,
               približno isto večino. Da si kot prvo podpisnik ne lastim nobenega monopola na ta
               tekst in da upam trditi, da si ga nobeden od podpisnikov ne trdi v smislu vsebine. Še
               enkrat, naša prva želja je bila povedati, da so tudi druge poti in da smo podpisniki
               zavezani, ne večinskemu, da rečem zavezani ali pa naklonjeni, ne večinskemu, ampak
               proporcionalnemu volilnemu sistemu.</p>
               <p>In drugo kar sem rekel, če se bodo v državnem zboru, tukaj sem nekajkrat imenoval
               celo gospoda dr. Franca Zagožna. Če nekdo drug ima iniciativo, jo lahko ima in lahko
               pride do dogovora. Če bo prišlo, bo tisto uveljavljeno. Če ne bo potrebne večine, pač
               tudi tisto ne bo uveljavljeno. Hvala.</p>
            </sp>
            <sp xml:id="SDT2-KZVSIUS-Izredna-002-2000-05-04.sp31">

               <speaker>PREDSEDNIK JANEZ PODOBNIK:</speaker>

               <p>Hvala lepa. Dr. Ribičič, razprav.</p>
            </sp>
            <sp xml:id="SDT2-KZVSIUS-Izredna-002-2000-05-04.sp32">

               <speaker>DR. CIRIL RIBIČIČ:</speaker>

               <p>Ja, jaz sem tudi kot eden od podpisnikov kot član te komisije hotel pozdraviti to,
               da se je začelo do sporazumevanje okrog teh ustavnih sprememb. Jaz osebno ne vidim
               posebnega smisla, da se za nekega posebnega odločanja o tem vprašanju danes. Ali smo
               za to, da gremo po tej poti. Jaz mislim, da bi bilo treba prej narediti te korake, ki
               so bili v razpravi omenjeni in ki mislim, da so zelo smiselni. Skratka, da se na
               strokovno poglobljen način obdelajo oziroma analizirajo vsa odprta vprašanja v zvezi
               s tem predlogom.</p>
               <p>Jaz si predstavljam, da bi to bilo lahko podobno temu, kar se je dogajalo glede
               volilnih okrajev, se pravi, da bi se tukaj zbrali tisti predstavniki, ne samo
               strokovnjaki, ampak ob strokovnjakih tudi predstavniki tistih poslanskih skupin, ki
               menijo, da je to prava pot, da je treba v tej smeri iskati, ostale poslanske skupine
               pa seveda so tudi lahko navzoče, na nek način z opazovalci, tako kot smo recimo mi
               bili opazovalci pri tem delu v zvezi z volilnimi okraji, čeprav se nismo strinjali z
               idejo zakona o večinskem volilnem sistemu.</p>
               <p>Prav tako se mi zdi, da je treba posebno pozornost posvetiti tistim pripombam iz te
               razprave, ki so šle v smeri<stage type="mag"/> (Nadaljevanje)
               večjega približevanja rešitev temu, kar so, za kar so se odločali ljudje na
               referendumu decembra leta 1996. Se mi zdi, da je to smiselno, da je to upravičeno.
               Jaz sem sam osebno že poskušal v enem daljšem besedilu narediti en izhodiščni
               predlog, ki skuša upoštevati ta volilni rezultat, seveda ne na ta način kot da je šlo
               za odločanje na večinskem sistemu, ampak da se skuša sorazmerno upoštevati vse
               glasove, ki so bili oddani na tem referendumu. Se skuša upoštevati koliko glasov je
               bilo dano za dvokrožni večinski sistem, koliko je bilo dano za čisti proporcionalni
               sistem, koliko za kombinirani sistem, koliko proti kakršnikoli spremembi, se pravi za
               veljavni volilni sistem. Seveda razmerja med ljudmi ta trenutek niso takšna, kot so
               bila decembra leta 1996, ampak ne glede na to, se da v večji meri to upoštevati.</p>
               <p>Tisto, kar je pa bistveno pa je, da se končno lotimo teh sprembemb tako kot se jih
               lotevajo v civiliziranih evropskih državah, s poskusom iskati sporazum. Čim večjo
               stopnjo sporazuma. Ob tem se mi zdi, da je seveda, ne more biti edini kriterij
               sporazumevanje parlamentarnih pa do neke mere tudi zunaj parlamentarnih političnih
               strank, na katere ob tem ne smemo pozabiti in na njihovo stališča. Ampak mora biti
               kriterij seveda tudi tisto, kar je doslej bilo okrog tega povedano, ali v zvezi z
               referendumom, odločbe ustavnega sodišča itd.</p>
               <p>In če vse to skupaj damo na mizo, se mi zdi, da se lahko iz tega izvede nek predlog,
               ki bo široko podprt, najprej v tem državnem zboru in potem tudi na naknadnem ustavnem
               referendumu in da ob angažiranju strank, ki bi to podprle in to pa morajo biti
               praktično vse ali skoraj vse stranke tega parlamenta, da bi lahko dosegli predpisano
               dvotretjinsko absolutno večino. Tudi ni treba izražati nekih velikih strahov, da v
               tem primeru ne bi bilo mogoče doseči zelo zahtevne, zelo zahtevnega kvoruma za
               izvedbo ustavnega referenduma.</p>
               <p>Skratka če strnem, moje mnenje je, da bi bilo zelo smiselno iti v tej smeri, ki jo
               je nakazal že predsednik in drugi razpravljavci, da se poglobljeno pripravi analiza
               vseh odprtih vprašanj v zvezi s tem, kar seveda ne pomeni nujno, da to dolgo časa
               traja, ampak da je vsako odločanje v tej komisiji, potem šele ko je to opravljeno in
               da se v to delo sproti vključijo tudi poslanske skupine ob strokovnjakih. Hvala
               lepa.</p>
            </sp>
            <sp xml:id="SDT2-KZVSIUS-Izredna-002-2000-05-04.sp33">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Peterle, gospod Anderlič nato.</p>
            </sp>
            <sp xml:id="SDT2-KZVSIUS-Izredna-002-2000-05-04.sp34">

               <speaker>ALOJZ PETERLE:</speaker>

               <p>Hvala lepa gospod predsednik. V naši poslanski skupini smo še vedno na stališču, da
               gre za dve poti, ki sta dve formalni poti, ne vidimo pa potrebe za to, da bi bili to
               dve poti, ki vodita v dve vsebinsko različni rešitvi. In nikakor ne bi želeli
               sodelovati v kakšnem podjetju, katerega namen bi bil, da se po ustavni poti obide
               oziroma po liniji ustavne spremembe obide referendumsko voljo oziroma odločitev
               ustavnega sodišča. In nikakor ne bi želeli z nobeno odločitvijo dajati vtisa, da
               tukaj <stage type="mag"/> (Nadaljevanje) sodelujemo v kakšni
               trgovini, vidim, da se še naprej ponavljajo poizkusi revizije odločitve ustavnega
               sodišča. Mi nismo za to pooblaščeni in na koncu bi rad povedal še formalni argument
               oziroma dejstvo. Koalicija Slovenija s sporazumom, kakršen je bil podpisan in LDS, s
               sklepom sveta, se pravi tri stranke so zavezane k uveljavitvi večinskega volilnega
               sistema. Tako jaz razumem te formalne odločitve. Glede na to, da je bila s podpisniki
               v zadostnem številu pač formalno, bi rekel legalno, da je bil sprožen postopek
               oziroma za dano pobudo za spremembo ustave, sem za to, da mogoče nekoliko širši krog
               strokovnjakov obdela ta odprta vprašanja, o katerih je prej tudi poslanec Ribičič
               govoril, ampak pravim to, z naše strani to ne pomeni pristajanje na to, da bi pa zdaj
               želeli, kot je to želja podpisnikov, v ustavo vpisati direktno proporcionalni sistem,
               ki je dobil na tem referendumu najmanj glasov. To bi se mi pa zdelo skrajno
               nenavadno, da bi na tak način šli proti ljudski volji oziroma proti ljudstvu. Torej
               jaz sem za to, da se ta strokovna skupina konstituira, se mogoče še koga doda, da se
               ta vprašanja obdelajo inmi vidimo tukaj pravna, vidimo politična in vidimo moralna
               vprašanja, vsa imajo svojo težo in v tej smeri pač vidimo rešitev.</p>
            </sp>
            <sp xml:id="SDT2-KZVSIUS-Izredna-002-2000-05-04.sp35">

               <speaker>PREDSEDNIK JANEZ PODOBNIK:</speaker>

               <p>Hvala lepa. Strokovna skupina oziroma skupina strokovnjakov je konstituirana in
               deluje. Je bilo pa že nekaj predlogov sedaj, da bi sejo eventualno lahko razširili
               oziroma dopolnili z dodatnimi člani, če bi se komisija tako odločila, bi bilo to
               smotrno, čeprav sam menim, predlagam, da sprejmemo take rešitve, ki nam časovno ne bi
               pomenile pač blokade delanaše volilne komisije. Gospod Anderlič.</p>
            </sp>
            <sp xml:id="SDT2-KZVSIUS-Izredna-002-2000-05-04.sp36">

               <speaker>ANTON ANDERLIČ:</speaker>

               <p>V rahli dilemi sem, ker do zdaj sem mislil, da je na poti formiranje nove poslanske
               skupine, tudi nekje sem v enem časopisu bral, da bo vodja te nove poslanske skupine
               gospod Zagožen, zdaj pa slišim, da bo še ena druga poslanska skupina, verjetno je to
               samo za ta čas. Ampak v tem delu me pravzaprav nekaj, moram korigirati gospoda
               Peterleta, da koalicija Slovenije in LDS nista sprejela nobenih skupnih sklepov, kar
               se tiče volilnega sistema, tako da bolj precizno je treba se izražati, sem pa jaz
               prej interpretiral, kaj je stališče naše stranke in tudi sveta, seveda jasno in
               poslancev in v kateri smeri mi želimo iskati rešitve. Nesporno je, da smo podpisali
               to pobudo tudi zaradi tega, ker je bilo nekajnamigov in nekih realnih pričakovanj s
               strani drugih strank, da bi lahko prišli do nekega kompromisa tudi <stage type="mag"/> (Nadaljevanje) z ustavno spremembo. O sami vsebini ustavne
               spremembe bi verjetno bilo potrebno še voditi diskusijo, čeprav je v tistem delu, kot
               je zapisana in tistimi podpisniki, ki smo bili, bila usklajena, ker je tako rekoč
               odpirala vse možnosti, vključno s tistim, kar sem prej govoril in kar so drugi
               podpisniki govorili, torej od večje personalizacije, do elementov, ki bi zagotavljale
               predstavništvo po volilnih okrajih in podobno. To se z raznimi modifikacijami da
               narediti, ampak o samem zakonu nismo podrobneje govorili. Zdaj, kar se tiče pogojev,
               o katerih je govoril gospod Zagožen, ker sem mislil, da se tukaj nekako pokriva in
               ker me je gospod Peterle včeraj obvestil, da potekajo intenzivni razgovori o pragu in
               je omenjal številko 3,5%, se je meni zdelo, da nekje neki pogovori obstajajo in ne
               vem, kje so ti. Zdaj sem tudi sam v dilemi. V imenu naše stranke in v imenu skupine
               podpisnikov iz naše stranke se nobeden na to temo v to smer ni pogovarjal, je pa
               potrebno verjetno iskati rešitve in zato so ti pogovori že v redu in je narobe, če se
               zdaj tukaj vsi delamo kot da se nič ne dogaja, kot da nič ni, je pa v bistvu vse v
               diskusiji in tako rekoč se čaka drug drugega, da bo kaj storjenega ali pa, da se bo
               samo storilo. Zaradi tega menim, da bi bila načelna opredelitev danes koristna.</p>
               <p>Seveda izhajam iz dveh predpostavk. Prva je ta, da je skupina strokovnjakov rekla,
               da je ta pot mogoča, da je mnenje sekretariata nesporno, da je to tisto, kar bi
               postavilo izven vsakega dvoma, ali je to ustavno in zakonito in pred ustavnim
               sodiščem čisto, v narekovajih in seveda, ker to dvoje imamo, jaz seveda podpiram to,
               da bi se skupina strokovnjakov vključila ob tem v iskanje rešitev in konkretnih
               definicij, ki bi bile potrebne ureditve v zakonu ali pa tudi same dikcije v ustavi,
               ampak to po mojem ni treba, da gre na račun nekega odlaganja in formiranja nekih
               skupin itn., kajti spet bomo prišli v situacijo, ko bo zmanjkalo časa. Jaz sem za to,
               kot sem že prej rekel, da gremo v iskanje kompromisa. Ali kot je mi pomagal tudi
               gospod Peterle, čeprav sem to že sam rekel, je LDS sprejela stališča in za nas je
               rešitev v smer večinskega sistema pod pogoji, da so volilni okraji vključeni, da se
               odpravijo neustavne stvari itn., da je ta smer sprejemljiva, pač to zavrnili
               predlagatelji in seveda zdaj je druga pot, ki je tudi mogoča, torej sprememba ustave.
               To je pa naše stališče in mislim, da iz tega splošnega izhodišča je mogoče sklepati,
               da je za nas vse tisto, kar bo dvotretjinska večina v parlamentu sprejemljivo. Torej
               sprememba ustave v smeri kot je predvideno ali nadaljevanje razprave o večinskem
               sistemu, samo pravim,<stage type="mag"/> (Nadaljevanje) tayming
               je pa včasih pomemben in če en gremo, gospod Peterle, v korak s časom, nas lahko kaj
               povozi. Hvala.</p>
            </sp>
            <sp xml:id="SDT2-KZVSIUS-Izredna-002-2000-05-04.sp37">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika, gospod Peterle.</p>
            </sp>
            <sp xml:id="SDT2-KZVSIUS-Izredna-002-2000-05-04.sp38">

               <speaker>ALOJZ PETERLE:</speaker>

               <p>Poglejte. Najprej k temu, kar je poslanec Anderlič rekel na koncu. Vse tisto, kar
               nosi dve tretjini, torej jaz se tega kriterija zelo bojim, ker dve tretjini se da
               verjetno zelo hitro doseči na kakšno zelo prijetno temi, v zvezi s tem. Tako, da kar
               tako samo dve tretjini, kvantitativen kriterij nas tukaj ne navdušuje.</p>
               <p>Kar zadeva mnenje strokovne skupine, bi rad povedal ponovno. Jasno, da za nas je
               odločitev ustavnega sodišča nekaj drugega kot je mnenje strokovne skupine, kakorkoli
               je formirana in kakorkoli so nam blizu ali všeč ljudje, ki jo sestavljajo. Eno je
               mnenje, za katerega je prosila ta komisija, eno je pa seveda odločitev ustavnega
               sodišča, v kateri se v normalnih družbah ne bi veliko debatiralo, ampak bi se jo
               upoštevalo in uzakonilo ljudsko voljo.</p>
               <p>Tako, da kar zadeva pa tistega, na kar sem predvsem želel replicirati, o čem se jaz
               nisem, gospod Anderlič, včeraj o ničemer nič informiral, ampak sem mu na hodniku
               dejal, da slišim, da se marsikaj govori oziroma pogovarja in sem mu tudi danes
               ponovno zatrdil, da jaz nobenih tovrstnih pogovorov ne vodim in tudi ne mislim, ne
               glede na formalni status, ker menim, da sedaj navijanje za pragove gor ali dol ne
               more biti naša pot, ob tem, ko imamo jasno odločitev ustavnega sodišča za večinski
               sistem. Tako, da jaz bi raje videl, da gremo po poti, formalni, kot sem prej rekel,
               izhajajoč iz sklepov, ki so bili že sprejeti.</p>
            </sp>
            <sp xml:id="SDT2-KZVSIUS-Izredna-002-2000-05-04.sp39">

               <speaker>PREDSEDNIK JANEZ PODOBNIK:</speaker>

               <p>Hvala. Besedo želi gospod Kebrič.</p>
            </sp>
            <sp xml:id="SDT2-KZVSIUS-Izredna-002-2000-05-04.sp40">

               <speaker>IVAN KEBRIČ:</speaker>

               <p>Hvala gospod predsednik. Malo replike gospodu Peterletu, v glavnem pa stališče naše
               stranke oziroma poslanske skupine. Poglejte. Danes vedno ponavljati in trditi, kaj je
               ustavno sodišče razsodilo, kaj je ljudska volja, se mi zdi govorjenje, prepričevanje
               prepričanih, ravno tako z nasprotne strani, ki pač to osporava.</p>
               <p>Mnenja sem, da tudi ustavno sodišče je zmotljivo. Kajti, če je bilo glasovanje pet
               proti tri, je vprašanje, kdo je bil v zmoti - če apliciram na neko zmoto. To se
               pravi, ali so bili oni trije ali je bilo teh pet. Menim, da so pač ljudje zmotljivi
               in če imamo na drugi strani tudi takšna in drugačna mnenja pravnih strokovnjakov, si
               zopet lahko postaviš vprašanje, kdo ima bolj prav ali kdo ima malo manj prav.</p>
               <p>Nam se zdi vsa ta razprava odveč. Stališča strank so se opredelila do teh vprašanj
               in menim, da je vsebinsko danes glavno vprašanje to, kar je na dnevnem redu, točka,
               da se opredelimo do tega. Menim pa, da je predlog, da se pridobi, ker se niso vse
               stranke izjasnile do tega predloga, da pač pozove ta forum, stranke naj se izjasnijo.
               In ko bomo imeli ta stališča bomo verjetno bližje neki rešitvi, ali bo možno doseči
               neki konsenz ali pa vsaj tisto dvotretjinsko potrebno večino, ki daje določeni
               konsenz za potrebo oziroma kvalifikacijo, da lahko gremo s predlogom spremembe
                  ustave<stage type="mag"/>(Nadaljevanje) na državni zbor. Vse
               ostalo je pa praktično govorjenje - še enkrat se ponavljan - prepričani govorimo
               prepričanim in obratno. Hvala lepa.</p>
            </sp>
            <sp xml:id="SDT2-KZVSIUS-Izredna-002-2000-05-04.sp41">

               <speaker>PREDSEDNIK JANEZ PODOBNIK:</speaker>

               <p>Hvala lepa. Jaz bi predlagal, da bi poskušali počasi to točko pripeljati k neki
               odločitvi. Sicer ugotavljam, da sta dva člana komisije, kolega Anderlič in kolega
               Peterle, ponudila najboljšo možno pot in sta stopila ven in se bosta morda
               dogovorila. Jaz sem prepričan tudi, da če se srečujejo poslanske skupine med seboj,
               različne, to ni nič slabega. Ne smemo biti tako, skoraj bi rekel, včasih že malo
               sumničavi, če samo stojita nekje dva predsednika poslanskih skupin ali strank skupaj
               na hodniku in se nekaj pogovarjata, pa je to lahko že nekaj negativnega. Brez naših
               srečevanj in dogovorov... Niste vsi slišali replike gospoda Potrča, da je vprašanje,
               ali sta ta prava dva skupaj.</p>
               <p>Jaz bi ugotovil iz naše razprave naslednje. Da sta se pravzaprav sedaj oblikovali
               dve možni poti nadaljevanja te točke dnevnega reda. Eno pot je, sicer previdno, ne
               zelo ostro, ampak nakazal kolega Anderlič, ki je pač predlagal, da danes v skladu s
               proceduro naša komisija odloča o sklepu, ki bi se glasil tako: "Državni zbor
               Republike Slovenije sprejema predlog skupine 28. poslancev - sedaj - z dne 25.1.2000,
               za začetek postopka za spremembo 80. člena ustave Republike Slovenije in seveda
               predlog akta o spremembi ustave pripravi komisija za volilni sistem in ustavne
               spremembe." Kot vsi dobro vemo, je tak sklep potrjen in sprejet, če dobi danes na
               naši seji 14 glasov. Tisti, ki so prijavili glasovanje. (Navzočih.) Navzočih - 14.
               glasov navzočih (Ne.) Dvotretjinsko večino navzočih članov komisije. Tako. Mislim, da
               nismo prav vsi danes prisotni. To je ena pot.</p>
               <p>Druga pot, ki je bila pa podprta s strani več razpravljavcev, tudi s strani
               predlagatelja, prvopodpisanega pod skupino poslancev, pa je, da naša komisija pridobi
               še dodatne odgovore na nekatera vprašanja, ki so se odprla pri tej temi in da seveda
               se istočasno tudi pozove vse poslanske skupine, da se ponovno opredelijo do tega
               vprašanj oziroma da se tudi jasno izrazijo, kateri so tisti kriteriji ali okvirji, v
               okviru katerih bi kot poslanske skupine želele sodelovati v nadaljnjem postopku
               spremembe ustave.</p>
               <p>Jaz bi tukaj predlagal članom naše komisije eno praktično rešitev. Da danes ne gremo
               v širitev strokovne skupine oziroma skupine strokovnjakov <stage type="mag"/>(Nadaljevanje) za področje volilnih sistemov. Če gremo v to pot, bomo
               najverjetneje že tukaj izgubili nekaj dni. In če bi ne bilo nasprotovanj, bi zaenkrat
               predlagal, da skupina strokovnjakov za področje volilnih sistemov odgovori na ta
               vprašanja, ki so bila danes v razpravi odprta. Imaš drugačen predlog, kolega Bajc?
               Ne. Dopolnitev, prosim.</p>
            </sp>
            <sp xml:id="SDT2-KZVSIUS-Izredna-002-2000-05-04.sp42">

               <speaker>JOSIP BAJC:</speaker>

               <p>Hvala, predsednik. Predlagam, da dejansko damo tudi nek čas. Mislim, da smo v
               razpravi in tudi sam, predsednik, si omenil, da ne bi bilo primerno, ne glede na to,
               da imamo zdaj v tem trenutku nekoliko boljši vmesni čas, kot smo ga imeli še do
               včeraj, glede na možnost priprave kakršnekoli spremembe zakona, da določimo tudi nek
               rok, ki naj bo čim krajši, da dobimo to, in se ponovno sestanemo, da lahko zadevo
               peljemo naprej.</p>
            </sp>
            <sp xml:id="SDT2-KZVSIUS-Izredna-002-2000-05-04.sp43">

               <speaker>PREDSEDNIK JANEZ PODOBNIK:</speaker>

               <p>Želite o roku, gospod Potrč? Ne. Se strinjam, rok je treba določiti. Sam bi predlagal
               relativno kratek rok skupini strokovnjakov, čeprav se zavedam, da je to tudi pomembno
               vprašanje za strokovnjake, saj gre za občutljiva vprašanja. Sam bi predlagal, da bi
               mnenje strokovnjakov bilo takoj posredovano poslanskim skupinam, da bi se potem
               poslanske skupine do naše prve naslednje seje že opredelile tudi do tega mnenja; da
               bi na naslednji seji pa bili formalni pogoji, da bi naša komisija že odločala, kot je
               pač določen postopek za spremembo ustave. Gospod Potrč.</p>
            </sp>
            <sp xml:id="SDT2-KZVSIUS-Izredna-002-2000-05-04.sp44">

               <speaker>MIRAN POTRČ:</speaker>

               <p>Vprašal bi vas, če mi lahko poveste, kako bomo formulirali vprašanje skupini
               strokovnjakov. Moram reči, da daleč od tega, da se kakorkoli primerjam s
               prominentnimi člani te skupine, ampak čisto nekaj malega pa tudi sam vem. Enostavno
               pa mi danes ni jasno, kaj bi jih vprašali. Meni se zdi, da bi bilo bližje poprositi
               poslanske skupine, da povedo, kako si predstavljajo nadaljnji postopek, ker potem bi
               skupina strokovnjakov lahko rekla, v tej smeri je mogoče ali pa ni mogoče, ker sicer,
               moram reči, da bi morali oblikovati vprašanje. To pa, se bojim, da bi sedaj rabili
               predolgo časa, da bi šli pa še vprašanje oblikovati.</p>
            </sp>
            <sp xml:id="SDT2-KZVSIUS-Izredna-002-2000-05-04.sp45">

               <speaker>PREDSEDNIK JANEZ PODOBNIK:</speaker>

               <p>Se strinjam, gospod Potrč. Nekaj vprašanj je bilo danes postavljenih, na nekatera so
               bili že dani delni odgovori, pri nekaterih je tudi predstavnik sekretariata povedal,
               da ne upa v celoti dati odgovorov in da je potrebna še dodatna proučitev. Mislim, da
               je bilo eno od vprašanj potrditvenega referenduma, eno od vprašanj, pa še nekatera
               druga.</p>
               <p>Se pa strinjam z vami, da je tudi ta pot morda še boljša, torej da se danes
               odločimo, da recimo v roku enega tedna pozovemo poslanske skupine, da se zelo
               decidirano opredelijo do pobude za spremembo ustave in da v svojem stališču -
               nekatere so ga pa že podale - tudi navedejo, kateri je tisti okvir, v okviru katerega
               bi bile pripravljene sodelovati še naprej v postopku za spremembo ustave. Gospod
               Cerar.</p>
            </sp>
            <sp xml:id="SDT2-KZVSIUS-Izredna-002-2000-05-04.sp46">

               <speaker>DR. MIRO CERAR:</speaker>

               <p>Hvala. Rad bi to povedal, da je seveda težko zdaj kar nasloviti na skupino neko
               splošno vprašanje, ampak tu so bili izpostavljeni trije elementi tega predloga. Prvo
               je, volilni sistem, ki zagotavlja kandidatnim listam poslanska mesta, sorazmerno
               število dobljenih glasov. Znotraj takšne formulacije obstojijo nekateri modeli
               volilnih sistemov, še posebej če upoštevamo potem naslednje elemente, kot so
               odločilen vpliv na poimensko izbiro ali pa volilni prag. In mislim, da bi bila ravno
               tu najbolj koristna vloga strokovnjakov, če bi lahko povedali, do kje seže, na
               primer, ta možnost proporcionalnega sistem, ker mi recimo vemo, da nemški sistem - o
               tem smo že razpravljali - kot je bil v neki modificirani obliki predlagan, je v
               temelju, recimo, proporcionalni, čeprav se tudi po drugih kriterijih znotraj njega
               navidez odloča in tako naprej. Se pravi, tu je veliko takih vprašanj, brez katerih si
               pravzaprav sploh ne moremo predstavljati, kaj to vse lahko pomeni, proporcionalni
               sistem, plus ta vprašanja, ki ste jih sedajle sami omenili.</p>
               <p>Tako da bi bilo na nek način to nujno, da imamo neko širšo podlago. Hvala lepa.</p>
            </sp>
            <sp xml:id="SDT2-KZVSIUS-Izredna-002-2000-05-04.sp47">

               <speaker>PREDSEDNIK JANEZ PODOBNIK:</speaker>

               <p>Hvala. Dr. Cerar, sedaj ste mi koncept nekoliko podrli, ampak... Prosim, gospod
               Potrč. <stage type="mag"/>
               </p>
            </sp>
            <sp xml:id="SDT2-KZVSIUS-Izredna-002-2000-05-04.sp48">

               <speaker>MIRAN POTRČ:</speaker>

               <p>Saj, gospod predsednik, ker sem drugače potem pomagal glede koncepta. Saj če na ta
               način, kot je sedaj gospod Cerar to razložil, razumem vprašanja, mene nič ne moti.
               Samo to bo samo pomenilo, da bomo, spet po mojem skromnem znanju, dobili na eno
               vprašanje tri ali pa štiri variante, na eno vprašanje lahko tudi deset različnih, in
               bomo imeli grozno širok "jedilnik". S tem, da moram reči, da kar mene kot
               predlagatelja zadeva, enega od 28, sam svoj "jedilnik" približno poznam in ne bom
               imel nič proti, če mi bodo drugi ponujali še veliko drugega, ker vem, kaj bi si
               izbral; in predpostavljam, da za veliko večino podpisnikov velja podobno.</p>
            </sp>
            <sp xml:id="SDT2-KZVSIUS-Izredna-002-2000-05-04.sp49">

               <speaker>PREDSEDNIK JANEZ PODOBNIK:</speaker>

               <p>Torej, predlog, ki sem ga prej oblikoval, bi dal sedaj na glasovanje - da naša
               komisija pozove poslanske skupine, da - ali bomo rekli 7 dni ali je treba reči 10
               dni? Predlagajte! Do konca prihodnjega tedna, predlaga podpredsednik, decidirano
               izrazijo stališče do vsebine predlagane spremembe ustave, da pa v svojem stališču
               tudi jasno opredelijo okvire ali pa kriterije, v okviru katerih bi kot poslanske
               skupine oziroma poslanci bili pripravljeni sodelovati v nadaljnjem postopku za
               spremembo ustave. Kolega Anderlič.</p>
            </sp>
            <sp xml:id="SDT2-KZVSIUS-Izredna-002-2000-05-04.sp50">

               <speaker>ANTON ANDERLIČ:</speaker>

               <p>Meni se zdi to neprimerno sprejemati in nepotrebno predvsem. Sprememba ustave je
               predlagana od februarja, se mi zdi, poslanske skupine so vse povedale svoja stališča
               danes tukaj. Če je potrebno dobiti še kakšna strokovna mnenja, naj se dobijo, ampak
               resnično bi ta komisija naredila kaj za stvar, če bi se lotila dela v smislu podpore
               ali nepodpore usmeritvi - razen, če to že pomeni, da je to zdaj tista pot, v katero
               gremo in iščemo rešitve. Če je pa to šele rok, v katerem bomo prišli do tega, da to
               ni prava pot, potem je pač še nadaljnjih 20 dni ali en meseczapravljen in tudi v tej
               smeri ne bo rešitve. Potem pa res ni druge možnosti, kot da čakamo na volitve po
               obstoječem sistemu.</p>
            </sp>
            <sp xml:id="SDT2-KZVSIUS-Izredna-002-2000-05-04.sp51">

               <speaker>PREDSEDNIK JANEZ PODOBNIK:</speaker>

               <p>Hvala lepa. Danes imamo na dnevnem redu pač obravnavo predloga za začetek postopka za
               spremembo ustave. Že prej sem povedal, ko vas, kolega Anderlič, ni bilo za trenutek
               med nami, da sta dva možna zaključka današnje obravnave te točke dnevnega reda: eden
               je, da glasujemo o tem sklepu, ki sem ga prej prebral, <stage type="mag"/> (Nadaljevanje) da pač podpiramo začetek postopka za spremembo 80.
               člena ustave Republike Slovenije. Sam bi pa vendarle skromno ugotovil, da so bila
               danes v razpravi odprta nekatera vprašanja in bi bilo korektno tudi do nas članov
               komisije, da dobimo na njih odgovor, preden glasujemoo tem sklepu. Vsaj nekatera so
               bila take narave, ki bi najverjetneje odgovore na njih, bodo pomembno vplivali, ali
               se bo oblikoval potem konsenz in večina za nadaljnjo pot. Če lahko dam tudi ta
               predlog na glasovanje, ampak sam ocenjujem, da bi bila druga pot boljša. Edino, kar
               imate pa prav, kolega Anderlič, da nam bo lahko ponovno, pač bomo samo izgubili čas.
               Jaz bi poskušal vendarle najti način, da bi v tem času, iz današnje razprave, jaz sem
               prepričan, da bi lahko tudi strokovne službe zelo korektno povzela vprašanja, ki so
               se danes odprla. Zelo korektno bi povzeli vsa vprašanja in bi v tem času vendarle
               zaprosili tudi skupino strokovnjakov, da na njih odgovori. Gospa Beblerjeva.</p>
            </sp>
            <sp xml:id="SDT2-KZVSIUS-Izredna-002-2000-05-04.sp52">

               <speaker>DARJA LAVTIŽAR-BEBLER:</speaker>

               <p>Ja, jaz bi najprej rekla, da bi lahko verjetno danes odgovorili na vprašanje, ali se
               člani te komisije strinjamo s tem, da se ubere ta pot, se pravi sprememba ustave. Če
               se o tem strinjamo, potem je drugi korak, razprava o tem, v kakšni smeri točno naj bi
               šli glede tega 80. člena ustave, kjer se pa zastavljajo ta vprašanja glede praga in
               glede tega, kako doseči to personalizacijo itn., ampak najprej, če bi danes lahko
               ugotovili, da smo si enotni o tem, da je ta pot pravi, se pravi, da se v ustavne
               spremembe gre na tak način, potem bi to bil že velik korak naprej.</p>
            </sp>
            <sp xml:id="SDT2-KZVSIUS-Izredna-002-2000-05-04.sp53">

               <speaker>PREDSEDNIK JANEZ PODOBNIK:</speaker>

               <p>Torej, da glasujemo o tem vprašanju? Danes imamo na dnevnem redu to točko dnevnega
               reda. Dr. Cerar, prosim.</p>
            </sp>
            <sp xml:id="SDT2-KZVSIUS-Izredna-002-2000-05-04.sp54">

               <speaker>DR. MIRO CERAR:</speaker>

               <p>Če dovolite, gospa Lavtižarjeva, vas lahko samo nekaj vprašam, da bo jasno. Ali ta
               vaš predlog pomeni, da se glasuje o predlogu za začetek postopka za spremembo ustave?
           </p>
            </sp>
            <sp xml:id="SDT2-KZVSIUS-Izredna-002-2000-05-04.sp55">

               <speaker>DARJA LAVTIŽAR-BEBLER:</speaker>

               <p>Ja.</p>
            </sp>
            <sp xml:id="SDT2-KZVSIUS-Izredna-002-2000-05-04.sp56">

               <speaker>PREDSEDNIK JANEZ PODOBNIK:</speaker>

               <p>Gospod Potrč.</p>
            </sp>
            <sp xml:id="SDT2-KZVSIUS-Izredna-002-2000-05-04.sp57">

               <speaker>MIRAN POTRČ:</speaker>

               <p>Jaz seveda kot eden od predlagateljev še enkrat poudarjam. Ne morem nasprotovati
               temu predlogu, daleč od tega, jaz sem zainteresiran, da se odločitev sprejme. Moram
               pa reči, da rahlo mi samo nekatere stvari niso jasne. Po eni strani smo diskutirali o
               tem, ne jaz, kdo drugi, koliko je vprašanj, ki bi jih bilo treba razčistiti, preden
               bi se lahko odločili in hkrati zdaj pravimo, da bi se, ne da imamo odgovore na te
               možne različne poti, že odločamo. Zato, bi rekel meni bi se zdelo, da bo odločitev
               bolj kvalificirana potem, ko bomo malo razmislili. Če pa ste menili, da smo vse
               razmislili, potem dajemo danes definitivno, ker današnja odločitev na neki način
               glede tega le pomeni definitivno mnenje do te procedure v tem delovnem telesu. Jasno,
               potem gre na zbor, samo razumem, če bi zdaj bilo izoblikovano "da", se gre na zbor.
               Kako bomo naprej delali povsebini, ne vem, ker imamo samo en predlog in ta je dobil
               potrebno dvotretjinsko večino in obratno. Če se reče "ne", se gre na zbor spet s
               predlogom, da se ne sprejme, ampak spet samo v tej vsebini, o kateri je vsak zase
               nekaj rekel, da mu pri njej ni jasno, pa da bi bilo še kaj treba narediti.</p>
            </sp>
            <sp xml:id="SDT2-KZVSIUS-Izredna-002-2000-05-04.sp58">

               <speaker>PREDSEDNIK JANEZ PODOBNIK:</speaker>

               <p>Hvala, gospod Potrč. Jaz mislim, da je vaše stališče zelo korektno in jaz bi pozval
               člane naše komisije, da poskušamo zelo potrpežljivo sprejeti to odločitev. Če bomo
               danes preveč neučakani, bomo lahko že v prvem poizkusu, ki pa ni bil tako slab,
               naleteli na oviro, ovira je pa ta, da se bo s prehitrim odločanjem o tej zadevi pač
               pot lahko ustavila, zato bi tukaj pozval, da dobro premislimo in teden dni ali 10 dni
               tu ne bo ključnih, spoštovani člani in članice komisije. Gospa Beblerjeva.</p>
            </sp>
            <sp xml:id="SDT2-KZVSIUS-Izredna-002-2000-05-04.sp59">

               <speaker>DARJA LAVTIŽAR-BEBLER:</speaker>

               <p>Gospod predsednik, nekateri smo o tem pač že dobro premišljevali in zaradi tega smo
               tudi vložili ta predlog, ampak <stage type="mag"/> (Nadaljevanje)
               dobro, jaz sem pač mislila, da je treba o tem vprašanju odločati kot o neke vrste
               predhodnem vprašanju. Tudi ta strokovna skupina nam je povedala, da je ta pot pač
               možna, legitimna, če hočete, ker ta izraz je tudi v modi in sicer primeren način.
               Zdaj, če bi o tem odločili kot o predhodnem vprašanju, se mi zdi, da bi bilo prav, če
               ne smo spet tam, kjer smo pač bili na začetku, razen, da smo se o nekaterih
               vprašanjih že nekako sporazumeli, da obstojijo kot vprašanja. Če se, mislim, jaz
               lahko tudi ta svoj proceduralni predlog umaknem, če mislite, da bo na ta način potem
               lahko prišlo bolj do zrele odločitve in pretehtane. Ne vztrajam pri tem, res ne.
               Hvala.</p>
            </sp>
            <sp xml:id="SDT2-KZVSIUS-Izredna-002-2000-05-04.sp60">

               <speaker>PREDSEDNIK JANEZ PODOBNIK:</speaker>

               <p>Hvala, gospa Beblerjeva. Jaz menim, da bi se to zgodilo, če umaknete vaš predlog,
               menim, da bi obstaja realna možnost, da bi v naslednjih nekaj dneh ali pa bomo rekli
               nekaj tednih se oblikoval potrebni konsenz za rešitev, ki bi šla v smer večinske
               podpore. To je moje osebno mnenje. Način v poslušanju današnje razprave. Gospod Bajc.
           </p>
            </sp>
            <sp xml:id="SDT2-KZVSIUS-Izredna-002-2000-05-04.sp61">

               <speaker>JOSIP BAJC:</speaker>

               <p>Hvala lepa, predsednik. Jaz podpiram prvi tvoj predlog s tem, da naj bi bil ta
               dopolnjen, se pravi, da se do konca prihodnjega tedna poslanske skupine opredelijo do
               teh vprašanj, ki so bila postavljena na današnji razpravi s tem, da bi pozval tudi to
               strokovno komisijo, ki jo imamo že sedaj, da eventualno na vprašanja, ki bi jih
               strokovne službe te komisije povzele iz današnje razprave, da po možnosti do istega,
               se pravi do konca prihodnjega dne tudi dajo svoje mnenje oziroma odgovore. Meni se
               dejansko, tukaj kolegu Anderliču bom rekel, kaj je tisto. Mislim, da je tudi komisija
               državnega zbora neka vprašanja imela v tisti predstavitvi svojega poročila. Mislim,
               da smo tudi ene par vprašanj iz današnje razprave in zakaj ne bi to odpravili bom
               rekel kot predhodna vprašanja in se eventualno čez ene 14 dni dobili in bistveno bolj
               razčiščene nekatere zadeve imeli. Takrat se pa eventualno odločali o predlogu sklepa,
               ki ga je gospa Beblerjeva prej predlagala.</p>
            </sp>
            <sp xml:id="SDT2-KZVSIUS-Izredna-002-2000-05-04.sp62">

               <speaker>PREDSEDNIK JANEZ PODOBNIK:</speaker>

               <p>Kolega Battelli, nato kolega Kacin.</p>
            </sp>
            <sp xml:id="SDT2-KZVSIUS-Izredna-002-2000-05-04.sp63">

               <speaker>ROBERTO BATTELLI:</speaker>

               <p>Hvala lepa, gospod predsednik. Jaz pravzaprav ne vidim kontradikcije v tem, da bi
               vendarle v določenem času, ko naj bi se poslanske skupine se izrekle do določenih
               vprašanj, ki so bile predmet današnje razprave, da ne bi v tem času dobili tudi
               mnenje strokovnjakov, ki bi ob upoštevanju današnje razprave razčlenili tisto, kar je
               dr. Cerar predlagal.</p>
            </sp>
            <sp xml:id="SDT2-KZVSIUS-Izredna-002-2000-05-04.sp64">

               <speaker>PREDSEDNIK JANEZ PODOBNIK:</speaker>

               <p>Ja, se strinjam. Tudi tak sklep svoj dopolnjujem s tem dodatkom. Kolega Kacin, nato
               Anderlič.</p>
            </sp>
            <sp xml:id="SDT2-KZVSIUS-Izredna-002-2000-05-04.sp65">

               <speaker>JELKO KACIN:</speaker>

               <p>Hvala lepa, gospod predsednik. Jaz sem včeraj zelo pozorno sledil predsedniku tvoje
               stranke v njegovih javnih razmišljanjih, v njegovih večih nastopih in nadvse pozorno
               sem sledil tistemu, kar je danes povedal, preden nas je pustil same. Jaz nimam
               kakšnih velikih dilem o tem, kateri predlog podpreti in kako ga peljati, ampak na
               neki način razumem, da je ključna dilema ta hip v največji stranki državnega zbora,
               ki ti pripada. Tudi včeraj sem slišal, da za pripravo predloga sestave nove vlade ne
               bo potrebno več kot 7dni, to se bo izteklo zdajle v sredini prihodnjega tedna, tako
               da se me zdi, da bi potem bil res primeren trenutek, ko se lahko z vso energijo
               angažiramo pri ugotavljanju dejanskega stanja, kar zadeva volilno zakonodajo in
               iskanja izhoda iz te zadrege, da to tako imenujem.<stage type="mag"/> (Nadaljevanje) Iz teh razlogov jaz osebno nimam nobene afinitete do
               tega, da se danes, bom rekel pod neko prisilo poskušamo prepričati o tem, da odločimo
               ali gremo v ustavne spremembe, ne pa v posledicah v katero smer, niti do tega, da
               počakamo. Ampak jaz bi izkoristil to naše današnje druženje kot nek apel, največji
               stranki, naj se odloči sama s seboj in nas o tej svoji odločitvi seznani. Sicer
               mislim, da je v stališčih drugih političnih strank, bilo zelo jasno povedano, kaj so
               njihove prioritete in kakšna je časovnica za prihodnje ravnanje. Ampak dokler tega
               ključnega jasnega odgovora ni, je nam težko pritegniti v eno ali drugo stran, ker gre
               za dvotretjinsko večino.</p>
               <p>Torej moja razprava naj izveni kot apel, da brž ko utegnete izoblikujete svoje
               dolgoročno stališče do tega strateškega izziva. Hvala lepa.</p>
            </sp>
            <sp xml:id="SDT2-KZVSIUS-Izredna-002-2000-05-04.sp66">

               <speaker>PREDSEDNIK JANEZ PODOBNIK:</speaker>

               <p>Hvala kolega Kacin. Apel, ki ga je posredoval, razumem dobro namerno in
               kostruktivno. Kolega Anderlič.</p>
            </sp>
            <sp xml:id="SDT2-KZVSIUS-Izredna-002-2000-05-04.sp67">

               <speaker>ANTON ANDERLIČ:</speaker>

               <p>No, jaz preprosto ne razumem zakaj je gospod Bajc omenjal moje ime, ... želel
               izgleda povedati, pa nisem razvozljal iz njegovega pripovedovanja. Ampak glejte,
               pozivati na to, da bodo neke poslanske skupine se odločile itn., jaz ugotavljam da iz
               teh pisem tukaj ki so, ... v tej prilogi in pa tistega, kar smo povedali danes, zdaj
               kar se tiče poslanskih skupin stvar jasna, razen ene. Razen ene poslanske skupine.
               Glede na to pa, da jaz visoko cenim gospoda Zagožna in verjamem njegovim besedam,
               verjamem tudi, da se nismo danes srečali zaman.</p>
            </sp>
            <sp xml:id="SDT2-KZVSIUS-Izredna-002-2000-05-04.sp68">

               <speaker>PREDSEDNIK JANEZ PODOBNIK:</speaker>

               <p>Točno.</p>
            </sp>
            <sp xml:id="SDT2-KZVSIUS-Izredna-002-2000-05-04.sp69">

               <speaker>ANTON ANDERLIČ:</speaker>

               <p>In zato gre. Samo tukaj je ključ gospod Bajc, če ste hotel kaj v tej smeri govoriti.
               Mi kot poslanska skupina zato, da se bomo odločali o tem, zakaj smo dali podpis pod
               zadeve, večina poslancev oziroma tisti, ki smo tam, ne rabimo zato. Mi imamo
               stališče, da smo za večinski sistem, ki je že na nek način bilo izčrpano, ampak bomo
               še o tem diskutirali, če bo prišlo na dnevni red, ampak predlagatelji niso bili
               kooperativni in nismo mogli tistega stališča uveljaviti. Torej mi nismo mogli
               uveljaviti stališča seje sveta, ker preprosto predlagatelji so vztrajali pri
               neustavnih zadevah in niso upoštevali pripomb o volilnih okrajih. Ampak to stališče
               je še vedno, če bi tak zakon bil v proceduri, je še vedno aktualno. Prav tako je pa
               aktualna tudi kakršnakoli druga rešitev, ki bi in seveda v tem, v tem kontekstu je
               mišljena tudi ustavna sprememba, ki bi dobila dvotretjinsko večino. In v tem delu
               absolutno podpiramo gospoda Zagožna, v vseh njegovih zadevah, ki jih je izrekel v
               zadnjih dveh, treh mesecih, predvsem intenzivno ali pa dovolj naglas v zadnjem
               obdobju, pa tudi danes. Zato gre. In v tem smislu ni nobene potrebe, da danes karkoli
               na hitro odločamo. Če se kdo tega boji, ampak<stage type="mag"/>
               </p>
               <p>(Nadaljevanje) jaz pravim, da naša poslanska skupina tega časa ne rabi. Če ga pa
               rabi SLS, SKD + SLS, je Slovenska ljudska stranka, potem pa SLS+SKD je Slovenska
               ljudska stranka, potem seveda lahko to rešpektiram in bom to upošteval. Ker v končni
               fazi vem kako je z velikimi strankami, da se težko, ker se težko skupaj spravijo in
               da je veliko notranje diskusije in to spraviti skupaj ni enostavno. Predvsem pa
               seveda če kdo še ni čisto prepričan. To je pa sploh potem težko.</p>
            </sp>
            <sp xml:id="SDT2-KZVSIUS-Izredna-002-2000-05-04.sp70">

               <speaker>PREDSEDNIK JANEZ PODOBNIK:</speaker>

               <p>Hvala kolega Anderli. Jaz sem tudi razumel to vašo razpravo, da ne vztrajate torej
               več na predlogu, da bi danes odločali o sklepu o začetku postopka spremembe ustave,
               80. člena ustave. Da ne vztrajate na tem predlogu, da pa glasujemo o predlogu, kot
               smo ga prej posredovali. Kolega Bajc, ali je potrebno replicirati.</p>
            </sp>
            <sp xml:id="SDT2-KZVSIUS-Izredna-002-2000-05-04.sp71">

               <speaker>JOSIP BAJC:</speaker>

               <p>Čisto kratko repliko. Kolega Anderlič nikakor nisem vašega priimka uporabil
               bogokletno, ko sem prej razpravljal. Mislim pa, če ste me hotel razumeti, da ste me
               razumel, prav to, kar ste zdaj na koncu. Vi ste podal predlog, da vaša poslanska
               skupina ne potrebuje tega časa za razmislek, vi ste se opredelili, vsaj večina, ki
               ste bili podpisniki tega predloga, da se gre v spremembo ustave. In sem rekel, da smo
               nekoliko, vsaj jaz, drugačnega mnenja kot kolega Anderlič in da predlagam, da
               glasujemo o tistemu predlogu sklepa, ki rabi nekoliko več časa za odločitev, kot vi
               predlagate, da naj bi ga bilo. Mislim pa, da ste zdaj na koncu rekel, da ta predlog,
               ne vztrajate na temu predlogu.</p>
               <p>Okrog tiste stranke, ki jo je največ, žal in izgleda v temu trenutku ta, ali pa
               dobro, skoraj eno tretjino poslancev pa ima v temu državnemu zboru.</p>
            </sp>
            <sp xml:id="SDT2-KZVSIUS-Izredna-002-2000-05-04.sp72">

               <speaker>PREDSEDNIK JANEZ PODOBNIK:</speaker>

               <p>Pojasnjeno. Hvala lepa. Prosim za pozornost. Na glasovanje dajem torej predlog
               sklepa, ki sem ga prej že oblikoval. Poleg tega, da se bomo obrnili na poslanske
               skupine, da do konca prihodnjega tedna pač podajo svoja stališča, svoj sklep sem že
               prej oblikoval, pa bo dodaten del sklepa tudi ta, da bomo pa v tem času na podlagi
               današnje razprave, od skupine strokovnjakov za področje volilnih sistemov dobili tudi
               odgovore na nekatera vprašanja, ki so se v teku današnje razprave odprla. Tak sklep
               dajem na glasovanje. Kdor je za, naj prosim glasuje z dvigom rok. Svoj glas, prosim
               gospod Beuermann.</p>
            </sp>
            <sp xml:id="SDT2-KZVSIUS-Izredna-002-2000-05-04.sp73">

               <speaker>RICHARD BEUERMANN:</speaker>

               <p>Jaz se opravičujem, ker ste ponovno omenil skupino strokovnjakov. In moram najprej
               reči, da se strinjam z vami, ko ste rekli da ne bi šli v širitev te skupine
               strokovnjakov. Zdi se mi pa korektno, da bi ponovno povabili v to skupino dr. Slavka
               Gabra, ki se je pač umaknil iz te skupine iz načelnega razloga, ker ni podpiral
               večinskega sistema.</p>
            </sp>
            <sp xml:id="SDT2-KZVSIUS-Izredna-002-2000-05-04.sp74">

               <speaker>PREDSEDNIK JANEZ PODOBNIK:</speaker>

               <p>Kolega Beuermann, jaz mislim, da so mu vrata v to skupino odprta in tudi sam je
               javno, torej sam je izrazil pripravljenost, da ko bo se odprlo vprašanje in bo
               povezano s spremembo ustave, je ponovno pripravljen sodelovati v tej skupini. Predlog
               sklepa kot sem ga oblikoval dajem na glasovanje.</p>
               <p>Kdor je za, naj prosim glasuje z dvigom rok? (14 članov.) Kakšna večina je to? Ta
               prava, ampak ni potrebna. Ali je kdo proti? (?)</p>
               <p>Ugotavljam, da smo sklep sprejeli.</p>
               <p>S tem zaključujem to točko dnevnega reda.</p>
               <p>Prosim člane komisije, da ne zapustite seje.</p>
               <p>In da gremo na <title>3. TOČKO DNEVNEGA REDA.</title> In takoj dajem besedo dr.
               Ribičiču. Prosim.</p>
            </sp>
            <sp xml:id="SDT2-KZVSIUS-Izredna-002-2000-05-04.sp75">

               <speaker>DR. CIRIL RIBIČIČ:</speaker>

               <p>Jaz bi k temu, kar ste pisno <stage type="mag"/> (Nadaljevanje)
               dobili samo to, da ta skupina, ki sem jo tukaj predlagal, ni bila mišljena v tem
               smislu, da bi bili samo ti člani v njej. Jaz sem poskušal sicer to skupino
               oblikovati, da tako rečem, uravnoteženo. In sicer na ta način, da sem vzel najprej
               člane že obstoječe skupine. Se pravi tukaj, če bi dr. Gaber se odločil za ponovno
               sodelovanje, bi seveda moral tudi tukaj biti pripisan. Skratka, prvi trije so člani
               te sedanje skupine, dodal sem imena. Dr. Janez Šmedovnik(?) in mag. Stane Vlajto(?)
               sta oba avtorja sedaj pač najobsežnejših študij na tem področju, knjig o lokalni
               samoupravi v Sloveniji, dr. Dušana Pluta in akademika dr. Igorja Vešarja(?) pa iz
               drugih razlogov sem dodal, da ne bi bila to samo pravniška skupina, ker so tudi drugi
               elementi v zvezi s tem odpirajo, ki niso v ospredju seveda pri ustavni spremembi, so
               pa lahko tudi pomembni v zvezi z dilemami, ki se tukaj pojavljajo.</p>
               <p>Drugače je pa namen tega mojega predloga, da bi se pospešilo oziroma da bi se končno
               naredil ta prvi korak, se pravi strokovna proučitev predloga zato, da bi potem lahko
               tudi o proceduralnih sklepih odločali. Naj k temu samo to dodam, da je od februarja
               leta 1999 ta predlog vložen, da je bil že objavljen pred več kot letom dni v
               Poročevalcu, 7. aprila 1999, in da bi bil čas, da se tukaj naredi korak v smeri
               odločanja. Zato pa potrebujemo verjetno neko strokovno podlago. In moj namen je samo,
               da bi se pač dokopali do tistih najnujnejših podlag, da bi lahko ta komisija potem
               zavzela svoje stališče do predloga ustavnih sprememb, ki so pravzaprav dokaj
               enostavne - črta se 143. člen veljavne ustave. Hvala lepa.</p>
            </sp>
            <sp xml:id="SDT2-KZVSIUS-Izredna-002-2000-05-04.sp76">

               <speaker>PREDSEDNIK JANEZ PODOBNIK:</speaker>

               <p>Hvala dr. Ribičič. Vaš predlog razumem, da bi že danes odločali o sestavi.</p>
            </sp>
            <sp xml:id="SDT2-KZVSIUS-Izredna-002-2000-05-04.sp77">

               <speaker>DR. CIRIL RIBIČIČ:</speaker>

               <p>Jaz nimam nič proti, ampak če bi pa poslanske skupin želele, da bi v določenem času
               recimo dale dodatne predloge, skratka ni bilo mišljeno to, da bi sedaj bili samo ti
               člani.</p>
            </sp>
            <sp xml:id="SDT2-KZVSIUS-Izredna-002-2000-05-04.sp78">

               <speaker>PREDSEDNIK JANEZ PODOBNIK:</speaker>

               <p>Hvala. To je pomembno. Prosim, da se izjasnite o tej pobudi, tudi ali imate poslanske
               skupine oziroma člani komisije eventualne dodatne predloge. Dr. Jože Zagožen,
               prosim!</p>
            </sp>
            <sp xml:id="SDT2-KZVSIUS-Izredna-002-2000-05-04.sp79">

               <speaker>DR. JOŽE ZAGOŽEN:</speaker>

               <p>Hvala lepa, za besedo. Stališče naše poslanske skupine je, da bi zadostovalo, če bi
               ostali prvi trije kandidati oziroma dr. Franc Grad(?), dr. Tone Jerovšek in dr. Rajko
               Pirnat. Če se pa na vsak način vztraja, da bi se skupina razširjala, potem pa
               predlagamo, da se razširi tudi z dr. Gregorjem Virantom in dr. Petrom Jambrekom(?).
               Hvala lepa.</p>
            </sp>
            <sp xml:id="SDT2-KZVSIUS-Izredna-002-2000-05-04.sp80">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Peterle!</p>
            </sp>
            <sp xml:id="SDT2-KZVSIUS-Izredna-002-2000-05-04.sp81">

               <speaker>ALOJZ PETERLE:</speaker>

               <p>Jaz imam pravzaprav podobno stališče. Ampak, če je... Očitno gre tukaj bolj za
               nagnjenost, da tukaj širšo skupino strokovnjakov predlagamo, potem z naše strani
               predlagam dr. Lovra Šturma ali pa dr. Marjana Ravbarja, ki smo ga že tudi spoznali
               kot človeka, ki se ukvarja z regionalizacijo, tudi po politični plati.</p>
            </sp>
            <sp xml:id="SDT2-KZVSIUS-Izredna-002-2000-05-04.sp82">

               <speaker>PREDSEDNIK JANEZ PODOBNIK:</speaker>

               <p>Hvala lepa. Je že številka presegla deset. Ali lahko taka skupina, bi rekel, uspešno
               deluje, če njena sestava preide številko deset? Tu imam sam samo ta pomislek, ne
               govorimo o članih. Želi še kdo besedo? Gospod Kebrič!</p>
            </sp>
            <sp xml:id="SDT2-KZVSIUS-Izredna-002-2000-05-04.sp83">

               <speaker>IVAN KEBRIČ:</speaker>

               <p>Jaz sem tega mnenja, da je treba najprej te strokovnjake vprašati, če so sploh
               pripravljeni sodelovati. Drugič pa, da bi apelirali na poslanske skupine, če imajo
                  <stage type="mag"/> (Nadaljevanje) svoja mnenja, svoje
               predloge. Tako kot je bilo v drugih primerih. Zakaj bi naj kar nekaj sprejeli, kar je
               pač nekdo ali pa kar je danes bilo dodatno predlagano, drugi pa nismo imeli možnosti
               o tem razmišljati, ali bi tudi koga predlagali. Kajti menim, da je najprej treba, če
               nekoga predlagaš, tistega vprašati, če je pripravljen to delati. Hvala lepa.</p>
            </sp>
            <sp xml:id="SDT2-KZVSIUS-Izredna-002-2000-05-04.sp84">

               <speaker>PREDSEDNIK JANEZ PODOBNIK:</speaker>

               <p>Hvala. Želite besedo dr. Ribičič?</p>
            </sp>
            <sp xml:id="SDT2-KZVSIUS-Izredna-002-2000-05-04.sp85">

               <speaker>DR. CIRIL RIBIČIČ:</speaker>

               <p>Da. Jaz se s temi dodatnimi predlogi strinjam in mislim, da bi neka vrsta selekcije
               bilo tudi to vprašanje, kdo želi sodelovati, in da bi mogoče potem drugič o tem
               sklepali in do takrat dali možnost tudi poslanskim skupinam za kakšen dodaten
               predlog, s tem, da bi pa ti dodatni predlogi bili pa opremljeni s soglasjem.</p>
            </sp>
            <sp xml:id="SDT2-KZVSIUS-Izredna-002-2000-05-04.sp86">

               <speaker>PREDSEDNIK JANEZ PODOBNIK:</speaker>

               <p>Tako. Hvala lepa. Torej predlog, ki bi služil, da se takoj do njega opredelimo. To se
               pravi, mislim, da je zelo racionalen predlog. Imamo deset oziroma enajst imen.
               Najverjetneje imena, ki jih je predlagal dr. Ribičič... Njihovo soglasje je že? (Ne.)
               A tako. Potem pa itak ni pogojev, da danes odločamo. Torej do naše prve naslednje
               seje predlagam, da se poslanske skupine, če imajo eventualne dodatne predloge,da jih
               pač predlagajo, da pa so predlogi poslanskih skupin opremljeni tudi s soglasjem
               predlaganih kandidatov. Na naši prvi naslednji seji pa bomo tudi sprejeli dokončno
               sestavo strokovne skupine, ki se bo soočila z vprašanje spremembe ustave, ki govori
               očrtanju 143. člena ustave. To je predlog, ki ga dajem na glasovanje.</p>
               <p>Kdor je za, naj prosim glasuje? (15 članov.) Je kdo proti?</p>
               <p>Ugotavljam, da je predlog sprejet. S tem je zaključena 3. točka dnevnega reda in
               tudi druga izredna seja. Hvala lepa vsem in na svidenje.</p>
               <p>(Seja je bila končana 4. maja 2000 ob 16.10 uri.)</p>
            </sp>
         </div>
      </body>
   </text>
</TEI>

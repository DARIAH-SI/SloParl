<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT2-OZNPIP-Redna-004-1997-02-24">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">90086ABBA9E2C51EC1256443003C256E</idno>
               <idno type="custom" subtype="day">CE17581A261BEEC6C12564480051A12D</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=CE17581A261BEEC6C12564480051A12D</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-OZNPIP-Redna-004-1997-02-24.OZNPIP" n="004">
               <name>Redna</name>
               <date when="1997-02-24"/>
            </setting>
         </settingDesc>
         <particDesc>
            <listOrg>
               <org xml:id="SDT2-OZNPIP-Redna-004-1997-02-24.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-OZNPIP-Redna-004-1997-02-24.OZNPIP">
                        <orgName key="OZNPIP">Odbor za notranjo politiko in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO IN PRAVOSODJE</stage>
            <stage type="session">4. seja</stage>
            <stage type="date">(24. februar 1997)</stage>
            <stage type="chairman">Sejo je vodila Darja Lavtižar-Bebler, predsednica odbora.</stage>
            <stage type="time">Seja se je pričela ob 14.43 uri. </stage>


            <sp xml:id="SDT2-OZNPIP-Redna-004-1997-02-24.sp1">

               <speaker>PREDSEDNICA DARJA LAVTIŽAR-BEBLER:</speaker>

               <p>Predlagala bi, da začnemo s to sejo Odbora Državnega zbora za notranjo politiko in
               pravosodje. Na predlaganem dnevnem redu je samo ena točka in sicer predstavitev
               gospoda Tomaža Marušiča, kandidata za ministra za pravosodje. Upam, da se s takšnim
               dnevnim redom strinjate. Nihče nima nobene druge pripombe ali predloga.</p>
               <p>Upam, da ste prebrali predstavitev, ki jo je s strani mandatarja, ki smo jo dobili s
               strani mandatarja gospoda dr. Janeza Drnovška. V kolikor niste, mi dovolite, da vam
               na kratko predstavim gospoda Tomaža Marušiča, ki kandidira za ministra za pravosodje.
               Rojen je bil leta 1932 v Solkanu. Stanuje v Solkanu. Po opravljeni diplomi na pravni
               fakulteti v Ljubljani se je zaposlil na okrajnem sodišču v Novi Gorici, kjer je po
               pripravništvu postal sodnik in nazadnje predsednik okrajnega sodišča Idrija. Od
               februarja 1964 je odvetnik v Novi Gorici. Bil je član Upravnega odbora odvetniške
               zbornice Slovenije. V letih 1993/94 je bil predsednik skupščine občine Nova Gorica,
               od 1990 dalje pa je neprekinjeno član občinskega mestnega sveta. Njegove izkušnje v
               sodstvu ter odgovorno opravljanje odvetniškega dela zagotavljajo, da gre za
               primernega kandidata za pravosodnega ministra. Tako mandatar gospod dr. Janez
               Drnovšek.</p>
               <p>Sedaj pa gospod Marušič vam dajem besedo.</p>
            </sp>
            <sp xml:id="SDT2-OZNPIP-Redna-004-1997-02-24.sp2">

               <speaker>TOMAŽ MARUŠIČ:</speaker>

               <p>Hvala lepa. Spoštovana gospa predsednica, spoštovani gospodje poslanci, članice in
               člani tega odbora. Gospa predsednica je navedla, da prihajam iz odvetniških vrst.
               Svoje delo v pravosodju sem pričel kot sodnik in ga nato v letu 1964 nadaljeval kot
               odvetnik. Nabral sem si dovolj poklicnih izkušenj, tako da lahko zagotovim, da v
               okviru svojih pristojnosti se bom zavzemal za spoštovanje in realizacijo osnovnega
               načela naše ustave, ki daje državljanom pravico do sodnega varstva, na drugi strani
               pa narekuje pravosodnim organom dolžnost odločanja o njihovih pravicah in dolžnostih,
               poudarjam, brez nepotrebnega odlašanja in seveda nepristransko sojenje. V tem cilju,
               da se realizira to osnovno ustavno načelo, je bila pred tremi leti v aprilu 1994
               opravljena reforma sodstva, ki je sicer postavila novo organizacijo sodstva, vendar
               brez željenega in pričakovanega uspeha. Dan danes doživlja pravosodje krizo, vendar
               vzroke za tako stanje v pravosodju ne smemo iskati zgolj v sodstvu, pač pa v
               številnih objektivnih in subjektivnih težavah današnjega časa in družbe na prehodu.
               Težave pravosodja se odražajo navzven. Zaznamujejo jih vsi državljani, predvsem kot
               neažurnost, počasnost sodnih postopkov in seveda v množici zaostankov. Navajam, kot
               primer, da postopek v civilnih in kazenskih zadevah pred okrajnem sodiščem traja
               približno pet let, na okrožnem sodišču tri leta, na vrhovnem sodišču v postopkih
               upravnega spora in v postopkih za izredna pravna sredstva celo dve leti in še več.</p>
               <p>Nedvomno tak položaj, lahko bi rekel tudi neučinkovitost sodstva negativno vpliva na
               državljansko disciplino, v posledici tega tudi na spoštovanje družbenih vrednot in
               znižuje prag pravne kulture državljanov. <stage type="mag"/>(nadaljevanje) Naj ponazorim to, kar sem pravkar rekel, da je vedno manj
               državljanov, ki se ponašajo z rednim plačevanjem davkov, vedno manj je tistih, ki se
               ponašajo, da s policijo, sodnijo še niso imeli posla.</p>
               <p>Neučinkovitost posameznih sodnih postopkov povečuje pripad v drugih sodnih
               postopkih. Navajam konkretne primere: Upnik, ki ne more izterjati dolžne družbe, ker
               ta nima premoženja, bo vložil zoper direktorja te družbe kazensko ovadbo zaradi
               goljufije, tako da bo prišel preko kaznivega dejanja do plačila svoje terjatve. Drugi
               primer: Upnik, ki grobo uveljavlja napram dolžniku svojo terjatev in prekorači
               določene meje, odgovarja v kazenskem postopku zaradi grdega ravnanja ali pa celo
               zaradi izsiljevanja. Hočem povedati, da zaostale sodne zadeve in pa neučinkoviti
               postopki samo bremenijo sodišča z nadaljnjim delom, vendar besedo tudi o
               neučinkovitosti inšpekcij in drugih upravnih organov. Tudi to delo se odraža na
               povečanje sodnih zadev in seveda obratno. Naloga Ministrstva za pravosodje je, da v
               okviru svojih zakonskih pristojnosti stori vse ... svojih močeh za odpravo nastale
               krize in nuditi pravosodju, zlasti sodstvu, pogoje za nemoteno delovanje.</p>
               <p>Stvari v sodstvu moramo urediti tudi z vidika vstopanja v Evropsko unijo, v evropske
               združbe. Obstoječe stanje ne daje kredibilnosti naši pravni ureditvi. Primeri so, ko
               podjetniki spričo neurejenega stanja in slabe pravne zaščite ne prinesejo svojega
               kapitala, svoje dejavnosti v državo. Prioritetna naloga sodstva je odprava
               zaostankov. Poudarjam, da obstoječi ritem dela sodišč le povečuje zaostanke, ko že
               novi spisi povzročajo zaostanek oziroma ga povečujejo. To stanje ne zagotavlja
               državljanom z ustavo zajamčenega sodnega varstva.</p>
               <p>Grem h konkretnim nalogam. Ministrstvo za pravosodje je pristojno za pripravo
               zakonodaje po sodnih postopkih. Ugotavljam iz lastne prakse, da so obstoječi sodni
               postopki iracionalni in neprilagojeni dinamiki današnjega časa, zlasti, če lahko
               uporabim izraz "servisiranje" države gospodarstvu in vedno bolj zapletenim
               meddržavljanskim odnosom, je neučinkovito, ali pa celo povsem neuspešno. Absolutno
               prednostne narave je dopolnitev zakona o izvršilnem postopku. Ta je že v<stage type="mag"/> (nadaljevanje) v zakonodajni proceduri. Po vsej
               verjetnosti bo potrebno osnutek tega zakona ponovno pregledati in oceniti, ali je
               zakonska zaščita upnika dovolj učinkovita. Dan danes je na sodiščih 60.000 odprtih
               izvršilnih zadev.</p>
               <p>Z dopolnitvijo zakona o izvršilnem postopku je treba precej omejiti dolžnikovo
               pravico do ugovora in pritožbe. Današnja praksa ravno tu povzroča oziroma današnja
               zakonodaja ravno pri dolžnikovih pravicah ugovora in pritožbe povsem zavlačuje in
               zamegli izvršilne postopke. Pravna sredstva naj bi bila dopustna le v primeru, da je
               dolžnik izpolnil svojo obvezo in jo dokumentira ali pa zaradi procesnih predpostavk.
               Postopek z dolžnikovim pravnim sredstvom mora biti nujen, bodisi na prvi kot na drugi
               stopnji. To zgolj zaradi upnikove koristi.</p>
               <p>Tožbe na izpodbijanje izvršilnega naslova, ki sicer prekinjajo izvršbo so
               prioritetne narave. Uvesti je treba pooblaščene institucije ali dodelitev koncesij za
               prodajo zarubljenih predmetov. Današnja situacija, ko se opravlja dražbe na
               dolžnikovem sedežu ali domu, je naravnost nevzdržna. Sem sodi tudi poenostavitev
               nepremičninske izvršbe. Predmet izvršbe pa naj bo celotno dolžnikovo premoženje razen
               najnujnejših eksistenčnih predmetov.</p>
               <p>Prav tako naj se na predlog upnika dopusti vnaprejšnje zavarovanje dolžnikovega
               premoženja, da naj bi dolžnik tekom izvršilnega postopka z njim razpolagal. Upnik, ko
               bo v postopku, mora nuditi sodišču možnost do informacij o dolžnikovem premoženju,
               vse s ciljem zagotavljanja finančne discipline in prisilne izvedbe sodnih odločb.
               Poudarjam, da je izvršba postopek, ki zaključi sodno delo v konkretni zadevi s
               prisilnimi ukrepi, pod pogojem, da zavezanec sam preteklih ne opravi. Prav v tem se
               kaže avtoriteta sodne oblasti, s hkratnim preventivnim momentom in namenom, to je
               pouk, da ne bi državljani prihajali v podobne situacije.</p>
               <p>Današnji dinamični čas zahteva povsem temu prilagojen pravdni postopek. Že samo
               vročanje sodnih pisanj povzroča številne težave in zavlačevanje postopka. Treba je
               določiti učinkovitejše načine in tehniko za vročanje sodnih pošiljk. Načenjam
               vprašanje, ki bi prisililo stranke k aktivnosti v pravdi in odgovorno vlaganje tožb
               bi onemogočalo zavlačevanje pravde. V nasprotju z dosedanjim načelom nevezanosti
               sodišča na pravno kvalifikacijo tožbe mora vsaka tožba navajati zakonsko normo, po
               kateri naj se le-ta obravnava.<stage type="mag"/>(nadaljevanje)
               Ta spremenjena procesna norma bi v marsičem olajšala in pospešila delo sodišč.
               Sodišče bi le odločalo, ali je tožba po določenim zakonom dopustna ali ne. Seveda,
               stvar mora biti, seveda to novelo, o kateri pravkar govorim, mora v vsakem primeru
               proučiti stroka. Omenjena sprememba zakona o pravnem postopku prisili stranke k
               temeljiti pripravi tožbe in izbiro tehtnih dokazov za potrditev utemeljenosti
               zahtevka. Negativna posledica te spremembe je onemogočenje pravnega varstva, pravno
               neveščim ali socialno šibkim osebam pred civilnim sodiščem. Prav s tem v zvezi je
               potrebno omiliti pogoje za dodelitev tako imenovane pravice revnih in oprostitve
               plačila sodnih taks. Zaradi onemogočanja nepotrebnega zavlačevanja postopka je
               potrebna uvedba preklozivnih rokov med posameznimi procesnimi dejanji. Namreč to je
               bistveno, ker s tem se resnično onemogoča nepotrebno pravdanje in zavlačevanje
               sporov. Vsi spori v gospodarskih zadevah so nujne narave. Isto velja za zadeve, ki se
               nanašajo na rešitev predhodnih vprašanj, v katerih je bil prekinjen izvršilni,
               stečajni, denacionalizacijski postopek ali postopek lastninjenja podjetji. Zavzema
               se, da reševanje predhodnih vprašanj v pravkar navedenih postopkih, bi bilo
               prioritetne narave. Vse tožbe, ki se nanašajo na izterjavo periodično se
               ponavljajočih terjatev, gre se za radijske naročnine, televizijske naročnini,
               vodarino, porabo električnega toka in tako naprej, naj se obravnavajo v postopku o
               malenkostnih stvareh, o zadevah določbah sedanjega zakona o pravdnem postopku. V
               kolikor gre za znatnejše zneske, potem naj se dvigne v teh postopkih vrednostna
               limita. Prav tako bi bilo potrebno zaradi ažurnega reševanja civilnih zadev, uvesti
               prepoved predlaganja novih dokazov v pritožbenem postopku, se pravi, da nezadovoljna
               stranka z razsodbo nove dokaze predlaga le v okviru postopka, le v okviru izrednega
               pravnega sredstva, to je obnove postopka. V zadevah, v katerih pristanejo stranke na
               poskus poravnave, naj opravljajo te postopke strokovni sodelavci na sodiščih. Ti
               postopki naj bodo prednosti, če se stranke za poravnavo odločijo. Naslednji postopek,
               ki bi moral po moji oceni biti deležen novelacije, določenih korektiv, je kazenski
               postopek. Seveda kazenski postopek je zelo občutljiv postopek, zato bi morala tudi
               glede teh novel imeti stroka zadnjo besedo. O sprejemu zakona o kazenskem postopku so
               se pokazale določene hibe, zlasti v predkazenskem postopku, kjer je vloga tožilstva
               premajhna, <stage type="mag"/>(Nadaljevanje) premajhna predvsem
               v odnosu na organe odkrivanja kaznivih dejanj. Prav tako lahko izpostavim položaj
               preiskovalnega sodnika, ki naj bi imel v predkazenskem postopku nadzor nad policijo,
               s ciljem, da bi imeli dokazi, ki jih je zbrala policija, procesno verodostojnost,
               sicer se določeni akti, določena sodna dejanja zavlačujejo in s tem nastajajo
               nadaljnje komplikacije pri ugotavljanju verodostojnosti.</p>
               <p>Ponovno je potrebno v kazenskem postopku proučiti položaj oškodovanca. Ta položaj je
               v odnosu do obdolženca dandanes neenak. Navajam primer, da oškodovanec nima pravice
               do pritožbe zoper prvostopno sodbo. Nujno za prevzgojo mladoletnikov - to, kar
               navajam, se nanaša na mladoletniške postopke - je, da vodi celoten postopek isti
               sodnik, se pravi, od pripravljalnega postopka pa do konca izvrševanja ukrepa. Ta
               določba bi pomenila tudi realizacijo tiste določbe zakona o kazenskem postopku, ki
               predvideva namestitev socialnega delavca in defektologa pri sodišču. Prav tako zaradi
               ažurnega dela sodišč je potrebno noveliranje nepravdnega postopka, zlasti tistega
               poglavja nepravdnega postopka, ki se nanaša na mejne spore. Treba je zakon spremeniti
               v tem smislu, da dobi meja po katastrskem operatu svojo dokazno moč oziroma
               legaliteto. Tudi zemljiško-knjižni postopek po novem zakonu o zemljiški knjigi ne
               more zaživeti. Ne more zaživeti vse dotlej, dokler se zakonsko ne uredijo lastninska
               razmerja, ki naj udejanijo temeljno ustavno načelo o zasebni lastnini. Poudarjam, da
               obstoja rok, po katerem morajo lastniki nepremičnin urediti vpise v zemljiški knjigi.
               Formalnost zemljiško-knjižnega postopka v starih zadevah, ko se dosledno zahtevajo
               predhodne listine z overjenimi podpisi, povzroča lastnikom etažnih stanovanj številne
               probleme in zaplete. Prav tako se v zemljiško knjigo dandanes še vedno vpisuje
               družbena lastnina, čeprav tega inštituta naša ustava ne pozna. Prav te vknjižbe v
               zvezi z družbeno lastnino povzročajo številne probleme, na primer, treba je še vedno
               vpisovati zemljiško knjižna telesa, vpisujejo se še vedno v zemljiško knjigo tako
               imenovane "viseče" zgradbe, skratka, objekt brez fundusa. Vse to je posledica še
               vedno obstoječe družbene lastnine, kar nadalje povečuje in množi zaostanke v
               zemljiških knjigah.</p>
               <p>Tudi stečajni postopki povečujejo delo sodišč in se pretirano vlečejo. Tu dejansko
               nastaja škoda in zavlačuje celoten proces preobrazbe gospodarstva (mislim na ta
               podjetja, ki so v stečaju). <stage type="mag"/>(Nadaljevanje)
               Te postopke je treba izpeljati brez odlašanja in so nesporno nujni. Stečajni senati
               naj se zavzemajo za aktivno vključevanje upniškega odbora v postopek, ker je samo
               upnik v svojem razmerju do dolžnika, se pravi do stečajne mase, najbolj
               zainteresiran, da čimprej pripelje stečaj do konca. Ponovno je potrebno zakonsko
               oceniti relacijo stečajni upravitelj-stečajni senat zaradi zmanjšanja časovnih
               zamikov med posameznimi stečajnimi dejanji. Zakon je treba dopolniti z določbo o
               prepovedi ustanavljanja gospodarskih družb osebam, ki so povzročile stečaj družbe. S
               tem problemom je neposredno povezana tudi novela zakona o gospodarskih družbah, glede
               zaostritve in razširitve pravnega načela, to je načelo o spregledu pravne osebnosti,
               pomeni, da družbenik, ki je izkoristil pravno osebo za dosego špekulativnih ciljev
               ali za oškodovanje upnikov, odgovarja tudi s svojim osebnim premoženjem.</p>
               <p>Uvesti je treba javno knjigo pri gospodarskih ali obrtnih zbornicah o družbah in
               podjetnikih, ki niso spoštovali načel podjetniške etike in korektnega poslovanja.</p>
               <p>Razen nadzora nad postopki in zbiranja podatkov o rešenih zadevah, Ministrstvo za
               pravosodje nima drugega vpliva nad izvajanjem zakona o denacionalizaciji. Te postopke
               bo potrebno v najkrajšem času zaključiti. V interesu države je, da se čimprej reši
               svojih obveznosti do svojih državljanov. Zavzemal se bom za dogovor s pristojnimi
               ministrstvi, ki operativno vodijo konkretne zadeve, o nujnem reševanju
               denacionalizacije. V postopkih po zakonu o denacionalizaciji, ki jih vodijo upravne
               enote odnosno pristojna ministrstva, se stvari zapletajo pri vprašanju vračanja
               premoženja v naravi. Vredno bi bilo s pomočjo izvedencev proučiti možnost realizacije
               obveznic, ki jih predvideva zakon o denacionalizaciji za nakup kmetijskih zemljišč iz
               državnega Sklada kmetijskih zemljišč in gozdov za kmete, za preostale upravičence
               odnosno imetnike obveznic pa možnost nakupa delnic gospodarskih družb.</p>
               <p>V pristojnost Ministrstva za pravosodje sodi tudi izvajanje novega zakona o popravi
               krivic. Kot mi je znano, so v teku priprave za izvajanje tega zakona. Čeprav je rok
               za vložitev predlogov še vedno odprt, se zavzemam za takojšen pristop k reševanju
               zadev. Prednost naj imajo tudi vloge starejših vlagateljev; isto velja za revizijo
               kazenskih sodb, torej za revizijo, ki jo dopušča pravkar citirani zakon, za revizijo
               kazenskih sodb pri okrožnih sodiščih.</p>
               <p>Tudi zakon o izvrševanju kazenskih sankcij je zastarel, je še iz bivše Jugoslavije.
               Neprimeren je za današnje čase, zaradi tega bo potrebno čimprej pristopiti k pripravi
               novega zakona.</p>
               <p>Obstoječi zakon o prekrških predvideva v določenih primerih prostostne kazni; gre za
               sankcijo, ki posega na področje osnovnih državljanskih pravic in je temu primerno,
               naj o teh prekrških, za katere je predvidena zaporna kazen, sodijo okrajna sodišča.
               Sankcija za prekršek naj ostane denarna kazen in kot posledica prekrška varnostni
               ukrepi. <stage type="mag"/> (Nadaljevanje) S področja
               materialnega prava, ki ga pripravlja Ministrstvo za pravosodje. Ocenjujem, da je
               nujen sprejem zakona o lastništvu, o lastninskih razmerjih in o prometu z
               nepremičninami. To sem že omenjal, ko sem razpravljal o zemljiškoknjižnem postopku.
               Ta zakon je že bil v zakonodajni proceduri, vendar s tem delom je potrebno čimprej
               nadaljevati. Novi zakon o obligacijah pa je že v pripravi. Od vseh zgoraj naštetih
               procesnih zakonov je prednosten za sprejem v zakonodajno proceduro zakon o izvršilnem
               postopku. Namreč, obstoječi zakon o izvršilnem postopku naravnost zavira razrešitev
               upniško dolžniških razmerjih. Temu sledi zakon o pravdnem postopku. Zakaj? Da se
               onemogoča zavlačevanje pravd, da se postavijo tukaj določeni roki, da se v tem
               postopku aktivirajo in disciplinirajo stranke skratka in onemogoči zavlačevanje
               postopka. Prav tako je potrebno spremeniti zakon o prisilni poravnavi in stečaju iz
               razlogov, ki sem jih že navedel, od materialnih zakonov pa zakon o gospodarskih
               družbah (gre za 6. člen - pregled pravne osebnosti), zakon o izvrševanju kazenskih
               sankcij in zakon o prometu z nepremičninami.</p>
               <p>Ocenjujem, da je priprava in sprejem nadrejenih zakonov nujna, ker bodo bistveno
               pripomogli k ekspeditivnosti sodnega dela in odpravljanja zaostankov. Poleg priprave
               zakonov, izvrševanje kazenskih sankcij, vprašanj mednarodne pravne pomoči in drugih
               pristojnosti, mora Ministrstvo za pravosodje skrbeti še za ustvarjanje pogojev za
               delovanje pravosodja. To pomeni, skrb za financiranje, zagotavljanje kadrovskih,
               tehničnih in prostorskih pogojev, zaposlovanje sodišč, državnih tožilstev in javnega
               pravobranilstva. Prvenstveno mora skrbeti za usposabljanje kadrov, za potrebe
               pravosodja, za strokovne izpite, sodne izvedence in tolmače, poleg tega pa izvajati
               nadzor nad poslovanjem sodišč, državnih tožilstev, javnega pravobranilstva,
               odvetništva in notarjata. S tem v zvezi bi uvodoma načel vprašanje delitve oblasti in
               s tem povezane finančne neodvisnosti sodstva, se pravi, da sodstvo lahko samostojno
               razpolaga s finančnimi sredstvi za plače, zaposlovanje, za investicije in druge
               izdatke kot samostojni proračunski uporabnik. Te stvari ne akvaliziram, vendar v
               kolikor govorimo o delitvi oblasti, potem moramo imeti v mislih tudi ta poseg,
               odnosno zagotovilo sodstvu do lastnih sredstev. <stage type="mag"/>(nadaljevanje) V zvezi z organizacijo pravosodja omenjam, da ima država
               Slovenija tako razvejano strukturo pravosodja, da se z njo uvršča med razvitejše
               države Evrope. Skratka dosegli smo evropski standard, vendar kljub temu stvar ne gre.
               Problemi sodstva ostajajo in so tako rekoč kronični, kar je nedvomno posledica
               številnih reorganizacij sodstva, doslej neurejenih statusov sodnikov, v vsakem
               primeru pa posledica že obravnavanih nesodobnih sodnih postopkov. Višja sodišča
               obravnavajo redna pravna sredstva zoper prvo stopnjo odločbe okrajnih in okrožnih
               sodišč. Zaradi tega obstoja praktična in seveda tudi teoretična možnost neenotne
               judikature na celotnem državnem ozemlju. Se pravi, da imamo različne judikate na
               raznih koncih Slovenije. Kot praktični primer navajam, da je bil obdolženec za eno
               isto kaznivo dejanje odnosno za enak dejanski stan nekega kaznivega dejanja v Novi
               gorici kaznovan, v Mariboru oproščen. Skratka zaradi enotne sodne prakse v državi in
               ob dejstvu, da le Vrhovno sodišče obravnava izredna pravna sredstva, bi bilo potrebno
               ojačati civilne oddelke pri okrožnih državnih tožilstvih, ali pa novelirati zakon o
               pravdnem postopku tako, da se omogoča strankam v postopku direktno vlagati zahtevke
               za varstvo zakonitosti. Navajam, da kot izredno pravno sredstvo obstoja tudi
               revizija, vendar ta ima limito vrednosti. Pri obravnavi organiziranosti pravosodja ni
               mogoče prezreti funkcije sodnika. Sodniku je potrebno zagotoviti neodvisnost,
               avtoriteto in ugled, zato naj bo sodniška kariera odvisna od strokovne rasti in
               uspešnosti vsakega posameznega sodnika. Po obstoječi sistemizaciji je sedaj prostih
               140 sodniških mest. V zvezi s tem navajam, da je v zadnjem letu zapustilo sodniško
               službo 74 sodnikov, od teh jih je 45 odšlo v druge poklice, preostali v pokoj. Ta
               mesta je nujno dopolniti. Kot primer navajam sodišče v Ajdovščini, ki mi je najbolj
               znano, kjer se množijo iz meseca v mesec sodni zaostanki zaradi nezasedenosti
               prostega sodniškega mesta. Najstarejši spisi na tem sodišču segajo v leto 1990 in
               celo v leto 1989. Skratka gre za pomanjkanje kadra. Prav zato je potrebno vso
               pozornost posvetiti mladim sodnikom. Povečati je treba število strokovnih sodelavcev
               na sodiščih. Ti strokovni sodelavci pa naj bi samostojno opravljali določena pravna
               opravila in postopke. Kot primer navajam poravnalni postopek v civilnih nespornih
               kazenskih zadevah. Prav to dejstvo, to kar sem ravnokar omenil, narekuje povečanje
               števila sistematiziranih delovnih mest za strokovne sodelavce in sodne pripravnike na
               posameznih, zlasti večjih sodiščih. Opisani kadrovski deficit <stage type="mag"/> (nadaljevanje) lahko odpravimo tudi s spremembo zakona o
               sodniški službi tako, da bo zagotovljena večja in starostno hitrejša dostopnost do
               sodniških mest, vendar na račun strokovnosti. Kot vam je znano za okrajnega sodnika
               je lahko izvoljen diplomirani pravnik, ki je dopolnil 30 let in ki ima najmanj 4 leta
               sodne prakse po opravljenem državnem izpitu. Če znižamo ta starostni prag, potem je
               razumljivo, da je potreba glede znanja in strokovnosti, posplošiti pogoje. Zato se
               zavzemam, da tak kandidat, ki se javi na razpisano sodniško mesto opravi preizkus
               znanja o organizaciji sodstva, o organizaciji pravosodnih organov in ustanov, o
               poslovanju sodišč, o sodnem redu in poklicni etiki. Prav tako mora biti vseskozi
               prisotna skrb za strokovno izpopolnjevanje strokovnih sodelavcev, pripravnikov, skrb
               za stalno izobraževanje, poudarjam, tudi specializacijo za mlade sodnike.</p>
               <p>V primeru občasnega povečanja pripada zadev na sodiščih prve stopnje in v izogib
               nadaljnjim zaostankom je treba uvesti možnost delegacije sodnika Višjega sodišča na
               nižje sodišče. Zaradi ažurnega reševanja zadev podpiram nedavni sklep Sodnega sveta o
               uvedbi meril za uspešno opravljanje sodnikovega dela po načelu števila rešenih zadev
               na mesec. Po enem letu pa se bo opravila analiza o primernosti postavljenih
               normativov, tako navajam kot primer, da znaša norma za civilnega sodnika Okrajnega
               sodišča 180 zadev na leto, kar po moji oceni ni veliko. Povsem se strinjam, da
               predstavlja sodnikovo delo intelektualno delo, da niti eden sodni primer ni enak
               drugemu, da tukaj nekega mehaničnega reševanja zadev ni, vendar ob dejstvu, da imamo
               na celotnem državnem področju odprtih 700.000 sodnih zadev in od teh 400.000
               zaostankov, kar je znano tudi iz časopisja in to je nesporno, potem ni druge rešitve,
               kot da je uvedejo tu neka merila. Pri tem Sodni svet ni ničesar rekel o tem kaj sledi
               sodniku, ki teh meril ni izpolnil. Po vsej verjetnosti, ker je treba oceniti tudi
               uspešnost sodnika, je to neizpolnitev merila negativna postavka za njegov uspeh. To
               se mora tudi odražati na zmanjšanju plače. Namenoma omenjam načelo in to poudarjam,
               da je<stage type="mag"/>(nadaljevanje) sodnik neodvisen in
               avtonomen pri odločanju v konkretni zadevi, ki mu je dodeljena po sodnem redu.
               Nikakor pa ni službeno neodvisen, ker je v delovnem razmerju z državo in s tem
               odgovoren za uspešnost svojega dela, za spoštovanje rokov, določenih v sodnih
               postopkih, za dosego predpisanih meril, ki sem jih pravkar navajal, za spoštovanje
               sodniške etike, zakona in vsega tega, kar je zvezano z njegovim službenim položajem.</p>
               <p>Kot sem že zatrjeval, je potrebno sprejeti procesno zakonodajo, ki bo onemogočala
               nadaljnje večanje zaostalih sodnih zadev in realizirala ustavno načelo - sojenje brez
               odlašanja. Odgovoriti je predvsem, kako odpraviti, ali pa vsaj pričeti odpravljati
               obstoječe zaostanke v vseh zadevah, v vseh zaostankih pri delovnih in socialnih
               sodiščih I. in II. stopnje, zaostanke v civilnih kazenskih, gospodarskih in
               izvršilnih zadevah. Sodni svet je že v letu 1995 opozoril Vlado in tudi predlagal
               Vladi Republike Slovenije dodelitev namenskih finančnih sredstev za reševanje
               zaostalih zadev z dodatnim delom sodnikov. Nedvomno, da je to ena izmed možnih
               rešitev. Kot rečeno, zaostanke lahko rešujejo le sodniki in zgolj sodniki, zato bi
               bilo nujno in v najkrajšem času zasesti še vsa prosta sodniška mesta v državi. Ravno
               od tod predlog, naj se zniža starostni limit za okrajne sodnike. Ob dejstvu, da je na
               večjih sodiščih več zaostalih zadev kot na manjših, ali pa so zaostanki po sodiščih
               neenakomerno porazdeljeni, bi se kazala rešitev z delegiranjem sodnikov višjih sodišč
               na tista sodišča, ki imajo zaostanke.</p>
               <p>Druga možnost pa je dodelitev spisa uspešnemu sodniku na drugem najbližjem sodišču
               enake sorte. Seveda zato je treba tega sodnika ustrezno nagraditi za vsako rešeno
               zadevo posebej. Ob skrbni analizi obstoječe sodniške zasedbe in predvidenih
               upokojitvah v naslednjih letih, recimo v obdobju 5 let, zgolj zaradi odprave
               zaostankov bi kazalo - stvar morajo proučiti po skrbni analizi tudi izvedenci, zlasti
               finančniki - namestiti in sistemizirati na sodišča, ki tonejo v zaostankih, nove
               sodnike, s tem da ko določena garnitura sodnikov odide v pokoj, se ta sodniška mesta
               ne razpisujejo več. Gre za proces, ki bi trajal recimo 4 - 5 let. Vsaj toliko
               računam, bi se reševalo teh<stage type="mag"/>(Nadaljevanje)
               400.000 zaostankov. Tako, da bi v tem obdobju s pomočjo teh na novo izvoljenih
               sodnikov to stvar rešili, vendar na izpraznjena mesta sodnikov, ki so se upokojili,
               ne bi razpisali drugih. Namreč, to je samo ena sugestija, ena izmed možnih predlogov,
               poleg predloga Sodnega sveta, ki pravi, da je treba sodnikom, da naj sodniki rešujejo
               zaostale zadeve z dodatnim delom. Vsekakor, pri reševanju zaostankov mora vsako
               sodišče posebej pripraviti program in terminski plan reševanja zaostalih zadev, poleg
               tega še prioritetno listo, ki upošteva starost spisa, stopnjo ogroženosti premoženja
               in pravic državljana, vrednost spora, pri delovnih in socialnih zadevah pa tiste bi
               imele prednost, prioriteto tiste zadeve, ki se nanašajo na prenehanje delovnega
               razmerja, na pokojninske in invalidske stvari. Da je reševanje zaostalih zadev nujno,
               omenjam, da posledice zastarane kazenske zadeve najbolj še prizadenejo oškodovanca in
               državo. Navajam, da imajo obdolženci ob ustavitvi kazenskega postopka, zaradi
               zastaranja namreč, pravico uveljaviti napram državi odškodnino in plačilo vseh
               nastalih stroškov. V vsakem primeru od odprtih, visečih in zaostalih zadev, naj bodo
               prednostni kazenski spisi iz 24. poglavja kazenskega zakona, to so kazniva dejanja
               zoper gospodarstvo, ne glede na to, v kateri fazi se sedaj nahaja postopek.</p>
               <p>V zvezi z notariatom, ki sodi tudi v sklop pravosodnih služb, navajam problem
               overjanja podpisov in prepisov. Overitve so izključna notarska pristojnost. Notraji
               imajo svoje pisarne v večjih centrih; prav to povzroča državljanom številne težave in
               stroške. Razmisliti je vredno, ali o povečanju števila notarskih pisarn na sedežu
               občin ali krajevnih uradov upravnih enot, sicer enostavno overitve podpisov in
               podpisov na enostavnih kupoprodajnih pogodbah (tu mislim predvsem na motorna vozila)
               in overitev prepisov listin prenesti v pristojnost upravnih enot.</p>
               <p>V zvezi z materialnimi sredstvi in opremo sodišč, bi rekel investicijami, postavljam
               v ospredje zemljiško knjigo, ki jo je potrebno opremiti z računalniki odnosno s
               sodobnimi sredstvi informatike.</p>
               <p>Prav tako je nujno pregledati stanje zaporov, nekatere celo ukiniti; stvar je že v
               postopku na ministrstvu.</p>
               <p>Zaradi pomanjkanja prostorov, namreč, pravosodje odnosno sodstvo pesti tudi
               pomanjkanje prostorov, je potrebno določene zgradbe povečati ali pa jih na novo
               graditi. Namreč, v to investicijo v vsakem primeru moramo ugrizniti. Težiti je k
                  temu,<stage type="mag"/> (Nadaljevanje) da so v stavbi
               okrožnega sodišča, na sedežu okrožnega sodišča, v njegovi stavbi tudi koncentirane
               vse obstoječe pravosodne ustanove v tem kraju.</p>
               <p>Naj zaključim. Ocenjujem, da za državljana, ki išče svojo pravico ali pa za
               državljana, ki čaka na sojenje za kaznivo dejanje, je čakanje na sodni proces
               življenjskega pomena. Od tega procesa je nekje, so odvisne vse njegove nadaljnje
               življenjske odločitve. Obstoječi položaj v sodstvu sega že v ogrožanje državljanskih
               pravic in ni izključeno, da se bo našel v takšni situaciji državljan, ki se bo obrnil
               na mednarodno sodišče za zaščito človekovih pravic, ko po petih letih čakanja na
               sodbo domačega sodišča ni dosegel ničesar odnosno sodišče sploh ni vzelo njegovo
               zadevo v obravnavo.</p>
               <p>Zavzel se bom, seveda preko Vlade, sodnega sveta, parlamentarnih odborov in
               Državnega zbora, da brez odlašanja, da brez odlašanja se pripravi in vloži v
               zakonodajni postopek novela zakonov o sodniški službi - to sem že prej obrazložil
               zakaj - ponovno pregledati osnutek zakona o izvršilnem postopku in ga čimprej vložiti
               v zakonodajni postopek predvsem zaradi zaščite upnika, obravnavati in postopati v
               vseh sodnih zadevah, v vseh sodnih zadevah, ki se nanašajo na kazniva dejanja zoper
               gospodarstvo, ne glede v kateri fazi postopka se nahajajo, prav tako vse ovadbe v
               smeri suma storitve teh kaznivih dejanj, čimprej predložiti preiskovalnemu sodniku
               oziroma državnemu tožilstvu v postopek; gre predvsem za discipliniranje in za
               preventivo, poleg tega tudi za odvzem protipravno pridobljenih premoženjsko koristi.
               Prav tako je pripraviti plan ali bolje rečeno metodologijo za reševanje zaostalih
               civilnih zadev iz delovnih sporov, socialnih zadev, kazenskih zadev, preiskovalnih in
               izvršilnih zadev, s terminskimi programi za operativno izvajanje pa naj bodo
               zadolženi predsedniki sodišč. In nazadnje, čimprej razpisati in sprejeti kandidate na
               vsa sistemizirana in prosta sodniška mesta ter mesta strokovnih sodelavcev na
               sodiščih. Hvala lepa.</p>
            </sp>
            <sp xml:id="SDT2-OZNPIP-Redna-004-1997-02-24.sp3">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa gospod Marušič za to zelo izčrpno predstavitev in bi prosila kar člane
               odbora, če ima kdo kakšno vprašanje, da ga naslovi na gospoda kandidata,<stage type="mag"/>(nadaljevanje) gospoda Marušiča. Gospod Jelinčič,
               prosim.</p>
            </sp>
            <sp xml:id="SDT2-OZNPIP-Redna-004-1997-02-24.sp4">

               <speaker>ZMAGO JELINČIČ:</speaker>

               <p>Hvala lepa. Bodoči minister pač mora imeti neko svojo indigriteto in zato bi gospoda
               Marušiča nekaj vprašal. Včeraj smo na Televiziji Slovenije videli en prenos iz
               Gorice, kjer je gospod Marušič, kandidat za pravosodnega ministra sedel zraven
               vojnega zločinca Vinka Levstika. In ga sprašujem, ali bo to splošna usmeritev
               bodočega slovenskega pravosodja, ali je šlo zgolj za slučajno pomoto.</p>
            </sp>
            <sp xml:id="SDT2-OZNPIP-Redna-004-1997-02-24.sp5">

               <speaker>TOMAŽ MARUŠIČ:</speaker>

               <p>Gospa predsednica, ali lahko odgovorim? Bil sem na kongresu, na kongresu stranke
               Slovenske skupnosti. Sedel sem v tretji vrsti skupaj s svojo soprogo, nakar se je
               pridružil v tretjo vrsto, na stran moje soproge gospod Levstik, ki ga sicer poznam in
               ki mi je mimogrede tudi posodil svinčnik, da sem lahko zapisal nekaj besed
               pozdravnega govora. To je vse. Drugega ne morem odgovoriti. Ne morem pa v primeru, da
               se prisede k meni gospod Levstik, se presesti drugam.</p>
            </sp>
            <sp xml:id="SDT2-OZNPIP-Redna-004-1997-02-24.sp6">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa. Še kakšno vprašanje, gospod Jelinčič?</p>
            </sp>
            <sp xml:id="SDT2-OZNPIP-Redna-004-1997-02-24.sp7">

               <speaker>ZMAGO JELINČIČ:</speaker>

               <p>Ne, hvala.</p>
            </sp>
            <sp xml:id="SDT2-OZNPIP-Redna-004-1997-02-24.sp8">

               <speaker>PREDSEDNICA DARJA LAVTIŽAR-BEBLER:</speaker>

               <p>Lepo prosim naprej. Gospod Demšar.</p>
            </sp>
            <sp xml:id="SDT2-OZNPIP-Redna-004-1997-02-24.sp9">

               <speaker>VINCENCIJ DEMŠAR:</speaker>

               <p>Hvala lepa za besedo. Vesel sem bil te predstavitve, v kateri se mi zdi, da skoraj
               da ni bilo področja, na katero ne bi opozorili. Vprašanje, ki ste ga načeli glede
               notariata in overavitve, torej ta praksa je bila že prej na upravnih enotah in
               mislim, da bi se res s tistim za marsikoga, ki je bolj oddaljen, postopek
               poenostavil. Torej tu bi se z vami strinjal. Kaj bi pa rekli novi notarji oziroma
               notariati, ki sedaj funkcionirajo ne vem, ampak zdi se mi, da bi se postopek res
               marsikomu čas in denar na tak način prihranil. Potem omenili ste, da naj bi meje po
               katastrskem operatu, naj bi dobila dokazno moč. Tukaj vas nisem razumel in bi vas
               prosil, če bi pojasnili, ker jaz sem bil v prepričanju, da to tudi že sedaj tako
               velja. Če pa ne, razumem, da to pomeni nekoliko pospešiti postopek sam tako, kot sem
               vas tudi razumel, da želite stvari, da bi se hitreje obrnile. Kot tretje pa imam
               vprašanje, ali ste kot, če boste izvoljeni za ministra, pripravljeni sami ali v zvezi
               z vašim ministrstvom ali na pobudo kakšnega drugega, v zakon o popravi krivic
               vključiti še nekaj tisoč Slovencev, ki je bilo izseljenih ob božiču 1945. leta.
               Govorim o Slovencih, ki so jih izselili, mnoge komplet z družinami. Sam poznam primer
               kompozicijo osmih ... vagonov, s katerim so jih pripeljali na Štajersko, v Mariboru
               in jih potem nagnali čez avstrijsko oziroma jugoslovansko-avstrijsko mejo, nekaj pa
               iz same Planice, izpod Ponc. Torej moje vprašanje je, ali ste pripravljeni, da se ta
               zakon tako dopolni <stage type="mag"/>(nadaljevanje) in da bodo
               tudi ti ljudje imeli potem možnost, ker ste sami tudi menili - poznamo, da rok še
               teče, da je še možno vložiti le te na tiste, ki so sedaj zajeti v zakonu, toda ti
               ljudje pa nimajo možnost vložitve, ker jih zakon ni vključil. Zato me zanima, ali ste
               pripravljeni to po službeni dolžnosti, ali pa na pobudo še koga, narediti?</p>
               <p>Zadnje vprašanje - s tem, ko pravimo, da smo Evropa, da smo pravna država, vemo, da
               denacionalizacija ni stekla. Jaz imam tako približno oceno - iz kraja, od koder
               prihajam, vem, da je približno polovico teh zadev denacionalizacije rešenih. Pomeni,
               polovica še ni, vemo pa - to boste vi boljše vedeli, ampak mislim, da je tisti rok,
               ko preteče, v Evropski skupnosti, če nekdo ne dobi odgovora na svojo zahtevo, pa
               menim, da so kršene človekove pravice. S tem pridemo do velikega števila ljudi v
               Sloveniji, s katerim so kršene pravice in me zanima - nekajkrat ste omenili
               denacionalizacijo, mislim pa, da v tem primeru tudi za tako obsežne stroške. Država
               že sedaj namenja veliko denarja za to. Ali in na kakšen način lahko pričakujemo
               pospešitev denacionalizacije? Če potegnem črto, vprašanje slovenskih pregnancev leta
               1945 ob Božiču in pa vprašanje denacionalizacije. Hvala.</p>
            </sp>
            <sp xml:id="SDT2-OZNPIP-Redna-004-1997-02-24.sp10">

               <speaker>TOMAŽ MARUŠIČ:</speaker>

               <p>Hvala. Ali lahko odgovorim? Omenil sem mejo po mapni kopiji. Tukaj gre za člen 102,
               103 in zakon o nepravdnem postopku zato, ker ta, če smem tako reči, meja povzroča
               dolgotrajne postopke v zvezi s to mejo strasti, ko se vsak zaganja, do kje je
               posedoval in prideš v absurdne situacije. Mapna kopija po obstoječi zakonodaji je le
               indikativne, se pravi mapna meja je le indikativne narave. To se pravi v tem primeru
               je treba dati tej mapni kopiji, ki je vendar uradna listina, jo dati iz poprave?,
               neko veljavo. To se pravi tisti, ki te mapne kopije ne prizna, potem naj to stvar
               dokazuje v pravdi, ne pa v teh nepravdnih postopkih. Drugega tu ne morem
               odgovoriti.</p>
               <p>Glede drugega vprašanja, ki se nanaša na zakon o popravi krivic. Pravzaprav teh
               izgnancev iz Božiča iz decembra 1945, tega problema osebno ne poznam. Sem doma s
               Primorske in ne vem, za kaj gre in zato bi zelo težko odgovoril. Vsekakor, ko bom
               dobil ustrezno gradivo v roke,<stage type="mag"/>(Nadaljevanje) ga bom proučil in skušal uskladiti s sedanjo zakonodajo, ki po
               vsej verjetnosti ne upošteva teh izgnancev, in jasno, da je to stvar parlamentarne
               iniciative, stvar je tukaj Ministrstva za pravosodje, da se nekaj stori, če se je tem
               ljudem res dogodila krivica - krivico je treba odpraviti, logično.</p>
               <p>No, kar se tiče tretjega vprašanja, to, kar sem govoril, sem govoril iz svoje lastne
               prakse, ker veliko sem delal na denacionalizacijah. Stvari so se vedno zapletle pri
               vprašanju vračanja v naravi in v glavnem pri vprašanju, koliko se je v tem času, ko
               je bila stvar nacionalizirana, v ta objekt ali nepremičnino investiralo. In tu so
               sledile, kako bi rekel, iracionalne odnosno so sledile cenitve, zavlačevanje
               postopka, ugovori, skratka, stvar ni v redu. Mislim, da bi se dala stvar elegantno
               rešiti, če zakon o denacionalizaciji predvideva izplačilo v obveznicah, te pa so
               vezane odnosno te se glasijo na nemške marke, potem bi bilo razumljivo, da se s temi
               obveznicami omogoči kmetom, da naj bi kupovali zemljišča in gozdove iz ustreznega
               državnega sklada. Upravičenci do denacionalizacije in istočasno tudi imetniki teh
               obveznic, ki pa niso kmetje odnosno bivši lastniki stanovanjskih hiš, lastniki tovarn
               in tako naprej, naj bi na podlagi teh obveznic pridobili možnost vlaganja odnosno do
               nakupa delnic. Skratka, naj bi se te obveznice tukaj realizirale še iz tega, kar je
               ostalo v državni lastnini. Ne vem, če želite še kaj?</p>
            </sp>
            <sp xml:id="SDT2-OZNPIP-Redna-004-1997-02-24.sp11">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa. Gospod Potrč je prosil za besedo.</p>
            </sp>
            <sp xml:id="SDT2-OZNPIP-Redna-004-1997-02-24.sp12">

               <speaker>MIRAN POTRČ:</speaker>

               <p>Kandidat za ministra, gospod Marušič, je predstavil ne samo dokaj obsežen, ampak
               mislim, da tudi kar konkretni in, jaz bi rekel, posebej ambiciozen program. In jaz bi
               mu glede na to, da z marsičem, kar je predlagal kot svojo idejo, lahko tudi soglašam,
               z marsičem tudi ne, najprej zaželel, da bi ta program v čim večji meri uspel
               realizirati.</p>
               <p>Drugo. Za uvod - jaz sem prepričan, kot poznavalec problematike in kot takšen se v
               svojem uvodu oziroma predstavitvi je pokazal, da je gotovo sodeloval tudi pri
               oblikovanju vsebine koalicijskega sporazuma med Liberalno demokracijo in Slovensko
               ljudsko stranko, kjer je nekaj elementov v dveh poglavjih v zvezi s problematiko
               pravosodja, zakonodaje in podobno, zapisanega. In na podlagi teh dveh uvodnih
               izhodišč naj bi gospod kandidat dovoli nekaj konkretnih vprašanj.</p>
               <p>Prvo. Iz točke 2 pod poglavjem na področju pravosodja iz sporazuma, na strani 14, je
               pravzaprav našteta potreba po spremembi skorajda vseh predpisov na področju
               pravosodja <stage type="mag"/> (Nadaljevanje) iz sporazuma na
               strani 14, je pa našteta potreba po spremembi skoraj da vseh predpisov na področju
               pravosodja. Materialnih, deloma postopkovnih pa bi rekel več ali manj v celoti.</p>
               <p>Gospod minister oziroma kandidat za ministra je tudi sam poudaril te potrebne
               spremembe in povedal, ker tukaj gre za kratek tekst, marsikje tudi, kako si zamišlja,
               v kakšni smeri bi naj te spremembe šle. Morda je bil najmanj konkreten na področju
               organizacije, sodstva, kjer pa tudi piše, da so spremembe potrebne. Ampak mene v
               zvezi s tem dejstvom zanima samo ena sledeča ocena. Vrsto teh zakonov smo sprejemali
               v zadnjih sedmih letih. Nekaterih, ki jih nismo, v sedmih letih kot predloge nismo
               dobili. Ne spomnim se, pa sem teh sedem let poslanec, da bi Državni zbor nosil
               temeljno krivdo, da nek predlog ni bil sprejet, ker nas je vsaj nekaj bilo, ki smo
               ves čas poudarjali, da ko gre za strokovna vprašanja, ne glede na to, da imamo
               osnovno profesijo JUS, ne moremo biti hkrati kazenski, izvršilni, gospodarski,
               nepravdni, upravni pa ne vem še kakšen specialist in enostavno verjamemo tistim, ki
               to predlagajo. Skratka, ni bil tukaj razlog. Kje je razlog, da dosedanji ministri
               enostavno niso znali, hoteli in mogli, vedeli, da bi vse to predlagali in ali res
               verjamete, da bo te stvari možno v zelo kratkem času tako kot ste jih navedel,
               pripraviti, sprejeti in rešiti probleme, ki so pa gotovo zelo, zelo aktualni na
               področju pravosodja.</p>
               <p>Drugo. Meni osebno ni všeč tisto, kar je zapisano na strani 6 tega sporazuma, v
               zvezi s spremembami kazenske zakonodaje in upam, da pri pisanju tega niste
               sodelovali. Piše namreč, da je med cilji tudi korekcija kazenske zakonodaje glede na
               potrebe in dejansko stanje v družbi. To si z malo hudobije napišem podpičje, po
               političnih interesih vladajočih strank, ker namreč tako se kazenska zakonodaja gospod
               Marušič verjetno ne boste z menoj strinja, ne piše, glede na potrebe in dejansko
               stanje, ker je stvar bistveno prezapletena, da bi jo bilo mogoče tako kakorkoli bi se
               potrebe in dejansko stanje v družbi spreminjale, vsak dan na novo pisati, ker bi
               potem imeli veliko političnih kaznivih dejanj in verjetno tudi potem politiko
               pravosodja prilagojeno nekim političnim interesom. Prosil bi vas, če to rahlo
               prekomentirate.</p>
               <p>Kot tretje. Ne bi z vami v celoti soglašal, da na področju denacionalizacije vaše
               ministrstvo nima prav nobene pristojnosti, razen kot ste tukaj sami navedli v
               sporazumu, da boste vodili evidenco o tem, kje se eventualno opravljajo ali pa, da
               boste ugotavljali, kje so nepravilnosti in zlorabe v denacionalizacijskih postopkih.
               Mislim, da je to malo premalo. To piše na strani 7 pod točko 3.<stage type="mag"/> (nadaljevanje) Vi imate v zvezi z denacionalizacijo sklepe
               Državnega zbora, stare leto dni, v katerih piše, da bi bila že prejšnja vlada, najbrž
               pa to velja tudi za vas, da je dolžna pripraviti spremembe zakona o
               denacionalizaciji, morda tudi v smeri, v kateri ste vi danes govoril v zvezi z
               vračanjem v naravi. Moram pa vam povedati, da stranka, ki jo predstavljate na take
               spremembe do sedaj ni pristajala, odločno se jim je upirala in da bi morali
               pripraviti tudi kako opraviti revizijo vsaj nekaterih nesprejemljivih rešitev ali pa
               izvedb v denacionalizacijskih postopkih. Vi tega niste omenili in mislite, da to ni
               pomembno. Dajte povedati, da ste spustil, da bi tega, kar je nalog preveč ali pa
               preprosto mislite, da tu ni nič narobe in da ne bi bilo treba nič narediti. Rad bi
               vas pa spomnil, da vas ne bom kasneje, ker najbrž ni običaj komentirati, Ministrstvo
               za notranje zadeve je samo ugotovilo, da je cca 10% odločb o državljanstvih izdanih
               nezakonito. Mi, ko omenjamo, veliko manjše materialne pravice v zvezi z zakonom o
               žrtvah vojnega nasilja, kjer se nekomu priznava renta 3 ali 5.000 na mesec, smo
               uvedli po zakonu obvezno revizijo in ti upravičenci, ko imajo odločbo enkrat na prvi
               stopnji od upravne enote izdano čakajo nekaj mesecev ali pa tudi leto dni, da se z
               revizijo potrdi, da bodo dobili 3 ali 5.000 na mesec. Tu gre pa lahko tudi za
               bistveno večje vsote in pravice, pa ni bilo nobene revizije, za nazaj se pa
               ugotavlja, da so nezakonito bile izdane odločbe. Prosim, kaj bo v zvezi s tem?</p>
               <p>Kot četrto povezano na denacionalizacijo, odločba Ustavnega sodišča v zvezi z
               pomembnim delom razveljavitve zakona o delnem zadržanju vračanja premoženja. Kolikor
               vem, da sredi junija odločba postaja pravnoveljavna, ker do takrat teče ta odložni
               rok za razveljavitev. Ali imate kakšno idejo, kaj boste na tej točki predlagal, ker
               sicer bomo, vsaj tako si razlagam, premoženje tujcem, fevdalcem, njihovim potomcem in
               podobno začeli na veliko vračati zemljo in gozdove.</p>
               <p>In zadnje. Gospod kandidat, kolikor sem obveščen je v zvezi z nezakonitimi procesi
               po vojni, dosedanje ministrstvo izplačevalo odškodnine, kjer je bila sodba
               razveljavljena popolnoma upravičeno, kar je tudi to tudi dolžno storiti. Vendar je v
               konkretnih določenih primerih ugotovilo, da ni dolžno izplačati odškodnine, če
               tožilec po tem, ko je bila sicer sprejeta zahteva za obnovo na strani sodišča in
               sodbe razveljavljena, ni vložil nobenega novega predloga, ampak preprosto obtožnico
               umaknil. Skratka, ni izkoristil priložnosti, da bi se ugotavljalo dejansko stanje in
               videlo ali bi glede na sedanje okoliščine in korektno uporabo <stage type="mag"/>(Nadaljevanje) prava lahko bila ugotovljena krivda ali ne,
               ampak enostavno je obtožnico umaknilo in v tem primeru reklo, da odškodnine ne bo
               izplačalo, ker pač tudi državni organ svoje obveze ni izpolnil. Ali poznate to, ali
               mislite, da je prav, ali bo vaše oziroma ministrstvo pod vašim vodenjem tako prakso
               nadaljevalo? Hvala.</p>
            </sp>
            <sp xml:id="SDT2-OZNPIP-Redna-004-1997-02-24.sp13">

               <speaker>TOMAŽ MARUŠIČ:</speaker>

               <p>Lahko odgovorim?</p>
            </sp>
            <sp xml:id="SDT2-OZNPIP-Redna-004-1997-02-24.sp14">

               <speaker>PREDSEDNICA DARJA LAVTIŽAR-BEBLER:</speaker>

               <p>Ja, lepo prosim.</p>
            </sp>
            <sp xml:id="SDT2-OZNPIP-Redna-004-1997-02-24.sp15">

               <speaker>TOMAŽ MARUŠIČ:</speaker>

               <p>Bi začel pri zadnjem vprašanju. Verjetno sem tudi precej stvari - vas bom prosil še
               potem, če mi lahko vaše vprašanje dopolnite, ampak začnem pri zadnjem vprašanju, ker
               mi je najbolj ostalo v spominu.</p>
               <p>Namreč, na podlagi novega zakona o kazenskem postopku je bilo dopustno obnavljati
               postopek ali vlaganje zahtev za varstvo zakonitosti v vseh kazenskih zadevah, v
               katerih so sodila vojaška sodišča, okrožna sodišča, torej skratka redna sodišča,
               zaradi kaznivih dejanj po zakonu zoper ljudstvo in državo, zaradi kaznivih dejanj po
               starem kazenskem zakonu, skratka, tu je bila podana možnost obnove postopka in
               zahtevka za varstvo zakonitosti. Kjer je šlo za obnovo postopka, je moral obdolženec
               vselej predložiti sodišču nove dokaze, na podlagi katerih je dokazoval svojo
               neodgovornost, kazensko neodgovornost. Sodišče je razpisalo narok zaradi dovolitve
               predloge za obnovo postopka, in ko je ugotovilo, da gre za nove dokaze in da gre za
               stvari, ki ne predstavljajo kaznivega dejanja, je v glavnem obnovo postopka dovolilo,
               nakar je javni tožilec v obnovljenem postopku svojo obtožnico umaknil; se pravi, brez
               tožnika ni sodnika, postopek je bil ustavljen. Na podlagi sodbe ali sklepa, sodnega
               sklepa o ustavitvi postopka, je oškodovanec, v tem primeru takratni obdolženec,
               uveljavljal izplačilo odškodnine na Ministrstvu za pravosodje, ki je pristojno za te
               zadeve. Jasno, zagroženo je bilo tu s tožbo. No, kot mi je znano, Ministrstvo za
               pravosodje, vsaj v dosedanji praksi, je te odškodnine tudi likvidiralo v nekih
               razumnih mejah. Se pravi, približno za vsak mesec odvzema prostosti odškodnino okrog
               80 do 90.000 tolarjev.</p>
               <p>Jaz sem dobro razumel vaše vprašanje, se pravi, nikjer ni dokazano, ali je bilo to
               kaznivo dejanje storjeno ali ne, vendar poudarjam, brez tožnika ni sodnika; nekdo je
               bil obsojen, nekomu je bila odvzeta prostost, ostaja dejstvo odvzema prostosti in s
               tem v zvezi moralna in materialna škoda nekoga. <stage type="mag"/>(nadaljevanje) Nekoga, ki je nekaj otrpel od takratnih državnih organov. Zato
               je povsem razumljivo, da Ministrstvo za pravosodje se ne spušča in tudi se ni
               spuščalo v določenih zadevah za civilno pravdo, odškodninsko pravdo. Ne vem če sem
               zadostil vašemu vprašanju.</p>
            </sp>
            <sp xml:id="SDT2-OZNPIP-Redna-004-1997-02-24.sp16">

               <speaker>MIRAN POTRČ:</speaker>

               <p>Narobe ste ga razumeli.</p>
            </sp>
            <sp xml:id="SDT2-OZNPIP-Redna-004-1997-02-24.sp17">

               <speaker>TOMAŽ MARUŠIČ:</speaker>

               <p>Sem ga narobe razumel</p>
            </sp>
            <sp xml:id="SDT2-OZNPIP-Redna-004-1997-02-24.sp18">

               <speaker>MIRAN POTRČ:</speaker>

               <p>Ne, mislim, saj ne vem, če je to smiselno tako pojasnjevati ali ne....</p>
            </sp>
            <sp xml:id="SDT2-OZNPIP-Redna-004-1997-02-24.sp19">

               <speaker>TOMAŽ MARUŠIČ:</speaker>

               <p>Poglejte, jaz sem vam pojasnil zakaj.</p>
            </sp>
            <sp xml:id="SDT2-OZNPIP-Redna-004-1997-02-24.sp20">

               <speaker>MIRAN POTRČ:</speaker>

               <p>Če smem samo pojasniti. To kar ste vi rekli je točno in je razumljivo in je prav.
               Jaz sem samo rekel, da vem, ali pa da imam informacijo, da je v nekaterih primerih,
               kjer je bila sodba sodišča na podlagi zahteve za obnovo postopka je bilo ugotovljeno,
               da ni zadosti dokazov ali pa so nekatera dejanja bila, nekatera niso bila in je bilo
               pričakovana, da se bo uvedel nov postopek. Vendar nov postopek ni bil uveden, čeprav
               ni bilo nesporno dokazano, da gre za popolno nekrivdo. In v tem primeru je
               Ministrstvo za pravosodje po mojih informacijah reklo - tožilstvo ni opravilo svoje
               naloge in ni poskušalo ugotoviti ali gre za ugotovitev krivde ali ne ali za krivično
               obsodbo in je odklonilo plačilo odškodnine. Ali je to v redu ali ne? To sem vas
               vprašal.</p>
            </sp>
            <sp xml:id="SDT2-OZNPIP-Redna-004-1997-02-24.sp21">

               <speaker>TOMAŽ MARUŠIČ:</speaker>

               <p>Poglejte. Sedaj takole, sedaj bi jaz vam težko odgovoril. Namreč tukaj gre vmes za
               načelo ..... pravzaprav, ker ni bilo zadostnih dokazov in da je moral tožilec ponovno
               tožiti in tako naprej. To jaz povsem razumem. Po vsej verjetnosti za to, da bi bila
               stvar pravična in pa tudi razčiščena vseh koncev in krajev, bi se morala država
               pustiti tožiti v takih primerih. Saj verjetno jih ni veliko. Saj zato imamo
               pravobranilce vendar. Ne vem, če sem vam sedaj, če sem razumel in če sem vam
               odgovoril. Kot pravnik vam ne morem drugače odgovoriti. Se moraš pustiti tožiti vsaj
               toliko, da je tvoj izdatek pokrit z neko pravnomočnostjo.</p>
            </sp>
            <sp xml:id="SDT2-OZNPIP-Redna-004-1997-02-24.sp22">

               <speaker>MIRAN POTRČ:</speaker>

               <p>Torej ravnal je prav in naj se pusti tožiti. Hvala.</p>
            </sp>
            <sp xml:id="SDT2-OZNPIP-Redna-004-1997-02-24.sp23">

               <speaker>TOMAŽ MARUŠIČ:</speaker>

               <p>Mislim, ravnal prav. To gre od primera do primera. Potem naslednje vprašanje je bila
               denacionalizacija. Namreč zakon o denacionalizaciji je povsem veljaven. Ne vem zakaj
               bi ga spreminjali. Edina hiba pri celi stvari je to, da se ti postopki predolgo
               vlečejo. Stvari se formalizirajo, grmadimo potrdila na potrdilih, zaslišujemo priče,
               ampak kot sem že rekel, bistvo pri celi stvari ni v tem, da ti vrneš zemljo, če je
               državna last, ni pri celi stvari, takrat, ko je določena nepremičnina oplemenitena z
               neko državo investicijo. In tukaj je merilo 30%. In zato, ali gre za 30% več ali
               manj, zaradi tega se potem tukaj krešejo v teh postopkih mnenja. Kar se tiče tujih
               državljanov. Poglejte, sedaj ne da bi se s formaliziranjem odgovora odvrnil breme na
               Ministrstvo za notranje zadeve. Torej ministrstvo za notranje zadeve je ta
               državljanstvo dodelilo, on je tudi pristojno, da izvede revizijo in je prav, da se ta
               revizija <stage type="mag"/> (Nadaljevanje) izvaja, ker zakon o
               denacionalizaciji jasno pravi, da pravico do denacionalizacije ima naš ... Ne vem, če
               sem vam sedaj odgovoril. Vsekakor se strinjam, da se opravi revizija v vsem postopku,
               v kateri so pridobili tuji državljani nazaj nepremičnine.</p>
               <p>No, naslednje vprašanje, če se ne motim, je stran 6, točka 3 - policijskega
               sporazuma, kjer se dobesedno piše: "korekcija kazenske zakonodaje glede na potrebe in
               dejansko stanje v družbi". Mislim, da je nama dvema povsem jasno, da kazenska
               zakonodaja je tako proceduralne narave in materialne narave. Glede samega kazenskega
               zakona, ki je materialen zakon, ocenjujem da ni potreba nikakršnih sprememb. Kar pa
               se tiče, glede samega kazenskega postopka pa vztrajam na teh spremembah, ki niso samo
               lepotne narave, ampak so bistvene narave, naj bi se čimpreje izvršile. Razumljivo,
               tudi to hočem povedati že, če o tem polimiziramo, da je kazenski postopek pravzaprav
               dokaj nejasen. Uvaja to kontradiktorno načelo in se izvaja ja ali ne. To se pravi, če
               govorimo o kazenski zakonodaji, da jo prefekcioniramo, potem je logično potrebno
               marsikaj reči, samo po vsej verjetnosti v tem mandatnem obdobju za to ne bo časa.
               Potrebno bo izvršiti le določeno modeliranje.</p>
               <p>Glede ostalih postopkov. Namreč, še vedno trdim, da so postopki, ki jih imamo,
               zastareli, niso prilagojeni neki tržni dinamiki, neki novim razmeram, ki nastanejo
               med ljudmi. To ni prilagojeno. Zato sem posvetil največ pozornosti tudi zakonu o
               pravdnem postopku. Namreč, po današnjem zakonu o pravdnem postopku; ti enostavno
               vložiš pritožbo, v njej piše, se pritožujem zoper vse. Sodnik je potem tisti, ker
               mora spis pregledati in analizirati zoper kaj se pritožuješ. S tem v bistvu ti
               pasiviziraš stranko v postopku in ni potreba nič brusiti možgane, kje je nastala in
               zakaj je nastala krivica, ampak samo enostavno napiše "se pritožujem", sodnik je pa
               tisti, ki mora to stvar iskati.</p>
               <p>Poglejte, ravno o tem sem govoril, da mora stranka vedno povedati pravni temelj,
               dokaze in vse to obrazložiti. Logično, da je to profesionalno delo, logično da je,
               zato tudi na drugi strani, če imamo v kazenskem postopku obvezno obrambe, ki kot nam
               je znano, so drage in o tem bo vredno tudi marsikaj reči, potem pa, dajmo imeti tudi
               v pravdnem postopku nek socialni moment, ki ga zakon o pravdnem postopku že pozna. V
               redu.</p>
            </sp>
            <sp xml:id="SDT2-OZNPIP-Redna-004-1997-02-24.sp24">

               <speaker>GOSPOD _____________:</speaker>

               <p>Hvala.</p>
            </sp>
            <sp xml:id="SDT2-OZNPIP-Redna-004-1997-02-24.sp25">

               <speaker>TOMAŽ MARUŠIČ:</speaker>

               <p>Hvala.</p>
            </sp>
            <sp xml:id="SDT2-OZNPIP-Redna-004-1997-02-24.sp26">

               <speaker>GOSPOD _____________:</speaker>

               <p>Mislim ni, ni bistva...<stage type="mag"/>
               </p>
            </sp>
            <sp xml:id="SDT2-OZNPIP-Redna-004-1997-02-24.sp27">

               <speaker>TOMAŽ MARUŠIČ:</speaker>

               <p>Ni bistva. Prosim?</p>
            </sp>
            <sp xml:id="SDT2-OZNPIP-Redna-004-1997-02-24.sp28">

               <speaker>MIRAN POTRČ:</speaker>

               <p>Ni tisto, da govorimo v redu ali ne, ni tisto, da govorimo v redu ali ne...</p>
            </sp>
            <sp xml:id="SDT2-OZNPIP-Redna-004-1997-02-24.sp29">

               <speaker>TOMAŽ MARUŠIČ:</speaker>

               <p>Torej, jaz sem vam odgovoril. Samo eno drugo stvar, glejte, verjetno ste prezrli, da
               sem jaz v svojih izvajanjih časovno dal absolutno prednost zakonu o izvršilnem
               postopku, zakonu o pravdnem postopku in zakon o izvrševanju kazenskih sankcij in pa
               seveda določeni noveli kazenskega zakona. Glejte, samo to je tako občutljiva stvar,
               ki jo morajo razčistiti tožilci, preiskovalni sodniki in policija - predhodni
               kazenski postopek. To je občutljiva stvar, o kateri, glejte, če začnemo o tem
               razpravljati, verjetno ne bomo prišli skupaj. Hvala lepa. Hvala, gospa predsednica.
           </p>
            </sp>
            <sp xml:id="SDT2-OZNPIP-Redna-004-1997-02-24.sp30">

               <speaker>PREDSEDNICA DARJA LAVTIŽAR-BEBLER:</speaker>

               <p>Nadalje, se kdo javi k besedi? Ali nihče? Jaz bi samo, če - ja, prosim.</p>
            </sp>
            <sp xml:id="SDT2-OZNPIP-Redna-004-1997-02-24.sp31">

               <speaker>GOSPOD______:</speaker>

               <p>Jaz nisem pravnik in vidim, da gre tu za določeno pravno terminologijo, vendar jaz
               vidim celotno usmeritev. Če gospod kandidat pravi, da bi se država morala dati
               tožiti, pustiti tožiti, jaz mislim, da gre za določena razmerja državljani-država in
               da določene stvari država mora sama po sebi opraviti, če se je zgodila komu krivica.
               Zato recimo tudi prvo vprašanje, jaz mislim, spomnim se izdaje mrliških listov, ko je
               postavljeno tako, če kdo ga želi dobiti, pa naj se potrudi - to je bilo v prejšnjem
               času, to ni nobeno oponiranje gospodu kandidatu za ministra. Ampak vidim, da v to
               smer je stvar tukaj še naprej naravnana. Tudi če jaz govorim, ko poznam stvari, da
               gre za nekaj tisoč Slovencev, torej ti tisoči naj sedaj se potrudijo, da bo stekla
               procedura, ali bo sprejet zakon, in če bo pa s tem sprejet zakon, da bodo stvari
               stekle. Jaz mislim, da v tem primeru je dolžna država, gre za načela, ne gre za
               tisto, ali bo oni ali ne, to piše ali piše nekaj drugega, ampak gre za kardinalno
               usmeritev neke pravne države. Zato tudi, ko ste omenili, da bo stranka morala
               verjetno predložiti pravni temelj - tudi to sem slišal - mislim, da tu v nekaterih
               primerih se bojim, da se bo od ljudi še več zahtevalo in da bodo nekateri še težje
               prišli do svojih pravic, ki jih je pač njim prejšnji čas zagodel, in me to spominja
               na neko doživljanje, ki ga tudi sam poznam še: naredi, potem se pa pritoži!</p>
               <p>In glejte, gospod kandidat, to pa mislim da so stvari, ki so bistvene za našo pravno
               državo in mislim, da Bruselj bo verjetno zelo natančno vedel, kaj je pri nas, kako
               tečejo postopki, preden bomo lahko šteti kot čisto normalna pravna država. Hvala
               lepa.</p>
            </sp>
            <sp xml:id="SDT2-OZNPIP-Redna-004-1997-02-24.sp32">

               <speaker>TOMAŽ MARUŠIČ:</speaker>

               <p>Gospa predsednica, lahko odgovorim?</p>
            </sp>
            <sp xml:id="SDT2-OZNPIP-Redna-004-1997-02-24.sp33">

               <speaker>PREDSEDNICA DARJA LAVTIŽAR-BEBLER:</speaker>

               <p>Ja, prosim, ja.</p>
            </sp>
            <sp xml:id="SDT2-OZNPIP-Redna-004-1997-02-24.sp34">

               <speaker>TOMAŽ MARUŠIČ:</speaker>

               <p>Ko sem navajal pravni temelj, sem ga navedel v čisto definiranem postopku; tu gre za
               pravdni postopek. Namreč, pravdni postopek tak, kot je dandanes, dopušča strankam v
               postopku preširok manevrski prostor, kar ima za posledico tako imenovanje vrtenja
               spisov na sodišču - ne vem, da uporabim zdaj ta izraz - ko sodnik zahteva zase
               najmanj 300 spisov in v vsakem spisu v nekem časovnem obdobju nekaj naredi <stage type="mag"/> (nadaljevanje) izkazuje delo, spisa pa ne reši.
               Zaradi tega sem postavil tukaj neki časovni kriterij, to se pravi prekozivne roke in
               pa navedbo pravnega temelja. Hkrati ob tem, navedbi tega pravnega temelja v pravdnem
               postopku, sem se pa absolutno zavedal, da določena kategorija državljanov zaradi tega
               utegne biti prikrajšana. Od tod pa tudi vemo in izvajamo predlog naj se široko
               pojmuje zakonski benificij, pravice revnih oziroma oprostite, plačilo sodnih taks.</p>
               <p>Drugega vam ne morem povedati. Namreč ne moremo mi dopustiti, da se iz dneva v dan
               kopičijo sodni spisi, ker tu je treba nek red narediti. Ker če mi tukaj na področju
               pravosodja ne naredimo reda, potem je zastonj, da se pripravljamo na vstop v Evropo.
               Evropa zahteva pravni red, niti ne moremo jemati zgleda po italijanskem pravosodju,
               ki je verjetno še na slabši stopnji kot naše. Drugega vam ne bi mogel odgovoriti.
           </p>
            </sp>
            <sp xml:id="SDT2-OZNPIP-Redna-004-1997-02-24.sp35">

               <speaker>PREDSEDNICA DARJA LAVTIŽAR-BEBLER:</speaker>

               <p>S tem, da bi dodala tudi to, kar je gospod Demšar vprašal v zvezi s temi mrliškimi
               listi. To je vendar spet en drug postopek, ki ne zadeva Ministrstvo za pravosodje v
               prvi vrsti. Samo za to, ker drugače pa vemo za kakšne probleme je šlo in da jih bo
               treba rešiti. Gospod Terčon.</p>
            </sp>
            <sp xml:id="SDT2-OZNPIP-Redna-004-1997-02-24.sp36">

               <speaker>DAVORIN TERČON:</speaker>

               <p>Rekel bi tako, da me je gospod kandidat prepričal in da je to ena boljših
               predstavitev kandidatov, kar sem jih gledal oziroma spremljal. Imam pa samo še eno
               podvprašanje. Gospod kandidat, vi ste rekli, da podpirate pobudo Sodnega sveta, da bi
               za večjo učinkovitost delovanja sodišč spremljali in analizirali število rešenih
               zadev. Mislim pa, da je potrebno pri tem, to podvprašanje postavljam, potrebno je
               imeti tudi kvaliteto dela sodišč pred očmi. Sprašujem ali bo ta analiza vsebovala
               tudi število sodb, ki so prenesle pritožbeni postopek do posameznih sodnikov.</p>
            </sp>
            <sp xml:id="SDT2-OZNPIP-Redna-004-1997-02-24.sp37">

               <speaker>TOMAŽ MARUŠIČ:</speaker>

               <p>Če lahko odgovorim. Namreč, v zvezi s Sodnim svetom sem izpostavil dve stvari. Prvo
               je merilo rešenih spisov, to se pravi določeno število spisov rešenih v enem letu,
               sem vam povedal primer civilnih spisov za okrajnega sodnika, to je 180. Danes sem
               bral v časopisju, da naj bi bilo 145, skratka, tu ne dajem nobene teže. Imam podatek
               od Sodnega sveta.</p>
               <p>Sedaj pa tako. Važno je dejstvo, da je stvar rešena. To se pravi on mora izdati
               prvostopenjsko sodbo. Sodnik je povsem neodvisen in avtonomen pri odločanju o
               konkretni zadevi. <stage type="mag"/>(nadaljevanje) To se pravi
               on lahko ima o neki stvari povsem zgrešeno pravno mnenje, lahko je on tudi povsem
               napačno ocenil dejanski stan, to se pravi pričevanje, dokaze itd. in nezadovoljna
               stranka ima tu pravico do pritožbe, v tem primeru, če rečem po domače, mu inštanca
               obrne sodbo, ne moremo šteti še, da je ta sodnik neuspešen, ker vendar on si je
               dovolil kot avtonomen in kot neodvisen sodnik dati svojo oceno dejanskega stanja in
               pa svojo uporabo materialnega zakona. Kako bi vam na to odgovoril? Ne more biti
               število razveljavljenih sodb merilo za uspešnost sodnika. V tem primeru je Sodni svet
               postavil kot merilo uspešnosti število rešenih zadev na I. stopnji. Poudarjam pa, da
               180 civilnih zadev ni veliko.</p>
               <p>Druga stvar, kar sem navajal o analizah in presoji in tudi omenil upokojitve na
               sodiščih, je pa ena izmed metod, kako bi recimo v določenem časovnem obdobju 3, 4,
               lahko tudi 5 let recimo, če gre za 400 000 zadev, te zaostanke odpravili, ker te
               zaostanke lahko odpravlja samo sodnik. Potem je treba to sodniško mesto
               sistemizirati, ga je treba tu postaviti zato, da stvari rešuje. Logično, po odpravi
               zaostankov, kar naenkrat bi se pojavilo preveč sistemiziranih delovnih mest in v tem
               primeru sem povedal možnost, da bi določena izpraznjena sodniška mesta zaradi
               upokojitev bila nerazpisana, ampak to je že stvar bodočnosti, enega drugega mandata.
               V tem mandatu moramo dejansko storiti vse, da te zaostanke odpravimo, ker če ne -
               glejte, marsikdaj pride tudi državljan, tudi podjetnik sprašuje, koliko časa trajajo
               tožbe na sodišču pri nas, v kolikšnem času se doseže prisilna izterjava nekega dolga.
               Odgovor je 2, 3 leta. Jasno, da tujec v tak sistem ne bo vlagal.</p>
            </sp>
            <sp xml:id="SDT2-OZNPIP-Redna-004-1997-02-24.sp38">

               <speaker>DAVORIN TERČON:</speaker>

               <p>Glede na odgovor bi dal potem samo eno sugestijo dobre koordinacije s kolegom -
               notranjim ministrom zato, ker kolikor je meni znano, zdaj uprava, upravni postopek
               spada v bistvu pod notranje ministrstvo, ampak ko smo delali analize na področju
               notranjega ministrstva oziroma na področju uprave, se je vedno štelo, koliko zadev
               vzdrži pritožbeni postopek in koliko ne.</p>
            </sp>
            <sp xml:id="SDT2-OZNPIP-Redna-004-1997-02-24.sp39">

               <speaker>TOMAŽ MARUŠIČ:</speaker>

               <p>Lahko samo malo odgovorim. Razlika med upravnim postopkom in sodnim postopkom je
               bistvena, ker upravni? postopek naj bi karkoli slabo govoril, v bistvu zbiranje
               določenih potrdil, na podlagi katerih ugotoviš dejansko stanje in izdaš odločbo,
               medtem ko sodni postopki pa predstavljajo le en del lastnega intelektualnega dela.
               Ravno v tem se kaže problematika teh meril pri reševanju spisov, ker če je to merilo,
               potem utegne tudi trpeti intelektualno delo sodnika, ko ga ... ko ga številka
               preganja, <stage type="mag"/>(nadaljevanje) Ampak v današnji
               situaciji, v današnji situaciji moramo to sprejeti. Ne gre. In tukaj je Sodni svet
               ravnal pravilno.</p>
            </sp>
            <sp xml:id="SDT2-OZNPIP-Redna-004-1997-02-24.sp40">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa. Jaz bi samo to rekla, da sem vam hotela zastaviti eno vprašanje, ampak
               ste deloma že odgovorili nanj v prvem delu k odgovoru gospodu Trčonu. Namreč, ko ste
               kritizirali na nek način judikaturo in ste rekli, kako je to mogoče, da za isti
               dejanski stan posameznega kaznivega dejanja ne nekem sodišču obstoji dobi kazen enega
               leta zapora, na drugem sodišču pa povsem drugačno kazen, ali pa sploh ni obsojen. Sem
               vam hotela k temu vprašati. Upam, da ne nasprotujete individualizaciji kazenske
               sankcije kot bistvenemu elementu v postopku pred kazenskim sodiščem, ampak ste
               pravzaprav potem že sami to zanikali. Sicer pa en tak nasvet, dobronameren. Vi tukaj
               govorite seveda tudi iz prakse odvetnika. Kot pravosodni minister najbrž že ne boste
               kritizirali konkretnih odločb sodišč.</p>
            </sp>
            <sp xml:id="SDT2-OZNPIP-Redna-004-1997-02-24.sp41">

               <speaker>TOMAŽ MARUŠIČ:</speaker>

               <p>Poglejte, gospa predsednica. Dovolite, da vam povem. To je en del moje poklicne
               etike. Nimam pravice kritizirati odločbe, jo izpostavljati javnosti, ampak, kako bi
               rekel, svojo kritiko napišem v pritožbi. Sedaj pa druga stvar. Izhajam pač iz vrst
               odvetništva in na določene pravosodne dogodke gledam iz tega zornega kota. Nenazadnje
               sem bil polnih 33 let odvetnik. In glede pa ta judikature. Se strinjam z vami, da gre
               za individualizacijo kazni. Samo je šlo tako rekoč za dva enaka, tako rekoč dva enaka
               primera, vse ostalo sodi, kot bi rekel, v poklicno diskretnost.</p>
            </sp>
            <sp xml:id="SDT2-OZNPIP-Redna-004-1997-02-24.sp42">

               <speaker>PREDSEDNICA DARJA LAVTIŽAR-BEBLER:</speaker>

               <p>Seveda. Pustiva sedaj to. To se bova drugje dogovorila. Se še da o tem pogovarjati.
               Ima še kdo kakšno vprašanje? Gospod Janša, prosim.</p>
            </sp>
            <sp xml:id="SDT2-OZNPIP-Redna-004-1997-02-24.sp43">

               <speaker>JANEZ JANŠA:</speaker>

               <p>To ni toliko vprašanje, kot morda tudi nekaj podobnega kot s strani gospe
               predsednice, ko je rekla, da gre za nasvet. Eno prvih vprašanj na tej današnji
               predstavitvi je bilo vprašanje gospoda Jelinčiča. On vam je, gospod kandidat,
               postavil eno vprašanje, ki je bilo morda, tako ne ravno normalno za take
               predstavitve, vendar pa ste se zelo nespretno branil. Dejstvo je namreč, da proti
               gospodu Levstiku, vi ste bili obtoženi, da ste sedeli skupaj z njim v tretji vrsti
               včeraj na kongresu Slovenske skupnosti, teče sodni postopek. On je obtožen ni pa še
               obsojen. Tudi proti gospod Jelinčiču so sproženi štirje kazenski postopki, če prav
               vem, ki pa stojijo zaradi imunitete. V pravnem smislu sta oba v enakem položaju. Sta
               obsojena, razlika je samo v tem, da ima gospod Jelinčič imuniteto, gospod Levstik pa
               ne. Zato bi prosil, da ste v prihodnje tenkočutni v takih primerih, ko je nekdo že
               kar, bom rekel, obsojen v javnosti tako kot je bil prej gospod Levstik s tem
               poimenovanjem, čeprav postopek še ni končan.</p>
            </sp>
            <sp xml:id="SDT2-OZNPIP-Redna-004-1997-02-24.sp44">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa.</p>
            </sp>
            <sp xml:id="SDT2-OZNPIP-Redna-004-1997-02-24.sp45">

               <speaker>TOMAŽ MARUŠIČ:</speaker>

               <p>Hvala za opozorilo.</p>
            </sp>
            <sp xml:id="SDT2-OZNPIP-Redna-004-1997-02-24.sp46">

               <speaker>PREDSEDNICA DARJA LAVTIŽAR-BEBLER:</speaker>

               <p>Dobro je. Jaz bi predlagala, da sklenemo to predstavitev, da nas gospod kandidat za
               nekaj trenutkov zapusti. Mi bomo pa opravili glasovanje.</p>
            </sp>
            <sp xml:id="SDT2-OZNPIP-Redna-004-1997-02-24.sp47">

               <speaker>TOMAŽ MARUŠIČ:</speaker>

               <p>Hvala.</p>
            </sp>
            <sp xml:id="SDT2-OZNPIP-Redna-004-1997-02-24.sp48">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala vam. Ali lahko ugotovimo ali smo sklepčni. <stage type="mag"/>
               </p>
            </sp>
            <sp xml:id="SDT2-OZNPIP-Redna-004-1997-02-24.sp49">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala vam! Ali lahko ugotovimo, ali smo sklepčni in koliko nas je. Koliko nas je?
               (13.)</p>
               <p>Torej, dajem na glasovanje predlog sklepa. Odboru predlagam, da sprejmemo sklep, da
               je bila predstavitev gospoda Tomaža Marušiča, kot kandidata za ministra za
               pravosodje, ustrezna.</p>
               <p>Kdo je za? (8 članov.) Je kdo proti? (1 član.)</p>
               <p>Torej lahko ugotovim, da je bil sklep sprejet tako, kot sem ga predlagala, in da je
               bila predstavitev gospoda Marušiča ustrezna.</p>
               <p>Prosim, če gospoda Marušiča povabite. Ja, gospod Marušič, jaz vam čestitam, ker je
               odbor sodil, da je bila predstavitev ustrezna!</p>
            </sp>
            <sp xml:id="SDT2-OZNPIP-Redna-004-1997-02-24.sp50">

               <speaker>TOMAŽ MARUŠIČ:</speaker>

               <p>Hvala, hvala, hvala lepa.</p>
            </sp>
            <sp xml:id="SDT2-OZNPIP-Redna-004-1997-02-24.sp51">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala vam tudi. <title>(Seja je bila končana 24. februarja 1997 ob 16.06 uri.) </title>
               </p>
            </sp>
         </div>
      </body>
   </text>
</TEI>

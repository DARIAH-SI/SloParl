<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZMO-Redna-034-1997-12-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za mednarodne odnose</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">94D27F81A0A514BFC125655A0056D0C8</idno>
               <idno type="custom" subtype="day">4E6BBF9DF57AC385C125656F0052FF6A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=4E6BBF9DF57AC385C125656F0052FF6A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZMO-Redna-034-1997-12-16.OZMO" n="034">
               <name>Redna</name>
               <date when="1997-12-16"/>
            </setting>
         </settingDesc>
         <particDesc>
            <listOrg>
               <org xml:id="OZMO-Redna-034-1997-12-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZMO-Redna-034-1997-12-16.OZMO">
                        <orgName key="OZMO">Odbor za mednarodne odnose</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA MEDNARODNE ODNOSE</stage>
            <stage type="session">34. seja</stage>
            <stage type="date">(16. december 1997)</stage>
            <stage type="chairman">Sejo je vodil Jelko Kacin, predsednik odbora.</stage>
            <stage type="time">Seja se je pričela ob 10.08 uri.</stage>


            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Kolegice in kolegi. Spoštovani gostje, predstavniki medijev. Začenjamo 34. sejo
               Odbora Državnega zbora Republike Slovenije za mednarodne odnose.</p>
               <p>S točko dnevnega reda vzpostavitev in ureditev odnosov med Republiko Slovenijo in
               Zvezno republiko Jugoslavijo.</p>
               <p>Ima kdo kakšen predlog širitve ali spremembe dnevnega reda? Gospod Ivo Hvalica.</p>
            </sp>
            <sp who="SDT2:HvalicaIvo">

               <speaker>IVO HVALICA:</speaker>

               <p>Hvala lepa gospod predsednik. Spoštovani gospod minister, predstavniki vlade.</p>
               <p>Na vsakem odboru oziroma na vsaki seji Odbora za mednarodne odnose imam običajno
               tudi točko dnevnega reda, pobude in vprašanja članov odbora. Tokrat tega ni, zato jaz
               predlagam, da to damo na dnevni red, glede na to, kar se je zgodilo za zunanje
               političnem področju, pred nekaj dnevi.</p>
               <p>Jaz sem trdno prepričan, da mora ta odbor reagirati na aktualna zunanja politična
               dogajanja, ne pa se samo posfestom informirat in gasiti eventualne požare. Glede na
               to, da se je zgodil presedant brez primere, govorim o petku, črtnem petku, za
               slovensko zunanjo politiko, predlagam, da opravimo razgovor o tem. Jaz sam imam
               pripravljeno pobudo, sem se tudi pripravil kronološko, kako so potekale te
               zadeve.</p>
               <p>Naj vam povem, da je to dejansko potrebno, da damo na dnevni red, če pomislimo, da
               je zadnjo srečanje delegacije OMO z delegacijo Odbora Sabora republike Hrvatske,
               datira 12. maj 1994. Gospoda žlahtna, tu je nekaj narobe. Torej zadnje srečanje OMO,
               če kdo misli, da je drugače, naj servira z datumom in ne reči, da ni res. Sicer se je
               pa srečal podpredsednik OMO, to je gospod Pahor, zadnjič 28. oktobra 1995. Potem so
               bile neke delegacije, niso pa bile delegacije OMO, bilo je gospodarstvo, ampak ni
               bila delegacija OMO. Jaz sedaj sedim na Odboru za mednarodne odnose, katerega sem
               član že drugi mandat, skratka član tega odbora sem 5 let. V teh 5 letih jaz nisem
               videl Zagreba, kot član OMA.</p>
               <p>Če se zdi komu to normalno, potem je to normalno, ampak to je samo čisto ena cvetka,
               nisem pa videl tudi jasno Budimpešte niti Rima in niti ne Dunaja.</p>
               <p>Omenil sem samo sosednje države, ker jaz dajem pobudo, da bi spremenili naš odnos do
               sosednjih držav. Odnos tega Odbora za mednarodne odnose, da nebi doživljali takih
               presenečenj, negativnih presenečanj, kot smo ga doživeli prejšnji petek.</p>
               <p>Torej predlagam, da opravimo, da damo na dnevni red to točko in da opravimo en
               razgovor v zvezi z tem, tudi da izkoristimo prisotnost tako ministra kot državnega
               sekretarja. Hvala lepa.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa. Želi še kdo besedo? Želim odgovoriti gospodu Ivu Hvalici v zvezi z
               njegovim predlogom. To kar bom povedal je moje osebno mnenje. Jaz se strinjam z vami, da gre za pomembno
               vprašanje mednarodnih odnosov, ampak rad bi vas spomnil na nekaj dejstev. Odbor za
               mednarodne odnose je že sklenil, da bo posebno sejo posvetil odnosom s sosednjo
               državo Hrvaško. Verjamem, da bi to bila najboljša priložnost, da se spregovori tudi o
               vseh okoliščinah, vzrokih in posledicah odločitve, o kateri govorite. Tudi, ko gre za
               sodelovanje med obema državama, je res, da formalnih stikov na nivoju predsednikov
               odborov za mednarodne odnose ni bilo. Toda mi dolgo časa predsednika tudi imeli nismo
               ali bolje rečeno, niste imeli v prejšnjem mandatu. Mi smo tukaj že sprejeli pobudo,
               povabilo, in se odločili, da odbor za mednarodne odnose opravi obisk v sosednji
               državi Hrvaški. Jaz sem mojemu kolegu, dr. Domljanu, pisno odgovoril in predlagal, da
               do obiska pride v prvem tednu meseca marca; gre za dvodnevni obisk. Tako, da
               poskušamo v tem mandatu gojiti tudi stike s sosednjo državo.</p>
               <p>Ampak moj predlog, kolegice in kolegi, je, da danes ne razpravljamo o tem dogodku,
               in se na to razpravo celovito pripravimo. Tudi zaradi tega, ker se ustava ne
               spreminja vsak dan; in če je do spremembe ustave v sosednji državi prišlo, mislim, da
               ne bo nič narobe, če se vsi, ki imamo v zvezi s tem kaj povedati, na to razpravo
               dobro pripravimo in pridobimo tudi pregled vseh okoliščin in dejstev. To je moj
               predlog. Vseeno pa bom dal predlog gospoda Iva Hvalice na glasovanje.</p>
               <p>Gospod Ivo Hvalica predlaga, da se širi dnevni red s točko <q>"vprašanja in pobude
               poslancev"</q>, kjer bi razpravljali o odnosih s Hrvaško.</p>
            </sp>
            <sp who="SDT2:HvalicaIvo">

               <speaker>IVO HVALICA:</speaker>

               <p>Ne, ne! Ne ponarejati, gospod predsednik.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Potem vas prosim, gospod Hvalica, da vi formulirate predlog sklepa.</p>
            </sp>
            <sp who="SDT2:HvalicaIvo">

               <speaker>IVO HVALICA:</speaker>

               <p>Predlagam, da se današnja 34. seja razširi s točko, običajno točko: poslanke pobude
               in vprašanja. Sam ima za to točko, ne razpravo o odnosih s Hrvaško, pač pa bi rad
               dobil informacijo od zunanjega ministra, od državnega sekretarja, sam bom pa dal
               pobudo, da bi se Odbor Državnega zbora za mednarodne odnose redno sestajal z
               zunanjepolitičnimi odbori parlamentov sosednjih držav - torej ne razprava. Celovito
               razpravo, seveda, bomo morali opraviti, ne samo enkrat, ampak večkrat. Jaz bi rad
               imel informacijo ministra za zunanje zadeve oziroma državnega sekretarja o tem, kar
               se je zgodilo. Hvala lepa.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Gospod Hvalica, preden dam na glasovanje, bi vas rad opozoril, da je predsednik Vlade
               Republike Slovenije in predsednik Liberalne demokracije Slovenije za danes sklical
               sejo predstavnikov vseh parlamentarnih strank, ki bo potekala ob 11.30 uri, in na
               vrsto vprašanj, ki ste jih zdaj naslovili na ministra, boste lahko dobili odgovore ob
               tej priložnosti.</p>
               <p>Zdaj pa dajem na glasovanje predlog gospoda Iva Hvalice, da se širi dnevni red.</p>
               <p>Kdo je za predlog? <stage>(7 članov.)</stage> Je kdo proti? <stage>(9 članov.)</stage> Ugotavljam, da predlog ni sprejet.</p>
               <p>Začenjamo s predlaganim dnevnim redom in sicer vzpostavitev in ureditev odnosov med
               Republiko Slovenijo in Zvezno republiko Jugoslavijo.</p>
               <p>Spoštovane kolegice in kolegi, gospod minister in drugi predstavniki vlade, urada
               predsednika države, Gospodarske zbornice, Združenja manager, predstavniki medijev!
               Vsebina današnje točke dnevnega reda zahteva tenkočutno obravnavo, pa tudi celovito
               pripravo. Želel sem se izogniti nepotrebni, nezaželeni in nekoristni negativni
               politizaciji vprašanj, zato sem pred sklicem opravil vrsto individualnih razgovorov
               in ocenil, da je napočil čas, ko se odbor za mednarodne odnose lahko in mora soočiti
               z izzivi, ki jih prinaša stanje odnosov ali bolj rečeno, ne odnosov z največjo
               državo, nastalo na ozemlju nekdanje Jugoslavije. Kot povod za sklic sem uporabil
               pisno pobudo spoštovanega kolega Zmaga Jelinčiča, ki jo je formalno naslovil name
               konec oktobra. Pisno sem zaprosil predsednika države, predsednika vlade, ministra za
               zunanje zadeve, predsednika Gospodarske zbornice in predsednika Združenja manager za
               pisna izhodišča in njihovo aktivno udeležbo pri obravnavi te točke dnevnega reda. V
               vednost sem dopis posredoval tudi petim drugim članom vlade in generalnemu sekretarju
               vlade.</p>
               <p>Velika večina pozvanih je posredovala pisna gradiva, ki smo vam jih posredovali
               skupaj z vabilom na 34. sejo, ki je bila prvotno sklicana za 3. december z obvestilom
               o prestavitvi seje na 12. december in z zadnjim obvestilom o prestavitvi seje na
               današnji dan. Ravnokar vam delijo še zadnje gradivo, ki ga je posredovalo, če se ne
               motim, ministrstvo za notranje zadeve. Žal sem bil zaradi zasedanja državnega zbora
               na poziv na predsednika državnega zbora prisiljen že dvakrat preložiti sejo in jo
               sklicati danes, v torek. Dobil sem tudi protest vodje poslanske skupine
               Socialdemokratske stranke in zahtevo, naj sejo ponovno prestavim ter pismo vodje
               poslanske skupine SKD, v katerem me obvešča, da se njihovi trije poslanci seje ne
               bodo udeležili, ker je torek namenjen delu poslanskih skupin. Ocenjujem, da je tako
               negativno stališče nepotrebna enostranska politizacija vprašanja, čeprav se oba
               protesta sklicujeta na formalnosti. To, kar sem rekel, je moja osebna ocena, ne pa
               uradno stališče moje poslanske skupine. Upam in želim, da bi se nam poslanci, ki jih
               ni v tem salonu, pa poslušajo dogajanje v svojih pisarnah, v nadaljevanju vendarle
               pridružili in sodelovali pri delu odbora za mednarodne odnose.</p>
               <p>Nekaj gradiva smo vam razdelili šele danes na sami seji. Vsem, ki ste oziroma so
               prispevali pisna izhodišča, se zahvaljujem za sodelovanje in aktivno podporo v
               pripravi in izvedbi te pomembne seje. Posebej želim poudariti vlogo in pomen
               Gospodarske zbornice Slovenije, ki je 25. novembra organizirala posvet, kako
               poslovati z Zvezno republiko Jugoslavijo. Velika udeležba je zelo konkretna
               pričakovanja, izražena na tem srečanju, me dodatno prepričujejo, da je sklic te seje
               še kako utemeljen. Vsi soglašate, da je odnose z Zvezno republiko Jugoslavijo
               premakniti z mrtve točke, vašo kooperativnost pa razumem tudi kot odločenost, da
               skupaj doseženo napredek v naših odnosih navkljub številnim problemom, s katerimi se
               srečujeta obe državi, obe gospodarstvi in državljani obeh držav. Te dni bo minilo 7 let, odkar
               smo se na plebiscitu s tako prepričljivo večino odločili za samostojno slovensko
               državo. Minilo je že 6 let, odkar je zadnji vojak Jugoslovanske ljudske armade
               zapustil ozemlje naše države. Poskusi vzpostavitve diplomatskih odnosov med državama
               so bili že leta 1995, ko je Vlada Republike Slovenije z noto obvestila Vlado Zvezne
               Republike Jugoslavije, da se strinja s predlogom, ki ga je poslala Vlada Zvezne
               Republike Jugoslavije o vzpostavitvi diplomatskih odnosov med državama. Uradnega
               odgovora na noto Slovenija do danes ni prejela in tako se odnosi med državama niso
               premaknili z mrtve točke. Na neformalni ravni pa je pripravljenost za ureditev
               diplomatskih in konzularnih odnosov med državama ves čas obstajala. Ta vikend je
               Slovenija dobila uradno povabilo k začetku pogajanj za polnopravno članstvo v
               Evropski zvezi, čez nekaj dni pa bo Republika Slovenija kot nestalna članica
               Varnostnega sveta Organizacije Združenih narodov začela svoj dvoletni mandat, v času
               katerega se bo morala soočiti z izzivi in problemi sveta, vključno z jugovzhodno
               Evropo. Tudi to so argumenti, vredni razmisleka. Zvezna Republika Jugoslavija je
               danes edina evropska država, s katero še nismo vzpostavili diplomatskih odnosov. O
               razlogih in zgodovini prizadevanj bodo več povedali predstavniki vlade, toda vsem
               razlogom, argumentom in razlikam navkljub je napredek potreben, zaželjen in upam,
               tudi obojestransko pričakovan.</p>
               <p>Dejstvo, da nimamo konzularnih služb v Ljubljani in Beogradu, povzroča dodatne
               težave državljanom obeh držav. Medtem ko je Slovenija polno angažirana v mednarodni
               skupnosti in še posebej v parlamentarni skupščini Sveta Evrope, CEFTI, Partnerstvu za
               mir, Severnoatlantski in zahodnoevropski skupščini in naši parlamentarci v mnogih
               delovnih telesih neposredno zagovarjamo in predstavljamo interese Republike
               Slovenije, je Zvezna Republika Jugoslavija in njen parlament v precejšnji osamitvi in
               delno tudi samoizolaciji.</p>
               <p>Obžalujem, da je delegacija Zvezne Republike Jugoslavije predčasno zapustila
               mednarodno srečanje o uresničevanju daytonskega sporazuma v Bonnu. Ne želim
               podrobneje razpredati o razlogih za takšno stanje, želim samo ugotoviti, da tako
               stanje ni dobro ne za Zvezno Republiko Jugoslavijo ne za naše bilateralne odnose ne
               za mednarodno skupnost in ne za razvoj demokracije. Zato verjamem, da boste tudi vi
               pismo z dne 20. novembra, ki ga je name naslovil predsednik Odbora za zunanje
               politične odnose zbora državljanov Zvezne skupščine Zvezne Republike Jugoslavije,
               gospod Ljubiša Ristić, brali in analizirali v želji po napredku. Tema, ki jo
               predlaga, omogoča načelno razpravo in ponuja izmenjavo izkušenj in pogledov med
               našima parlamentoma in parlamentarci; v dilemi - pogovarjati se ali se ne
               pogovarjati, je odgovor samo eden. Parlamentarna diplomacija je že omogočila nekatere
               neposredne stike med parlamentarci obeh držav, ki pa niso bili formalni. Gospoda
               Ristića nameravam povabiti v Ljubljano in želim, da bi mojo željo po parlamentarnem
               dialogu in namero, da to omogočim čimprej, podprli tako v vladajočih strankah kot
               tudi v opoziciji. To si želim
               še toliko bolj, ker je naš odbor na 11. seji 11. junija 1997 že sklenil, da Vlada
               Republike Slovenije vztraja na stališču, da se lahko vprašanje pravne kontinuitete in
               nasledstvenih pravic nekdanjih SFRJ rešujejo v okviru sporazuma vseh držav naslednic
               bivše SFRJ. Verjamem, da dialog med parlamentoma lahko prispeva k vzpostavitvi nujno
               potrebne kooperativnosti med vladama obeh držav pri vzpostavitvi diplomatskih odnosov
               ter pripravi, podpisih in uveljavitvih številnih nujno potrebnih sporazumov, ki jih
               predlagajo in utemeljujejo predstavniki Vlade Republike Slovenije v gradivih, ki smo
               vam jih dostavili. Tudi kadrovske okrepitve in večja operativnost v Seki je
               pričakovati v bližnji prihodnosti. Jugovzhodna iniciativa je ena od možnosti, ki jih
               lahko Slovenija izkoristi za pridobivanje kredibilnosti, tako znotraj Evropske zveze,
               še bolj pa med državami, ki povezuje Seki. To bi bil lahko naš pomemben prispevek k
               krepitvi medsebojnega zaupanja in sodelovanja, s tem pa tudi k stabilnosti in
               predvidljivosti tega dela sveta. Prosim vas, da ste v vaših razpravah čimbolj
               decidirani in strnjeni, da bi lahko prišlo do besede čimveč razpravljavcev in bi
               lahko odločali tudi o predlogu sklepov, ki sem jih pripravil za današnjo sejo.
               Verjamem, da se bomo z odnosi z Zvezno Republiko Jugoslavijo ukvarjali še večkrat,
               toda želim, da bi bila današnja razprava dobra vzpodbuda za druge razprave, stališča
               in sklepe o Jugoslaviji in stanju odnosov z nekaterimi drugimi državami. Besedo dajem
               gospodu Zmagu Jelinčiču, ki je vložil formalno pisno pobudo za sklic in veliko
               prispeval k ustvarjanju pogojev za izvedbo današnje seje. Gospod Hvalica,
               proceduralno.</p>
            </sp>
            <sp who="SDT2:HvalicaIvo">

               <speaker>IVO HVALICA:</speaker>

               <p>Hvala lepa. Gospod predsednik, imam proceduralno vprašanje. Sprašujem, ali je
               dokument, ki ga imam pred sabo v cirilici in v angleščini? In če dobro razumem, je to
               pismo predsednika odbora Ljubiše Rističa. Ali je prevedeno tudi v slovenščino? Glede
               na to, da vsi člani Odbora za mednarodne odnose ne znajo, kot vem angleščine in glede
               na to, da se tudi težko prebijajo skozi cirilico. Hvala lepa.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Ravnokar sem zaprosil vse kolegice in kolege, da z naklonjenostjo berejo to pismo.
               Jaz verjamem, da ga je velika večina uspela prebrati, v kolikor pa predlagate, da
               zagotovimo prevod v slovenščino ali pa tiskopis v črkopisu, ki ga bodo znali brati
               tisti, ki tega ne znajo, lahko to tudi zdaj sklenemo. Moram pa odgovoriti, da do tega
               trenutka besedila nismo prevedli v slovenščino in nismo zagotovili prepisa. Ali lahko
               dam besedo gospodu Jelinčiču? Izvolite, gospod Jelinčič.</p>
            </sp>
            <sp who="SDT2:JelinčičZmago">

               <speaker>ZMAGO JELINČIČ:</speaker>

               <p>Hvala lepa, gospod predsednik. Pobuda, ki sem jo dal na Odbor Državnega zbora
               Republike Slovenije za mednarodne odnose o vzpostavitvi in ureditvi odnosov med
               Zvezno Republiko Jugoslavijo in Republiko Slovenije je pravzaprav posledica tega, da
               se odnosi med Republiko Slovenijo in Zvezno Republiko Jugoslavijo že predolgo časa vrtijo na slepem tiru. Ker je
               izvršna oblast obeh držav talec razmerja političnih sil v obeh državah, mislim, da bi
               bilo to potrebno čimprej rešiti. Zvezna republika Jugoslavija se je tudi iz raznih
               razlogov znašla v osamitvi in bi ji kazalo pomagati pri izhodu iz nastale situacije.</p>
               <p>Republika Slovenija je povabljena med kandidatke za Evropsko unijo in razgovori o
               tem se bodo začeli v najkrajšem času. Ravno tako je resna kandidatka za zvezo NATO,
               je pa tudi izvoljena za nestalno članico Varnostnega sveta. Zato lahko ta svoj
               kapital vnovči pri uveljavljanju svojih interesov v mednarodni skupnosti tudi z
               aktivnejšo vlogo na področju jugovzhodne Evrope. Mednarodna skupnost od Republike
               Slovenije že ves čas terja njeno sodelovanje in večje angažiranje pri reševanju krize
               v državah naslednicah bivše SFRJ. Vzpostavitev in ureditev odnosov med obema državama
               bi tako Republiko Slovenijo zagotovo uvrstilo na najvišje mesto v mednarodni
               politični sceni vsaj na tem področju.</p>
               <p>Nedvomno so izredno pomembni tudi gospodarski odnosi med obema državama, ki so na
               izredno nizki stopnji, še posebej, če jih primerjamo z letošnjo medsebojno izmenjavo,
               ki znaša okrog 60 milijonov dolarjev, s tisto izmenjavo okrog leta 1990, ko je
               znašala 3,5 milijarde dolarjev. Gospodarski odnosi, ki potekajo med obema državama,
               so v glavnem uvrščeni v sfero sive ekonomije, kar pomeni, da država, ne naša, ne
               Zvezna republika Jugoslavija, od tega nima kakšne koristi.</p>
               <p>Še enkrat bi poudaril, da očitki Evropske unije in pa tudi drugih mednarodnih
               forumov, da se Slovenija omejuje in ograjuje od problematike bivših delov bivše
               Jugoslavije, nas odriva od mednarodne politične scene, česar si pa Slovenija ne more
               več privoščiti. Zato sodim, da je tako predlog utemeljen, kakor tudi sklic te seje,
               in mislim, da to potrujejo tudi vsi dokumenti, ki so jih poslali vsi, na katere je
               bilo naslovljeno vprašanje in prošnja predsednika odbora. Hvala lepa.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa, gospod Jelinčič. K besedi sta se že priglasila gospod Ivo Hvalica in
               gospod Borut Pahor. Besedo pa nameravam najprej dati predstavnikom vlade, Gospodarske
               zbornice in Združenja <q>"Manager"</q>, ki so prispevali svoja pisna stališča. Zato vas
               prosim, kolegice in kolegi, da s svojo razpravo še nekoliko počakate. Prosim gospoda
               ministra, dr. Frlec, da nam spregovori.</p>
            </sp>
            <sp who="SDT2:FrlecBoris">

               <speaker>DR. BORIS FRLEC:</speaker>

               <p>Hvala lepa, gospod predsednik. Spoštovane poslanke in poslanci! Za današnjo razpravo
               smo v zunanjem ministrstvu pripravili izhodiščne elemente, kot odgovor na vaše pismo,
               spoštovani gospod predsednik.
               Žal je iz prambole<stage>(?)</stage> tega dokumenta izpadlo dejstvo, da gre za skupni dokument urada
               predsednika države, predsednika vlade in zunanjega ministrstva. To je potem tudi
               jasno iz pojasnjevalnega pisma, ki ga je napisal predsednik države gospod Kučan.</p>
               <p>Iz mednarodnopolitičnih, zlasti pa še gospodarskih in humanitarnih razlogov je
               normalizacija odnosa med Republiko Slovenijo in Zvezno republiko Jugoslavijo več kot
               motivirana in je v skladu z domnevnimi interesi iz obeh stani. V okviru aktivne
               politike, ki jo Republika Slovenija vodi do JV Evrope, je seveda smotrno obnoviti
               pobudo za normalizacijo odnosov z Zvezno republiko Jugoslavijo in tudi za razvoj
               sodelovanja, ker obstojajo, kot je bilo danes že rečeno močni medsebojni interesi.
               Obsegajo na področje gospodarstva, znanosti, kulture, pa tudi na druga področja. Za
               Republiko Slovenijo seveda ni smiselno in ni v skladu z našimi interesi, da Republika
               Slovenija ostaja edina od držav naslednic bivše SFRJ, ki še ni normalizirala odnosov
               z ZRJ. In prav tako ni v interesu Republike Slovenije, da pride v položaj tistega, ki
               ostaja najbolj odbojen do ZRJ, potem, ko je ZRJ vsaj formalno normalizirala
               biateralne odnose s sosedi, s članicami Evropske unije in z drugimi pomembnimi
               državami. Delno so na tem področju izjema le Združene države Amerike.</p>
               <p>Seveda pa Republika Slovenija v nobenem primeru ne more pristati na stališče, da je
               ZRJ glede državne kontinuitete in nasledstva po bivši državi v kakšnem posebnem
               položaju. Kakršenkoli sporazum med državama o vzpostavitvi odnosov mora vsebovati
               dikcijo, po kateri bo popolnoma jasno, da sta obe državi v vseh pogledih enakopravni
               naslednici bivše države in njene kontinuitete. Tisti vzorci sporazumov, ki so jih
               podpisale Makedonija, Hrvaška, Bosna in Hercegovina, za Slovenijo niso sprejemljivi.
               Pri načrtovanju konkretnih akcij za normalizacijo odnosov z ZRJ je potrebna, kot
               dosedanje izkušnje kažejo, velika mera potrpežljivosti. Ta hip tečejo znotraj ZRJ v
               Srbiji predsedniške volitve in čas za normalizacijo odnosov v tem hipu gotovo ni
               najbolj primeren. Ker normalizacijo odnosov med ZRJ in Republiko Slovenijo na dolgi
               rok seveda najbolj prispevajo obstoječi gospodarske stiki in druge oblike
               sodelovanja, zato jih je potrebno podpirati in intenzivirati. Minister za zunanje
               zadeve ocenjuje, da bi bilo smotrno po diplomatskih in po drugih kanalih ponovno
               ugotoviti, ali dejansko obstoji interes ZRJ za premik v odnosih ob predpostavki
               medsebojnega priznavanja, enakopravnega nasledstva in kontinuitete po bivši
                  državi. Če je to temu tako,
               potem bi veljalo pospešeno storiti vse potrebno, da pride čim preje do dogovora in
               normalizacije odnosov. V skladu s slovensko mednarodno politično doktrino so de jure
               odnosi med Republiko Slovenijo in Zvezno republiko Jugoslavijo že vzpostavljeni in bi
               bilo treba za vzpostavitev diplomatskih odnosov izmenjati le ustrezno noto, s katero
               bi napovedali izmenjavo veleposlanikov. Žal na tako tolmačenje obstoječega stanja
               Zvezna republika Jugoslavija ne pristaja. Celo več, kot je bilo danes tukaj že
               omenjeno, Zvezna republika Jugoslavija na svojevrsten način izolira od mednarodnih
               dogajanj dogajanja na konferenci za uresničevanje Daytonskega miru nedavno v Bonnu,
               kažejo, da je temu res tako in tisto, kar je sledilo temu odhodu iz mednarodne
               konference, to je poseben sporazum med Republiko Srbsko in Zvezno republiko
               Jugoslavijo glede državljanstev, kaže, da Zvezna republika Jugoslavija nima pravega
               namena uresničiti tisto, kar narekuje Daytonski sporazum in sedaj tudi poudarjeno
               mednarodna skupnost.</p>
               <p>Mi imamo z bivšimi jugoslovanski republikami urejene odnose. Žal je na področju
               odnosov s sosednjo Republiko Hrvaško prišlo pretekli petek do nepričakovanega
               zapleta, do izločitve zaščite slovenske manjšine iz hrvaške ustave. Poseben
               kronološki potek teh dogajanj je seveda mogoče natanko opisati. Upam si trditi, da je
               za izid glasovanja v hrvaškem saboru celo za politično vodstvo in hrvaško vlado
               svojevrstno presenečenje. Upam, da bo te stvari mogoče v prihodnje urediti, saj je
               slovenska manjšina itak zaščitena z okvirno konvencijo Sveta Evrope, ki jo bo, upam,
               tudi slovenski državni zbor v prihodnjih tednih ratificiral. Zaščitena je seveda tudi
               s skrbijo matične države za to manjšine.</p>
               <p>To omenjam posebej zaradi tega, ker sem želel vpeti te odnose v kontekst odnosov z
               ostalimi republikami na bivšem teritoriju, torej na teritoriju bivše države. Zvezna
               republika Jugoslavija se tu obnaša svojevrstno. Lahko vas obvestim, da smo po
               neformalnih poteh in o tem bi prosil potem gospoda Cigoja, da pove nekaj več, v
               zadnjem času nekajkrat poskušali vzpostaviti dialog. Ob robu mednarodne konference v
               Bonnu smo to poskušali trikrat. Z razno raznimi izgovori se je visoka vladna
               delegacija Zvezne republike Jugoslavije ob tej konferenci temu razgovoru preprosto
               izognila in ga je ignorirala. Tako še enkrat plediram za precejšnjo mero
               potrpežljivosti, pa tudi previdnosti, saj pismo, ki ga je napisal predsednik
               zunanje-političnega odbora skupščine Zvezne republike Jugoslavije pledira za nekaj
               drugega. Pledira za ustanovitev medparlamentarne skupščine za Jugo-vzhodno Evropo in
               o članstvu v tej skupščini pa bi seveda morala Slovenija kar krepko razmisliti. Hvala lepa. Prosim, če omogočite še
               gospodu Cigoju, da na kratko opiši kronologijo dosedanjih prizadevanj Republike
               Slovenije za vzpostavitev dialoga z političnim vodstvom Zvezne republike
               Jugoslavije.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Besedo dajem gospodu Cigoju. Res vas prosim, če ste strnjeni, tako da bi čim več
               razpravljavcev lahko sodelovalo pri današnji seji.</p>
            </sp>
            <sp who="SDT2:unknown-M">

               <speaker>GOSPOD CIGOJ:</speaker>

               <p>Spoštovane poslanke in poslanci. Gospod predsednik.</p>
               <p>V bistvu nimam ničesar bistvenega dodati k temu, kar je povedal gospod minister.
               Rekel bi rad samo to, da je Slovenija.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Lahko nekoliko glasneje, ker vas slabo slišimo.</p>
            </sp>
            <sp who="SDT2:unknown-M">

               <speaker>GOSPOD CIGOJ:</speaker>

               <p>Hotel bi poudariti samo to, da je Slovenija že pred časom sklicujoč se na iste
               razloge, kot so danes bili povedani in sklicujoč se na naše nacionalne in druge
               interese, smo si prizadevali, da bi prišlo med Republiko Slovenijo in Zvezno
               Republiko Jugoslavijo do najbolj enostavne lementarne, konzularne diplomatske
               komunikacije, kasneje pa do vzpostavitve pravih polnih diplomatskih odnosov.</p>
               <p>Dogovor je bil z jugoslovansko stranjo, da se dobimo na dveh sestankih. Prvi naj bi
               bil v metropoli Zvezne Republike Jugoslavije ali metropoli Republike Slovenije in
               izmenjajoče seveda se v dveh krogih skušali dogovoriti o problematikah teh odnosov.
               Kot vam je znano na tem prvem sestanku, mi smo ponudili roko, naš odhod v Beograd ni
               bil odhod v kanoso, ampak je bil odhod nekaterih predstavnikov Ministrstva za zunanje
               zadeve Republike Slovenije, strokovnjakov na razgovor z strokovnjaki Ministrstva
               Zvezne Republike Jugoslavije. Naša naloga je bila samo preučiti in videti možnosti za
               vzpostavitev odnosov. Prišli smo nazaj, poslanke in poslanci smo prišli brez
               praktičnega spetakurnega rezultata, čeprav se mi zdi čudno, da je nekako javnost to
               pričakovala, pravih realnih razlogov, za pričakovanja pa seveda ni bilo.</p>
               <p>Drugi krog pogajanj naj bi bil v Ljubljani meseca po tem srečanju v Beogradu in do
               tega ni prišlo. Razlogov je veliko, sprotne volitve v Zvezni parlament, Zveznega
               predsednika v Republiki Srbiji, parlament in predsednika republike, skratka z
               izgovori, da je v njihovi državi veliko drugih zadev in nalog, ki imajo sigurno
               prioriteto, smo odmikali do današnjih dni ta sestanek, drugi krog pogovorov. Moram
               reči, da ob robu Bonskega sestanka, tik pred zapustitvijo dvorane, tik predno je
               delegacije Zvezne Republike Jugoslavije zapustila dvorano, vendar bilo dano nekaj
               znakov, nekaj signalov, da bi eventualno do drugega kroga prišlo, ampak seveda, ko se
               uredijo tudi razmere v njihovi državi, ko minejo volitve, stik nov, strokoven, na tej
               strokovni ravni naj bi bil po novem letu.</p>
               <p>To je pravzaprav vas kronologija. Jaz bi rekel ob tem, da slepa ulica v kateri smo
               se znašli v odnosih, ni rezultat ne sposobnosti volilnih političnih garnitur ali kogarkoli, ampak mislim, da
               je spopad dveh različnih konceptov, dveh različnih pogledov na vzroke in posledice
               razpada Jugoslavije. Gre za velika vprašanja, ki so med nami kot velik zid, skozi
               katerega bo težko prebijati. Problem državno pravne kontinuitete Jugoslavije je pri
               Zvezni republiki Jugoslaviji tako zasidran, da se o njem ne da ničesar pogovarjati.
               Tako, da mislim, da je ta prepad med našo odprtostjo, našimi poskusi vzpostaviti
               komunikacijo, vzpostaviti sodelovanje in med konceptom Zvezne Republike Jugoslavije,
               ki za to postavlja nesprejemljive pogoje je še vedno tako velik, da se bojim, da v
               doglednem času do tega ne bo prišlo. Jaz bi za enkrat, gospod predsednik samo to
               dodal. Prosil bi pa, če bi bilo kakšno konkretno vprašanje, se bom rad v razpravi
               javil. Hvala lepa.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa. Želi besedo predstavnik Gospodarske zbornice? Prosim.</p>
            </sp>
            <sp who="SDT2:unknown-M">

               <speaker>GOSPOD ___________:</speaker>

               <p><stage>(Predstavnik gospodarske zbornice)</stage> Hvala lepa, da ste povabili, gospod predsednik,
               tudi predstavnika Gospodarske zbornice na ta odbor. Namreč, spoštovane poslanke,
               spoštovani poslanci, slovensko gospodarstvo moram priznati, da pričakuje od
               današnjega sestanka veliko. Namreč, ta pričakovanja<gap n="..."/> Zvedeli smo za ta sestanek že,
               ko smo organizirali ta posvet. Res je, da so pričakovanja izrazila podjetja na tem,
               da bo ta odbor vendarle sprejel nekaj, kar bo pozitivnega za gospodarsko sodelovanje
               med Slovenijo in Zvezno Republiko Jugoslavijo. Namreč, dejstvo je, da slovensko
               gospodarstvo sodeluje z gospodarstvom Zvezne Republike Jugoslavije. To so nekatera
               podjetja delala že tudi v času embarga. Mislim, da si ni treba zatiskati oči. Da pri
               tem poslovanju sodeluje že 1000 slovenskih podjetij, da imajo naša podjetja v
               Jugoslaviji mešana podjetja, da se blagovna menjava kljub temu, kot je gospod
               poslanec Jelinčič rekel, je še majhna, se povečuje iz leta v leto, da ima država od
               te menjave manj, kot ji pripada. Vemo, to je javna tajna, da se denar prenaša tudi v
               to, da ne govorim, da se posluje preko tujih bank, saj naše nič od tega nimajo, da to
               podraži zadeve. Da so nas v času od osamosvojitve iz tega trga, predvsem pri uvozu
               surovin, ki jih slovensko gospodarstvo potrebuje in mu cenovno ustrezajo že skoraj
               povsem izrinile druge države. Predvsem je tukaj Italija. Da slovenska podjetja
               potrebujejo to 10 milijonsko tržišče ne toliko zaradi danes kot bolj za jutri. Da
               tržišče Jugoslavije vendarle sprejema slovenske izdelke, saj so nanje navajeni. In,
               da je, tudi to vemo, tržišče Jugoslavije trenutno rizično in da sodelovanje ovira
               vrsta preprek. In kot vemo, nimamo sklenjenega nobenega sporazuma med državama, ki bi
               to sodelovanje olajšalo oziroma normaliziralo. Poglejte, tudi carine, predvsem na
               področju prehrane so z ostalimi bivšimi republikami v Jugoslaviji simbolične,
               evidenčne, 1%, za nas veljajo
               20 do 60%. Nenazadnje, Sizifovo delo, veste, opravlja tudi Gospodarska zbornica
               Slovenije, saj ni podkrepljena z nobeno, kako bi rekel, državno medpolitično podporo.</p>
               <p>Jaz bi, poglejte, vas seznanil o tem posvetu, ki ga je zbornica organizirala 25.,
               <q>"Kako poslovati z Jugoslavijo"</q>. Odziv je bil velik - preko 100 udeležencev, sam
               posvet pa je bil, lahko rečem, tudi medijsko zelo odziven. Osnovna ugotovitev posveta
               pa je bila, da je slovensko gospodarstvo zelo zainteresirano za sodelovanje z
               gospodarstvom Jugoslavije in to kljub dejstvu, da državi na politični ravni še nista
               uspeli skleniti nobenega sporazuma, ki bi to sodelovanje olajšal.</p>
               <p>Moram vam povedati, da od teh 1.000 slovenskih podjetij je 600 izvoznikov in 400
               uvoznikov. Moram tudi popraviti gospoda Jelinčiča, namreč v desetih mesecih
               letošnjega leta je ta blagovna menjava v primerjavi z lanskim letom narastla za 50%
               in zdaj znaša že 130 milijonov dolarjev. To pa seveda ne zmanjšuje trditve, kot je
               dejal gospod Jelinčič, da je to še vedno minimum proti tistemu, kar je bilo včasih.</p>
               <p>O vzrokih smo povedali. Veste, zastavili so nam tudi obilico vprašanj, kaj, kako,
               vendar je bilo na njih težko odgovoriti. Vprašanja so tako ali tako dostavljena tudi
               z gradivom, zato jih jaz ne bi ponavljal.</p>
               <p>Omenil bi morda samo še to. Gospodarska zbornica -poglejte, mi nismo politično
               organizirani, ne pripadamo nobeni stranki, razen stranki gospodarstva. Mi smo za to
               gospodarsko sodelovanje in zaradi tega smo do zdaj tudi sprovedli, predlanskim in
               lansko leto, že vrsto aktivnosti. Govorim o promociji slovenskega gospodarstva na
               mednarodnem kmetijskem sejmu v Novem Sadu. Tu so bili gospodarstveniki iz Črne gore,
               skratka, tu so bili ugledni gospodarstveniki in ekonomisti - govorim o Jožefu Kasi,
               Mihaelu Sečeju iz Subotice - in s temi aktivnostmi namerava Gospodarska zbornica tudi
               nadaljevati v prihodnje. Načrtujemo sedem poslovnih dogodkov, tri predstavitve
               slovenskega gospodarstva v Beogradu, v Novem Sadu in Subotici. No, morda kot največ
               pa vendarle pričakujemo od planiranega obiska predsednika Gospodarske zbornice pri
               predsedniku Gospodarske zbornice Jugoslavije. Upajmo, da bo gospod Milojević ta
               predlog sprejel. To načrtujemo konec januarja.</p>
               <p>Morda samo še sklepna misel. Gospodarska zbornica podpira idejo oziroma predlog
               gospoda Jelinčiča in tudi vseh tistih, ki menijo, da je vendarle prišel čas, da je
               vendarle treba nekaj urediti, predvsem zaradi gospodarskega sodelovanja, tudi na
               političnem odnosu med obema državama.</p>
               <p>Še ena sklpna misel. Sukcesija sama ne bi smela biti ovira v smislu, da ne bi
               pričeli reševati problemov, morda ne v paketu, temveč po posameznih segmentih. Treba bi bilo narediti pameten,
               prioritetni vrstni red tistih sporazumov, ki so življenjskega pomena za oživitev
               gospodarstva. Hvala.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Hvala gospodarski zbornici. Ali želi besedo predstavnik Združenja manager? <stage>(Ne.)</stage>
               Želi besedo predstavnik kakšnega drugega ministrstva, ki so prispevala gradiva? <stage>(Ne.)</stage>
               Besedo dajem gospodu Hvalici.</p>
            </sp>
            <sp who="SDT2:HvalicaIvo">

               <speaker>IVO HVALICA:</speaker>

               <p>Hvala, gospod predsednik. Repliciram gospodu Jelinčiču, hkrati izražam zadovoljstvo
               nad tem, da je ušel hudemu atentatu in me veseli, da se je opomogel in da je danes že
               med nami. Glede na to, kar je predlagal gospod Jelinčič, ugotavljam nekaj, da je
               pravzaprav naša država že opravila svojo prvo potezo, in sicer, priznala je Zvezno
               Republiko Jugoslavijo pred 2 leti. Kdo je zdaj na potezi? Mislim, da bi morala biti
               druga stran. Meni tu ni jasno in pri vseh dokumentih, ki jih imamo za to točko
               dnevnega reda, nisem mogel najti datuma, kdaj je Slovenija priznala Zvezno Republiko
               Jugoslavijo. Vem samo to, da je bilo leta 1995, da je bil takrat minister Thaler -
               ali je bil v.d. ali ne, se ne spomnim, ampak vem, da je bilo to za časa njegovega
               ministrovanja, ker sem jaz to ministru Thalerju takrat tudi očital. Razloge ne bi
               navajal. Sedaj pa, gospod minister Frlec, moram povedati, da sem izjemno zaprepaščen
               nad tem, kar ste rekli in jaz ne bi polemiziral s tem, ampak vi ste omenjali v tem
               kontekstu tudi dogodke na Hrvaškem, torej vi ste drugače govorili kot včeraj
               ministrski predsednik. Čudi me, ali se niste pomenili ali sploh niste gledali
               njegovega intervjuja oziroma TV konference - ne vem, kaj je bilo - to me čudi.
               Pravite, da vas je odločitev Sabora presenetila oziroma, da je presenetila celo
               vlado. To je pravljica za lahko noč otrokom od 1. do 6. leta, naprej pa že ne
               verjamejo, tisti, ki malo realistično razmišljajo. Jaz sem začuden. Toliko bolj me
               sedaj žalosti dejstvo, da je ta odbor zavrnil možnost, da bi o tem danes vsaj v
               okviru točke Vprašanja in pobude poslancev, razpravljali. Zame - povedati moram, da
               sem toliko političnega realista - ni bilo prvovrstno presenečenje, kot ste vi
               navedli. Citiram vaše besede - zelo na kratko, ker ne bi rad jemal časa, pa še
               predstavniku gospodarske zbornice - Spoštovani gospod! Prišel je čas, ja, že zdavnaj,
               mi smo tudi Zvezno Republiko Jugoslavijo priznali. Rad bi vam pa vseeno povedal nekaj. Popolnoma razumem
               dejstvo, da nikakršen denar ne smrdi kot se reče. Ampak pri navezovanju oziroma pri
               pospeševanju, prisiljenju k navezavi stikov z Zvezno Republiko Jugoslavijo prednjači
               tisti del gospodarstva, ki ni v stanju proizvajati za zahodna tržišča in ki se še ni
               prestrukturiral. To dobro vidim v svojem okolju. Nekatera podjetja v Novi Gorici, ki
               so trgovala samo in so znala trgovati samo tako, da so se izljubili dvakrat, trikrat.
               Saj veste kako izgleda to po balkansko. So propadla in to giganti, kot Primex, ki so
               izključno trgovali samo med jugovino ali pa med Srbijo in Italijo. Druga pa ne.</p>
               <p>Ajdovska podjetja, lahko bi rekel, da čutijo malo to, ampak ni pa tako hudo. To je
               vse obstalo na svojih nogah. Torej, kakorkoli, toliko bi vam samo povedal, da ne
               negiram tega in tudi je dobro, da se vzpostavijo, recimo stiki. Samo vprašanje je kdo
               se komu sedaj udinja, oprostite temu izrazu. Mi smo opravili to potezo kot država
               pred dvemi leti in lepo vas prosim.</p>
               <p>Sicer pa to ne drži, da nevzpostavljeni, regularni diplomatski in konzularni odnosi
               popolnoma onemogočajo, omejujejo gospodarstvo. Poglejte, v primeru prejšnje Španije,
               Frankove Španije, številne države niso imele odnosov s to državo, pa je ta država
               normalno trgovala in tako dalje. Torej to drži samo v delu in ne tega dramatizirati.</p>
               <p>Torej, predsednik, sedaj pa še vam eno vprašanje. Kako je mogoče, da nisi dal
               kronologije na dnevni red pri tej točki dnevnega reda? Kronologije odnosov, s katere
               bi bilo razvidno tudi, in pri najboljši volji se sedaj ne morem spomniti datuma kdaj
               smo mi priznali Zvezno Republiko Jugoslavijo. Razumem, da se poskuša to tudi glede na
               to, da smo tik pred Božičem, v predbožičnem času na vsak način to spraviti in tudi
               danes, ko dejansko tisti poslanci, ki so rekli, da ne bodo prišli sem, so upravičeni
               do tega, ker je torek dopoldne po sklepu kolegija državnega zbora predviden za seje
               poslanske skupine.</p>
               <p>V moji poslanski skupini pravkar teče seja, zato vas bom tudi zapustil in vas lepo
               pozdravljam. Hvala lepa.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa za prispevek, kolega Hvalica. V gradivih za današnjo sejo smo priložili
               tudi gradivo Ministrstva za zunanje zadeve. Na 3. strani 2. točka piše: <q>"Vlada
               Republike Slovenije je 30. novembra 1995 sprejela sklep o priznanju Zvezne Republike
               Jugoslavije."</q> 3. stran gradivo Ministrstva za zunanje zadeve.</p>
            </sp>
            <sp who="SDT2:HvalicaIvo">

               <speaker>IVO HVALICA:</speaker>

               <p>Tisto, ki je bilo originalno notri. Se potem opravičujem. Tega datuma nisem videl.
               Je pa res, da je to bilo že dvakrat na dnevnem redu in odloženo in tako dalje. Se
               opravičujem. Ampak samo za to se opravičujem. Za vse ostalo, predvsem pa za silno
               nesinhronizacijo tistega, kar je povedal minister Frlec, ne, in tistega, kar je povedal včeraj doktor
               Drnovšek, se ne opravičuje, nasprotno, terjam pojasnilo, kako lahko našo državo vodi
               tako dvotirno politiko oziroma ima tako dvotirno mnenje o tem, kar se je zgodilo.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Kolegice in kolegi! Kot sem danes enkrat že povedal, čez pol ure se bo začel drug
               sestanek, na katerem bosta prisotna tako predsednik vlade, kot zunanji minister,
               vabljene so vse parlamentarne stranke in to je priložnost, da se pogovorimo o
               stvareh, ki niso na dnevnem redu današnje seje. Zato vse razpravljavce prosim, da se
               držijo točke dnevnega reda, hkrati pa vas seveda tudi prosim, da v kolikor želijo
               tisti, ki poročajo o tej seji, razumeti, da gre za dobronamerno razpravo, opustimo
               termine kot je jugovina, ljubljenje in podobne zadeve. Zato prosim, da ne uporabljamo
               te priložnosti za nastope, ki smo jih bili vajeni pred nekaj dnevi v državnem zboru.
               Mislim, da gre za pomembno sejo in da tudi z načinom razprave prispevamo k temu, da
               bodo naše sklepe obravnavali resno tako doma, kot tudi v tujini. Jaz vas samo prosim,
               da preberete predlog sklepov, ki smo vam jih razdelili okrog mize in v kolikor so
               kakršnakoli dopolnila, vas prosim, da razpravljate tudi o morebitnih dopolnilnih.
               Zdaj pa dajem besedo gospodu Borutu Pahorju, za njim pa je na vrsti gospod Gerenčer.
               Borut, prosim.</p>
            </sp>
            <sp who="SDT2:PahorBorut">

               <speaker>BORUT PAHOR:</speaker>

               <p>Hvala lepa, predsednik. Minister, vsi ostali. Interes naše države je, da uredi
               odnose z ostalimi partnericami in v kolikor je mogoče te odnose vsestransko poglobi
               in okrepi. Glede Jugoslavije mi nimamo drugega, niti nimamo posebnega interesa. Pri
               urejanju odnosov z Jugoslavijo se mi zdi ključno poudariti naš strateški interes, da
               za ureditev teh odnosov ne žrtvujemo načela, na kateri temelji naša država in to je,
               da smo eni od naslednikov razpadle Jugoslavije. Polemiziram torej z vsemi tistimi, ki
               menijo, da so interesi biznisa, če želite, tako pomembni, da je zanje potrebno
               žrtvovati v pogajanjih tudi to načelo. Jaz bi se zavzel za to, da slovenska država, v
               kolikor je v njeni moči glede na zdajšnjo stopnjo odnosov pomaga pri razvijanju in
               krepitvi gospodarskega sodelovanja. Da uredi, kolikor je to mogoče, vso
               infrastrukturo zato, da to sodelovanje poteka in se krepi in da na srbskem trgu
               slovenski biznis uveljavi svoje primerjalne prednosti. Nisem pa zato, da se slovenska
               država v prihodnje morebiti odloči za zelo tvegan in po mojem mnenju negotov korak,
               tudi napačen korak, da torej za ceno ureditve odnosov z Jugoslavijo žrtvuje načelo,
               da smo vsi oziroma, da so vse države enakovredne naslednice razpadle Jugoslavije.
               Mislim, da bi moralo biti to stališče ključno in ogeljno tudi v predlogu sklepov, ki
               smo jih zdaj dobili na mizo. Prepozno, da bi jih natančno preučili, vsekakor pa
               predlagam, da se iz predlogov sklepov umakne ta del, ki govori o tem, da bo Slovenija
               sponzorirala Jugoslavijo v mednarodni skupnosti. Ta hip za to ne vidim nobenih pravih
               razlogov. Vsekakor ne dotlej, dokler Jugoslavija ne bo dokončno sporočila svojega
               stališča, da je pripravljena torej vzeti na znanje stališča arbitrarnih komisij in
               drugih mednarodnih institucij, ki vse države razglašajo za enakovredne naslednice.
               Podpiram groso<gap n="..."/> to, kar je rekel zunanji minister v imenu vseh treh institucij s
               tem ključnim poudarkom, da je treba skozi to prizmo zreti v urejanje odnosov med
               dvema državama. Torej, za
               razliko od tistih, ki postavljajo vprašanje uveljavitve načela sukcesije kot eno
               izmed vprašanj, bi jaz rekel, da je to ključno vprašanje za ureditev odnosov. In mu
               mora slovenska diplomacija nameniti osnovno pozornost. To seveda ne pomeni, da dokler
               to vprašanje ni sanirano državi predvsem pa obe ekonomiji ne moreta urejevati
               medsebojnih odnosov. Jaz bi v tem smislu pooblastil državo, da to stori.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa gospod Pahor. Gospod Gerenčer.</p>
            </sp>
            <sp who="SDT2:GerenčerAndrej">

               <speaker>ANDREJ GERENČER:</speaker>

               <p>Najprej bi rad povedal, da podpiram pobudo za vzpostavitev odnosov med Slovenijo in
               Zvezno Republiko Jugoslavijo, ker menim, da je primeren čas, da se kot Slovenija tudi
               angažiramo in pokažemo vsem tistim, ki so nam očitali tudi v tem, da smo se potegnili
               iz problemov reševanja krize v državah bivše Jugoslavije in povemo, da smo
               zainteresirani, da pomagamo tej mednarodni skupnosti in damo svoj prispevek temu.</p>
               <p>Drugo, kar bi želel povedati, zakaj podpiram, predvsem iz tega, kar je bilo rečeno,
               predstavnika Gospodarske zbornice. Namreč, ne drži trditev, da so nekatera naša
               podjetja bila sposobna samo delati za jugoslovansko tržišče. Žal imamo po posameznih
               regijah dejavnosti tovarne, ki so bili giganti nekaterih dejavnosti in so imele zelo
               bogato tržišče v Srbiji, Črni gori, Bosni in še kje drugje. In da so ta podjetja tudi
               zaradi razpada tega tržišča ali utrpela velike škode, ali pa so se nekatera tudi
               zapirala. Menim, da ima tržišče Zvezne Republike Jugoslavije veliko možnosti za našo
               proizvodnje in da bi se proizvodnja v naših podjetjih sigurno znatno povečala,
               predvsem tudi zaradi tega, ker se kaže interes predstavnikov podjetij iz Zvezne
               Republike Jugoslavije v sodelovanju z našimi podjetji. Za mene je osnovno, da
               gospodarstvo začenja ta postopek in prav gospodarstvo bo sigurno dajalo to naslednjim
               povezavam, ki jih bomo imeli. Menim tudi, da je odpiranje naših konzularnih
               predstavništev v Zvezni Republiki Jugoslaviji in jugoslovanskega v Sloveniji imelo
               velik pomen oziroma tudi pomoč ljudem, ki živijo ali delajo in imajo velike težave s
               prehodom v Zvezno Republiko Jugoslavijo ali pa obratno v Slovenijo. Poznam razmere
               našega veleposlaništva v Budimpešti, kjer so vrste ljudi, ki čakajo za vizume, bi jim
               lahko znatno to omogočili. Ob vsem tem, ko podpiram to pobudo, ki jo je dal gospod
               Jelinčič in izredno dober material, ki smo ga dobili od Ministrstva za zunanje
               zadeve, ga tudi podpira predsednik države in pa predsednik vlade, se tudi strinjam z
               že izrečenim, da pa ne žtrvujemo našega načela, da smo nasledniki bivše SFRJ in v tem
               primeru tudi vztrajamo, in ne odstopam od tega načela v razgovorih z Zvezno Republiko
               Jugoslavijo. Hvala.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa, kolega Gerenčer. Želi še kdo od poslank in poslancev besedo? Gospod
               Zoran Lešnik. Je še kdo prijavljen?</p>
            </sp>
            <sp who="SDT2:LešnikZoran">

               <speaker>ZORAN LEŠNIK:</speaker>

               <p>V dveh stavkih, če lahko samo dodam. Menim, da vse, kar lahko politično,
               gospodarsko, mednarodno koristi v Sloveniji je treba podpreti. Pri tem pa mislim, da moramo biti taktični,
               preudarni, premišljeni in jaz sem osebno prepričan, da ne gre za nikakršno
               klečeplazenje, ampak da bomo skušali na osnovi urejanja teh stvari iz tega tudi v
               narekovaju povedano, največ iztržiti.</p>
               <p>Ko sem pregledal predlog teh sklepov, da se nebi pozneje oglašal, moram reči, da v
               svojem imenu te sklepa podpiram, zlasti pa mislim, da nam lahko pri urejanju
               nadaljnjih stvareh zelo dosti koristi, vzpostavitev odnosov med ali uresničitev
               predloga, ki ga je podal Ljubiša Ristič, namreč, ker je podpisal se tako in sem
               zaradi tega, drugače znam še cirilico.</p>
               <p>Mislim, čeprav mogoče bi lahko iz tega sklepali, da oni z ponujanjem roke želijo si
               odrezati večji kos kruha, mislim, da bomo znali biti toliko taktični in realni, da
               bomo iz tega v nadaljevanju tudi mi imeli določene koristi. Hvala lepa.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa. Gospod Zagožen.</p>
            </sp>
            <sp who="SDT2:ZagoženFranc">

               <speaker>DR. FRANC ZAGOŽEN:</speaker>

               <p>Hvala za besedo. Jaz razumem predvsem željo gospodarstva, da bi se vzpostavilo med
               obema državama, taki stiki, da bi lahko kolikor mogoče normalno poslovali in v tem
               pogledu podpiram vsa prizadevanja, vse kar je mogoče storiti, naj vlada stori.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Kolega Zagožen, lahko malo bolj naglas, ker se morajo kolegice seliti vam za hrbet,
               da bi slišale vaše misli.</p>
            </sp>
            <sp who="SDT2:ZagoženFranc">

               <speaker>DR. FRANCE ZAGOŽEN:</speaker>

               <p>Hvala lepa. Se bom potrudil. Torej v tem pogledu podpiram prizadevanja vlade, da bi
               gospodarstvu pomagalo, če pa bomo glasovali o predlogu teh sklepov, potem se strinjam
               z gospodom Pahorjem, da predzadnji odstavek izključimo iz tega in dajem tudi tak
               predlog, če bomo glasovali, da nebi o predlogu kot takem, ampak vsaj po odstavkih ali
               dajem enostavno amandma, da se predzadnji odstavek črta.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa. Gospod Jakič se je priglasil k besedi.</p>
            </sp>
            <sp who="SDT2:JakičRoman">

               <speaker>ROMAN JAKIČ:</speaker>

               <p>Hvala za besedo. Tudi jaz ne bom ponavljal besed svojih kolegov, ki pozdravljajo, če
               ne drugega, že to diskusijo, ki se je začela in mislim, da ta diskusija bi se lahko
               začela že bolj zgodaj, se razvila po tistem priznanju Slovenije.</p>
               <p>Rad bi dodal, da podpiram tudi to, da je treba vedno izpostavljati v pogovorih z
               Zvezno republiko Jugoslavijo, da smo v vseh pogledih enakopravni naslednici bivše
               SFRJ. Slabo pa bi bilo, to moram reči, če bi ob vprašanju odnosov med ZR Jugoslavijo
               in Slovenijo reagirali emocionalno in nekaj poslancev je ob tem vprašanju, ponavadi
               reagira emacionalno. Jaz menim, če so druge države, kot so predvsem Hrvaška in Bosna
               in Hercegovina uspele prestopiti ta emocionalni republikam, lahko seveda tega
               prestopimo mi toliko lažje.</p>
               <p>Jaz bom končal z dvemi mislimi. Najprej, da se odzovem na to, kar je gospod Pahor
               rekel in v čemer ga je podprl gospod Zagožen. Jaz menim, da bi vseeno predzadnji odstavek mora ostati zapisan.
               Jaz menim, da Slovenija mora igrati pozitivno vlogo pri vključevanju ZRJ v mednarodne
               asociacije. Če ne drugega, je to zame samoumevno, da pri približevanju ZRJ k
               mednarodnim asociacijam to pomeni, da bo seveda ZRJ prisiljena spremeniti svoj pravni
               sistem in ga prilagoditi evropskim standardom in seveda s tem še odpreti vrata za,
               seveda, če hočete tudi gospodarsko sodelovanje med obema državama, saj bi seveda tako
               pravni sistem bil na nek način harmoniziran tudi z našim pravnim sistemom.</p>
               <p>Kar se tiče pa pisma, pa samo toliko pripombe pisma Ljubiše Rističa. Jaz bi opozoril
               na tisto, kar je tudi zunanji minister ob koncu svojega uvoda rekel. Predsednik
               odbora za mednarodne odnose skupščine ZRJ predlaga v svojem prvem odstavku seveda nek
               organ oziroma neko skupščino parlamentarcev iz V in JV Evrope. Jaz bi tu seveda bil
               zelo previden. Veste, da je Republika Slovenija že ob predlogu Američanov za
               kreiranje tako imenovanega Secia držav na Balkanu bila zelo previdna in je na nek
               način poslala negativni signal v Ameriko. Zato bi seveda, kar se tega dela tiče bil
               tudi pri razgovorih z gospodom Rističem oziroma odborom za mednarodne odnose ZRJ kar
               se da previden. Drugače pa seveda podpiram vse odstavke predlaganih sklepov, ki smo
               jih dobili na mizo. Hvala.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Gospod Battelli Roberto.</p>
            </sp>
            <sp who="SDT2:BattelliRoberto">

               <speaker>ROBERTO BATTELLI:</speaker>

               <p>Hvala lepa. Gospod predsednik, jaz podpiram pobudo, da se začne bolj intenzivno delo
               za vzpostavitev normalnih odnosov z ZRJ.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Roberto, tudi zate velja bolj na glas, prosim.</p>
            </sp>
            <sp who="SDT2:BattelliRoberto">

               <speaker>ROBERTO BATTELLI:</speaker>

               <p>Ja, ta trenutek sem se zvedel, da je pretiho. Se pravi podpiram to pobudo. Bi
               opozoril pa na dikcijo 3. odstavka predlaganih sklepov. Imam namreč vtis, da v
               kolikor sprejmemo ta sklep, pravzaprav ne bo mogoče nobenega sporazuma in dogovora,
               niti na vladnem nivoju niti na nižjem, kako bi rekel, nivoju, se pravi, na tistem
               nivoju, ki ne zahteva ratifikacij v parlamentih, ne bo dosežen. Jaz mislim, da iz teh
               sklepov mora jasno izhajati, da je naše stališče to, da sta obe državi enakopravni
               naslednici bivše SFRJ, ampak s tako dikcijo seveda se bo nemogoče karkoli dogovoriti
               z ZRJ. Kolikor vem, se da tudi določene probleme obojestransko sporazumno rešiti, ne
               da se dokončno pove, kdo je naslednik in kdo ni. Skratka, zdi se mi to nekoliko
               sporno in v kontradikciji s tem, kar je bilo tu rečeno, da je torej treba določene
               stvari sporazumno rešiti z ZRJ. Toliko. Hvala lepa. Samo še nekaj. Se opravičujem.
                   Kar zadeva to pobudo
               predsednika Zunanjepolitičnega odbora Skupščine ZRJ, on zahteva srečanje med
               predsedniki pravzaprav zato, da seznani tebe, predsednik, s to pobudo o
               interparlamentarnem sodelovanju. Jaz mislim, da mu ti lahko odgovoriš na način, ki
               pove, da obstajajo tudi drugi načini, kako se lahko mi s tem seznanimo, da pa
               pudariš, da si vsekakor zainteresiran za to srečanje zato, da se obravnavajo predvsem
               problemi bilateralnih odnosov. Hvala.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Pred nadaljevanjem razprave bi rad dodal nekaj misli, zato, da se ne bi vedno znova
               vračali na ena in ista izhodišča.</p>
               <p>Najprej bi vas prosil, da v predlogu sklepov ob koncu drugega odstavka pripišete
               stavek, ki je pomotoma izpuščen - namreč to, kar smo razmnožili, je verzija, pri
               kateri manjka stavek, ki se glasi: <q>"Okvir sodelovanja naj bodo celoviti meddržavni
               sporazumi."</q> To je ob koncu drugega odstavka. Ravno zato, da ne bi prišlo do teh
               nesporazumov ali interpretacij, da gre za nek dogovor na štiri oči ali za neko
               prakso, ki ni okvirjena v meddržavnih sporazumih. Ministrstva in Gospodarska zbornica
               so eksplicitno našteli področja, ki jih morajo posamezni sporazumi urediti.</p>
               <p>Drugo, kar želim posebej povedati, je komentar k predzadnjemu odstavku. Slišali ste
               v mojem uvodnem nagovoru, da je med dilemo pogovarjati se ali ne pogovarjati se samo
               en odgovor. Zato nameravam kolega Rističa povabiti v Ljubljano in to čimprej. Kajti v
               tem pismu mi daje mandat, da določim mesto srečanja in predlagam čas srečanja. Torej
               predlagal bom, da do srečanja pride v Ljubljani. Kaj se bomo na tem srečanju
               pogovarjali, pa je stvar dogovora v pripravi tega srečanja.</p>
               <p>Kar zadeva ta predzadnji odstavek, pa bi rad povedal naslednje. Kot je bilo danes že
               povedano, je Zvezna republika Jugoslavija predčasno odšla s srečanja v Bonnu. Sila
               neprijetno je za mednarodno javnost in s tem tudi za Slovenijo, da se o problemih, ki
               zadevajo Jugoslavijo, pogovarja in odloča brez Jugoslavije. Zaradi tega se mi zdi
               nujno potrebno, da Jugoslavija nastopa kot subjekt mednarodnih odnosov in da je
               aktivno prisotna na tistih srečanjih, ki zadevajo odnose med Jugoslavijo in njenimi
               sosedami oziroma krizna žarišča, v katera je Jugoslavija tako ali drugače, posredno
               ali neposredno vpeta. O tem, na kakšen način zagotoviti prisotnost Jugoslavije, pa
               bo, v to sem prepričan, znala presojati predvsem naša vlada. Gre za poziv, da najdemo
               priložnost in možnost, da se Jugoslavijo v prihodnje ne samo izključuje s srečanj, ki
               zadevajo mir, stabilnost in razvoj v naših geografskih okvirih. To je bil namen
               dodanega predzadnjega odstavka.</p>
               <p>Želi še kdo od poslancev besedo? Gospod Lenič, potem pa dobi besedo gospod zunanji
               minister.</p>
            </sp>
            <sp who="SDT2:LeničJože">

               <speaker>JOŽE LENIČ:</speaker>

               <p>Jaz imam, gospod predsednik, eno razčiščevalno vprašanje za gospoda zunanjega
               ministra.  Iz njegovega
               uvodnega nastopanja se je dalo razbrati tisto, kar so potem tudi mnogi razpravljavci,
               ali pa vsaj eden, ocenili kot negativno, če sem prav razumel. To je, da uspešna
               razrešitev sukcesijskih vprašanj pogojuje intenzivnejše pogovarjanje z Zvezno
               Republiko Jugoslavijo. Tako sem tudi vas razumel v vašem uvodnem nastopu.</p>
               <p>Mi smo na eni od prejšnjih sej ugotovili, da verjetno sukcesijska vprašanja še dolgo
               ne bodo rešena. To si nihče ne predstavlja, da se to lahko zgodi v nekaj mesecih.
               Sedaj ponovno vztrajati z neko takšno dikcijo, po drugi strani pa izraziti neko
               veliko pripravljenost po tem, da bi se odnosi čimprej uredili in da bi se sklenilo
               čimveč ne vem kakšnih gospodarskih in drugačnih sporazumov, se mi zdi kontradiktorno.
               To je bilo ves čas naše stališče. Pa nisem ves čas prepričan, da je bilo najbolj
               pravilno.</p>
               <p>Želel bi najti nek modus, neko rešitev, kjer bi se te stvari peljale po vzporednih
               kanalih. Zakaj ne bi podpisali, ne vem, sporazum o plačilnem prometu, pa sporazum o
               ne vem kakšnem sodelovanju, o sukcesiji se pa pač pogovarjamo. Vem, da se oni nočejo
               o tem pogovarjati na tak način. Ampak če bomo še mi na ta isti način odreagirali,
               potem se res ne bomo še nekaj let pogovarjali.</p>
               <p>Ta tretji odstavek piše, da naj kakršenkoli sporazum, ki govori o vzpostavitvi
               odnosov, vključuje tudi dikcijo o enakopravnih naslednicah, se mi zdi, kakor je že
               gospod Battelli ugotovil, neka močna bremza za kakršnokoli nadaljnje pogovarjanje.
               Strinjam se, da v tistem konkretnem sporazumu, ko bomo vzpostavili diplomatske
               odnose, mora biti ta dikcija vključena, ampak v vseh ostalih pa ne vidim nikakršne
               potrebe, da se s to materijo obremenjujemo. Res ne vidim kako bomo z Zvezno republiko
               Jugoslavijo sodelovali na neki pragmatični ravni, če bomo čakali sukcesijo. To čakamo
               tri leta, vmes so tja prišli ves svet, Italijani, Nemci, vse živo dela tam. Mi se
               bomo pa še kar naprej ukvarjali s sukcesijo, na koncu pa od tega ne bomo nič imeli.
               Zaradi tega se mi zdi to stališče izrazito nepragmatično in mislim, da bi moral biti
               eden ciljev današnje razprave, da to presežemo, ne pa da samo še utrdimo tovrstni
               pogled. Hvala lepa. Takšno je moje stališče.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa. Najprej ima repliko gospod Jelinčič.</p>
            </sp>
            <sp who="SDT2:JelinčičZmago">

               <speaker>ZMAGO JELINČIČ:</speaker>

               <p>Hvala lepa. Samo nekaj bi pojasnil vsem tistim, ki ne razumejo tretjega odstavka.
               Namreč, in če ne razumejo te dikcije, ki piše, da vsebuje določilo, da sta obe državi
               v vseh pogledih enakopravni naslednici bivše SFRJ. Zavedati se je treba, da je Zvezna
               republika Jugoslavija podpisala takšne sporazume z Republiko Hrvaško, posebej z
               Republiko Bosno in Hercegovino in posebej z Republiko Makedonijo. Vendar v teh
               sporazumih je Zvezna republika Jugoslavija v boljšem položaju, kajti vse te tri
               države priznavajo Zvezni republiki Jugoslaviji nasledstvo bivše SFRJ, medtem ko
               Zvezna republika Jugoslavija priznava tem trem državam pravzaprav samo
               državotvornost, kar je bistveno drugače. Zato je zelo pomemben ta tretji odstavek,
               kajti to pomeni, da v medsebojnem sporazumu omeni, da vsaj Zvezna republika
               Jugoslavija in Slovenija startajo z enakih stališč. Kar prizna Republika Slovenija Zvezni Republiki
               Jugoslaviji, enako prizna Zvezna Republika Jugoslavija Republiki Sloveniji. To se v
               podpisih z ostalimi tremi državami ni zgodilo in so v bistvu tiste tri države v
               podrejenem položaju v vseh pogajalskih izhodiščih. Zato jaz sodim, da je to nujno
               potrebno, da se sprejme tretji odstavek oziroma tretji sklep.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Štiri replike imamo v takem zaporedju: Pahor, Batteli, Horvat, Lenič.</p>
            </sp>
            <sp who="SDT2:PahorBorut">

               <speaker>BORUT PAHOR:</speaker>

               <p>Rad bi se odzval na intervencijo kolega Leniča. Meni ni nerodno in vztrajam pri
               svojih konzervativnih stališčih. Mislim, da vprašanje sukcesije ni eno od vprašanj,
               ampak je ključno vprašanje, tudi ni prestižno vprašanje, ki govori samo o tem, kako
               rešiti to dilemo zato, da bi obe državi održali obraz pred svojima javnostima, ampak
               je vprašanje, ki ima svoje nasledke, finančne, mednarodno-pravne in druge. Še enkrat
               opozarjam - Slovenija se je uveljavila v mednarodni skupnosti kot subjekt, ki je
               nastal z razpadom države. Države, na osnovi katere so nastale države, ki imajo enak
               odnos ali pa enako pravico do nasledstva. In še enkrat ponavljam - jaz bi vztrajal
               pri tem, da postavljamo pogoje tega vprašanja kot političen pogoj za ureditev
               odnosov. Ne more biti drugačnih odnosov, ki bi bili urejeni mimo tega načela. Da pa
               ne bo nesporazuma. Jaz mislim, da mimo tega lahko državi glede na dejstvo, da sta si
               izmenjale noto ob priznanju lahko na neki, tej ravni odnosov primeren način omogočata
               krepitev neke gospodarske infrastrukture in sodelovanja, ki ne posega v politično
               sfero med državama. Ampak, da se razumemo, gospe in gospodje; pred dvema letoma, v
               decembru smo diskotirali o tem vprašanju in danes diskotiramo o istem. Ali bo
               Slovenija žrtvovala načelo enakega nasledstva zato, da bo uredila odnose z
               Jugoslavijo. Jaz pravim, da imamo interes za ureditev odnosov in ta ni glede do
               drugih držav v ničemer poseben odnos, ker tudi Srbija oziroma Jugoslavija ni
               prioritetna država v naših odnosih. Vsaj tako jaz razumem naše strateške ambicije. In
               prav zaradi tega ne vidim razloga, da zdaj čez noč spremenimo stališče in popustimo
               pri tem ključnem vprašanju.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa. Jaz prosim, da ste kratki v replikah. Mislim, da je nujna potrebna
               intervencija zunanjega ministra in bo najlažje z njegovim pojasnilom preseči celo
               vrsto dilem, ampak prijavljeni so po naslednjem vrstnem redu, najprej Battelli
               Roberto, potem Horvat Feri, Lenič Jože, še enkrat Zagožen Franc in Jelinčič Zmago.
               Prosim, da ste čimbolj kratki.</p>
            </sp>
            <sp who="SDT2:BattelliRoberto">

               <speaker>ROBERTO BATTELLI:</speaker>

               <p>Hvala lepa, gospod predsednik. Jaz bi po tem enostavno vprašal, ali je nujno v
               vsakem sporazumu vključiti definicijo lastnega videnja statusa svoje države. Mi smo
               ničkoliko sporazumov tu obravnavali in tam se govori o Republiki Sloveniji in drugih
               državah. In njuno videnje sebe kot naslednika nečesa ne pride v poštev. Lahko se da
               določene stvari rešiti,  ne da
               se vse skupaj blokira z nekimi zahtevami, ki so za drugo stran nesprejemljive. Gospod
               Feri Horvat.</p>
            </sp>
            <sp who="SDT2:HorvatFranc">

               <speaker>FRANC (FERI) HORVAT:</speaker>

               <p>Hvala za besedo. Jaz se opravičujem, ker nisem bil čisto od začetka prisoten, ampak
               bi se vključil zdaj v tole razpravo. Meni se tudi zdi tale dikcija, ob vsem rešpektu
               do načelnih mnenj, ki jih je kolega Pahor rekel in kolega Jelinčič, se mi zdi
               pretrda, kajti jaz jo razumem tako, da noben sporazum, pa tudi neki, ki bo pomenil,
               ki bo tehnične narave, recimo kot sporazum o plačilnem prometu ali pa o določenih
               trgovinskih poslih ali pa tudi neki sporazum o nekih konzularnih zadevah recimo, ki
               bo omogočal življenje in prehod ljudi, naših državljanov tudi ali pa nek začasen
               sporazum, da noben sporazum ne more biti sklenjen in sprejet brez tega, da bi to
               določilo dali notri verjetno kar kot eno preambulo ali nekaj. Bojim se, da je to
               tveganje, da potem sploh do nobenega sporazuma ne pride, vesel bi bil, če bi se
               motil, da to ne bo. Morda poslušate neko drugo rešitev najti, da bi tole načelo
               uveljavili zdaj, če pride do nekega splošnega sporazuma, mogoče ob tem srečanju
               predsednikov odborov ali na kakršenkoli način ali z neko izjavo, da se drugi strani
               jasno pove, da neke konkretne sporazume ne prejudicirajo pa te ključne rešitve, tako
               da bi le plediral za to, da bi poslušali najti neko drugačno formulacijo tega, če
               nočemo res biti kontra produktivni, ker potem celotna aktivnost, ne vem koliko bo
               imela rezultatov. Hvala lepa.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa. Gospod Franc Zagožen. Pardon, se opravičujem, Lenič Jože je pred
               vami.</p>
            </sp>
            <sp who="SDT2:LeničJože">

               <speaker>JOŽE LENIČ:</speaker>

               <p>No, saj jaz bom zelo kratek. Jaz bi želel samo replicirati poslancu Pahorju, da je
               njegova replika, ki je letela na moje izvajanje, vsebovala trditev, da sem
               pripravljen spremeniti mnenje okrog subcesijskih zadev. To enostavno ni res. Jaz sem
               povedal nekaj povsem drugega. Jaz sem povedal to, da se mi zdi smiselno ločiti zadeve
               načelne narave kot subcesija je od pragmatičnih poslov. To sem jaz hotel povedati in
               to sem tudi rekel, ker sklep 3 ni pa čisto nič drugega kot jasno sporočilo Beogradu,
               da se nismo pripravljeni pogovarjati o čemerkoli, ob kakršnemkoli sporazumu piše,
               dokler se ne razčistijo eminentna vprašanja subcesije. Zoper to sem pa jaz pač
               nastopil in to je bilo moje stališče.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Kolegice in kolegi! V želji po produktivnosti današnjega zasedanja in želji po
               pospešitvi odločanja bi ta hip interveniral in dal v razmislek predlog, da pri
               tretjem odstavku črtamo dve besedi <q>"kakršenkoli"</q> in potem se glasi: <q>"Odbor je
               zahteval, naj sporazum med Republiko Slovenijo in Zvezno republiko Jugoslavijo o
               vzpostavitvi odnosov"</q> in pred <q>"odnosov"</q> napišemo <q>"diplomatskih odnosov"</q>, <q>"vsebuje
               določilo, da sta obe državi v vseh pogledih enakopravni naslednici bivše SFRJ."</q> V
               razmislek, ampak besedo ima doktor Zagožen Franc.</p>
            </sp>
            <sp who="SDT2:ZagoženFranc">

               <speaker>DR. FRANC ZAGOŽEN:</speaker>

               <p>Hvala. Nekaj podobnega sem jaz tudi hotel predlagati, ker sem stvar tako razumel in
               se mi je zdelo, da je pravzaprav nerodnost tisti <q>"kakršenkoli"</q>, ker se potem da
               razumeti kot da gre tudi recimo za sporazum o plačilnem prometu, gotovo pa najbrž ni
               bilo to mišljeno. Jaz bi se
               vrnil nazaj k predzadnjem odstavku. Jaz razumem, da problemov z Srbijo ni mogoče
               reševati brez njenega sodelovanja. Samo predzadnji odstavek govori o nečem drugem, da
               bo odbor pozval Vlado Republike Slovenije naj se z aktivno zunanjo politiko prizadeva
               z vključitev in aktivno vlogo Zvezne Republike Jugoslavije v mednarodni skupnosti,
               brez pogojno in v različna področja sodelovanja držav v mednarodni skupnosti. Jaz ne
               vem kakšno korist bi si od tega lahko obetali, jaz mislim, da je ta odstavek
               enostavno odveč, ne potreben in da bo vlada pri reševanju problemov z Zvezno
               Republiko Jugoslavijo znala oceniti, kdaj je pri multi ratelarnih pogajanjih brez
               sodelovanja Srbije enostavno nemogoče se lotiti, kakršnegakoli reševanja problemov v
               tem primeru je popolnoma jasno, da mora biti Zvezna Republika Jugoslavija udeležena.
               Podpreti pa Srbijo, da se vključuje oziroma Zvezno Republiko Jugoslavijo, da bi jo
               vključili v mednarodne denarne ustanove in podobno, dokler nas Srbija niti priznavati
               noče, bi bilo pa najbrž ne primerno. Hvala.</p>
            </sp>
            <sp who="SDT2:JakičRoman">

               <speaker>ROMAN JAKIČ:</speaker>

               <p>Jaz bom tudi skrajšal repliko. Namreč jaz sem imel tudi dva predloga, ampak mislim,
               da je predsednik predlagal, boljši predlog, ki tretjega odstavka.</p>
               <p>Kar se tiče četrtega oziroma predzadnjega odstavka, bi jaz ponovno rekel, odgovoril
               na vprašanje. Kakšen naj bi bil efekt? Ne gre zato, saj jaz ne razumem aktivne vloge
               Slovenije pri vključevanju Zvezne Republike Jugoslavije v mednarodne asociacije, v
               smislu, da to kar ste sedaj govorili, če Jugoslavija ne sodeluje, potem seveda nič ne
               moremo.</p>
               <p>Jaz mislim, da je odgovor na vprašanje, kakšen je efekt oziroma kakšen je cilj tega
               je seveda stabilizirat regijo. Mi smo, vedno je bila slovenska politika v tem, tudi
               pri odnosu do Hrvaške do drugih držav, da jih čim bolj supertiramo in pomagamo, da se
               prilagodijo nekim mednarodnim standardom, ker imamo tudi mi od tega koristi. Če se
               Zvezna Republika Jugoslavija začne razvija v smeri, da bo nekoč postala tudi članica
               Evropske unije, če hočete, to pomeni za nas, da se nam odpirajo neke nove
               perspektive, ker če bodo oni harmonizirali in šli po tej poti, potem je tudi
               slovenski interes dobiti nazaj ali začeti zopet normalno trgovati, kot smo trgovali z
               tistim delom po letu 1991 oziroma po letu 1990, ko smo izgubili 35% trga in v tem
               kontekstu jaz vidim suport. Če Zvezna Republika Jugoslavija ne bo tega želela
               prilagoditi je tako in tako ne morete reči, da ne podpirate v vključevanju v denarne
               tokove. Seveda bodo oni morali sami prilagoditi tega in tega mi jim ne moremo učiti.
               Ampak suport bi Slovenija morala dati, konec koncev od 1. januarja bomo tudi
                  začeli sodelovati v
               Varnostnem svetu in mislim, da bi aktivna vloga morala biti tudi glede Zvezne
               republike Jugoslavije prisotna pri naši zunanji politiki. Hvala.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa, Roman. Gospod minister. Dolgo je trajalo, ampak verjamem, da smo ob
               sklepni razpravi lahko še bolj produktivni in da lahko tudi kaj odločimo. Prosim.</p>
            </sp>
            <sp who="SDT2:FrlecBoris">

               <speaker>DR. BORIS FRLEC:</speaker>

               <p>Gospod predsednik, spoštovane poslanke in poslanci! Ne želim docirati <stage>(?)</stage>, ampak
               prosim, da ne pozabite, da sta za sporazum vedno potrebna dva; da mora pogajalec
               imeti dovolj manevrskega prostora za to, da se lahko pogaja. Zato prosim odbor, da
               sprejme take sklepe, ki bodo Vladi Republike Slovenije omogočili pogajanja. S tem v
               zvezi, glede na opravljeno diskusijo, predlagam, da se osnuje manjša redakcijska
               skupina in te sklepe dokončno formulira, če je to v praksi tega odbora.</p>
               <p>Kar pa zadeva sukcesijo oziroma pravno osnovo za sukcesijo, bi pa rad povedal
               naslednje. Da je sukcesija po bivši SFRJ eden od ključnih vzvodov za stabilizacijo
               področja, je spoznala tudi konferenca za uresničitev miru v Bonnu, ki je temu
               poglavju, tudi nenazadnje na naš predlog in na predlog Bosne in Hercegovine,
               posvetila na 28 straneh skoraj celo stran. Skratka, ureditev sukcesijskih vprašanj je
               eden od ključnih vzvodov za stabilizacijo jugovzhodne Evrope; še drugače povedano,
               daytonska Bosna brez ureditve sukcesijskih vprašanj sploh ne more vzpostaviti
               pozitivne zakonodaje v skupni državi. Zato je to v bonnskih sklepih eksplicitno
               navedeno. Jasno je, da je pravna osnova za ureditev sukcesijskih vprašanj enakopravno
               nasledstvo, ki pa mora vedno biti vsebovano v tistem ključnem sporazumu, ki ga
               Republika Slovenija sklepa z Zvezno republiko Jugoslavijo, to je vzpostavitev
               diplomatskih odnosov. Drugi sporazumi, ki so na osnovi vzpostavljenih odnosov, seveda
               lahko vsebujejo kakšne druge dikcije, ki niso tako ključno vezane na to osnovno
               vprašanje. Ampak še enkrat poudarjam, brez vzpostavitve diplomatskih odnosov mi ne
               moremo vzpostavljati bilateralnih odnosov na katerikoli osnovi.</p>
               <p>Če sem že pri besedi, še predlagam, da se v sklepih upošteva tudi dejstvo, da bo
               Republika Slovenija politično podprla vključevanje Zvezne republike Jugoslavije v
               mednarodne organizacije in ustanove šele potem, ko bodo vzpostavljeni diplomatski
               odnosi med obema državama, ker sodimo, da to prispeva k stabilizaciji celotnega
               področja. Hvala lepa.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa. Gospa Darja Lavtižar-Bebler.</p>
            </sp>
            <sp who="SDT2:LavtižarBeblerDarja">

               <speaker>DARJA LAVTIŽAR-BEBLER:</speaker>

               <p>Jaz bi podprla ta predlog gospoda ministra. Mislim, da ti predlagani sklepi niso
               napisani v taki obliki, da bi zadostili nekaterim zahtevam, kadar gre za sprejemanje
               oziroma oblikovanje takšnih sklepov.</p>
               <p>Namreč, tukaj je recimo v četrtem odstavku govor o pravni kontinuiteti - najbrž je
               mišljeno pravno nasledstvo, recimo.</p>
               <p>Potem bi predlagala, da bi se tretji odstavek glasil, da je odbor zahteval, da noben
               sporazum med Republiko Slovenijo in Zvezno republiko Jugoslavijo ne sme vsebovati
               neposrednega določila ali pa po vsebini pomeniti, da obe državi nista povsem
               enakopravni naslednici bivše SFRJ. Morda bi to bilo bolj primerno.  Skratka, mislim, da bi bilo prav, da bi se
               neka ožja skupina sestala in pripravila preciznejši tekst in bi potem nekako morda po
               korespondenčni seji ali kako drugače ugotovili, ali se odbor s takšnimi sklepi
               strinja ali ne.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Kolegice in kolegi. Glede na vse, kar je bilo povedano do tega trenutka in dejstvo,
               da imamo še en pomemben sestanek, na katerem mora marsikdo iz tega omizja sodelovati,
               bi predlagal naslednje. Danes ob 13. uri in 30 minut bi sklical tako imenovano
               neformalno koordinacijo, v katero prosim, da vsaka poslanska skupina prispeva svojega
               člana, da pripravimo predlog sklepov. Jutri zjutraj je sklicana zaprta seja odbora za
               mednarodne odnose, in ob tej priložnosti bi lahko razširili dnevni red in te sklepe
               potrdili in potem s tem seznanili tudi javnost. Tako, da enodnevna zamuda ne bi bila
               hud problem. Hkrati pa seveda prosim gospoda ministra, da na ta sestanek ob 13.30
               pošlje tudi nekoga iz ministrstva za zunanje zadeve. Če sem prav razumel je to
               državni sekretar gospod Ivo Vajgel<stage>(?)</stage>. Ali se strinjate z mojo odločitvijo? Ji kdo
               ugovarja? <stage>(Ne ugovarja.)</stage> Potem se vam zahvaljujem za tvorno sodelovanje in prekinjam
               sejo do jutri zjutraj, ob 13.30 pa imamo delovno skupino v tej dvorani, v tem
               salonu.</p>
               <stage type="time">(Seja je bila končana 16. decembra 1997 ob 11.42)</stage>
            </sp>
         </div>
      </body>
   </text>
</TEI>
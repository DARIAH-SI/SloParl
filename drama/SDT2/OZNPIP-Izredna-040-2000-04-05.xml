<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-OZNPIP-Izredna-040-2000-04-05">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">0B4C0A4DC9AF129FC12568B6003EABFB</idno>
               <idno type="custom" subtype="day">CAB65C078B103F91C12568B80032C431</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=CAB65C078B103F91C12568B80032C431</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-OZNPIP-Izredna-040-2000-04-05.OZNPIP" n="040">
               <name>Izredna</name>
               <date when="2000-04-05"/>
            </setting>
         </settingDesc>
         <particDesc>
            <listOrg>
               <org xml:id="SDT2-OZNPIP-Izredna-040-2000-04-05.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-OZNPIP-Izredna-040-2000-04-05.OZNPIP">
                        <orgName key="OZNPIP">Odbor za notranjo politiko in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO IN PRAVOSODJE</stage>
            <stage type="session">40. izredna seja</stage>
            <stage type="date">(5. april 2000)</stage>
            <stage type="chairman">Sejo je vodila Darja Lavtižar-Bebler, predsednica odbora.</stage>
            <stage type="time">Seja se je pričela ob 9.17 uri.</stage>


            <sp xml:id="SDT2-OZNPIP-Izredna-040-2000-04-05.sp1">

               <speaker>PREDSEDNICA DARJA LAVTIŽAR-BEBLER:</speaker>

               <p><gap n="..."/> <stage>(8 članov.)</stage> Eden nam manjka. Je še kdo obljubil, da pride. To nič ne pomaga.
               Tukaj smo že te naročili. Cirila Ribičiča ni v domovini in ne pošljejo nobenega. Tale
               nacionalna stranka tudi, Polonca Dobrajc že dve leti ni bila na tej seji no. Stalno
               se opravičuje, zato je šteta vedno v kvorum, a ne, na sejo jo pa ni. Tudi ministrstvo
               za pravosodje, ki so predlagatelji. Gospod Demšar je tudi prišel. Torej, ugotavljam,
               da smo sklepčni, če upoštevamo gospoda Jerovška, ki je enkrat tukaj, enkrat zunaj,
               ampak domnevam, da ima namen biti na seji.</p>
               <p>Dnevni, gre pač za 40. izredno sejo odbora za notranjo politiko in pravosodje.
               Dnevni red ste prejeli s sklicem.</p>
               <p>Tako prehajamo na <title>1. TOČKO DNEVNEGA REDA, TO JE PREDSTAVITEV PREDLAGANE
                  KANDIDATKE ZA MINISTRICO ZA PRAVOSODJE.</title> V naši sredini lepo pozdravljam
               gospod Badovinac-Bjeličevo, ki je kandidatka za ministrico za pravosodje in se bo v
               skladu z 263. členom poslovnika državnega zbora predstavila odboru. Torej gospa
               Badovinčeva, prosim beseda je vaša. Tako morate pritisniti, da bo rdeča lučka.</p>
            </sp>
            <sp xml:id="SDT2-OZNPIP-Izredna-040-2000-04-05.sp2">

               <speaker>IRENA BADOVINAC-BJELIČ:</speaker>

               <p>Hvala lepa gospa predsednica. Spoštovani poslanci, spoštovani člani tega odbora.
               Spoštovani vabljeni. Gospa predsednica me je povabila na današnjo sejo in moja
               dolžnost je, da predstavim vizijo svojega dela v ministrstvu za pravosodje, kolikor
               bi mi bilo izkazano zaupanje, da bi to kot strokovna oseba vodila ta pomemben
               resor.</p>
               <p>Z vidika pomembnosti ministrstva za pravosodje, kot dela izvršilne oblasti, je
               potrebno poudariti njegovo mesto, predvsem v funkciji, tudi v funkciji sodelovanja s
               tretjo vejo oblasti, sodno vejo oblasti, ki je za krepitev pravne države bistvenega
               pomena. V tej funkciji ministrstvo za pravosodje opravlja naloge, predvsem
               organizacijske in seveda tudi zakonodajne narave. Velika večina teh nalog po
               programu, ki ga ima ministrstvo za pravosodje, bodisi v okviru svoje lastne
               pristojnosti, bodisi po zavezah iz nacionalnega programa za vključitev Republike
               Slovenije v Evropsko unijo, predvsem pa nalog na zakonodajnem področju, je bilo že v
               mandatu gospoda ministra Marušiča realiziranih, nekaj njih pa je skladno s programom
               dela ministrstva začetih in moja naloga bi bila, kolikor bi bila imenovana v to
               funkcija, predvsem končati projekte, ki so v ministrstvu v teku in s tem zagotoviti
               kontinuiteto dela ministrstva na posameznih nalogah.</p>
               <p>Obstoječa organizacijska struktura ministrstva daje  možnost za nadaljnje uspešno strokovno delo.
               Ministrstvo je razdeljeno v dve večji organizacijski enoti, urad za zakonodajo in
               evropske zadeve in sektor za pravosodno upravo.</p>
               <p>Urad vsebinsko pokriva pripravo vse zakonodaje, ki sodi v pristojnost ministrstva za
               pravosodje, in sicer gre za procesno in materialno zakonodajo, tako s področja
               civilnega kot tudi kazenskega prava. Urad skrbi in opravlja tudi naloge s področja
               mednarodne pravne pomoči, ki obsega med drugim tudi spremljanje, izvajanje,
               predlaganje novih konvencij in pa seveda sodelovanje v pristopu k multilateralnim
               konvecijam s področja mednarodne pravne pomoči.</p>
               <p>Tako imenovani pravosodni del ministrstva za pravosodje pa pokriva področje, ki je
               po zakonu o sodiščih določeno za zagotavljanje materialnih pogojev dela sodišč in
               skrb za izobraževanje kadrov v pravosodju ter za zagotavljanje vseh drugih kadrovskih
               potreb pravosodja od izvedencev do tolmačev in izvršiteljev in še drugo. V tem
               sektorju je pomemben poudarek tudi na aktivnem sodelovanju s sodišči in drugimi
               pravosodnimi organi glede spremljanja in zagotavljanja kadrovske politike v
               pravosodju.</p>
               <p>V sklop ministrstva za pravosodje sodi tudi organ v sestavi, uprava za izvrševanje
               kazenskih sankcij, ki ima temu ustrezen oddelek za spremljanje izvrševanja kazenskih
               sankcij. Glede na to, da je bila pred kratkim sprejeta nova sistemska zakonodaja s
               tega področja in glede na to,da po mojem videnju je organizacijska struktura dobra,
               ni zaznati večjih problemov, je pa potrebno nadaljevati predvsem z investicijskimi
               projekti, ki so v teku, v zvezi z izgradnjo in obnovo infrastrukture zavodov za
               prestajanje kazni, ki sodijo tudi v pristojnost te uprave.</p>
               <p>S to kratko predstavitvijo organizacijske sheme ministrstva za pravosodje sem želela
               predvsem izraziti, da se strinjam s to organizacijsko strukturo tega ministrstva in
               da bo ta, v kolikor bi bila imenovana, tudi nadalje ohranjena. Je pa dejstvo, da bi
               bilo potrebno ministrstvo za pravosodje predvsem kadrovsko okrepiti, predvsem glede
               na precejšnjo fluktuacijo kadrov v zadnjih letih. V tej smeri se sama zavzemam
               predvsem za to, da bi se v večji meri začel uporabljati inštitut dodeljevanja
               sodnikov na ministrstvu za pravosodje, ki je možen po zakonu o sodniški službi in se
               po mojem videnju še premalo izrablja. To bi, seveda po mojem mnenju, v veliki meri
               prispevalo tako k pripravi dobrih zakonskih rešitev, predvsem na organizacijskem in
               procesnem področju.</p>
               <p>Kadrovske krepitve je potrebno izvesti predvsem v cilju, da bi se lahko nadaljevalo
               delo v pravosodju, ki je dobro začeto in začrtano s programom dela vlade za leto 2000
               in seveda vključuje tudi projekte v zvezi z Evropsko unijo.</p>
               <p>Vsekakor bo potrebno v šestih mesecih predvsem končati s projekti, ki so že začeti,
               ter začeti reševati tista vprašanja, ki so še predvidena po že sprejetem programu.
                   Med prednostne naloge bo
               potrebno predvideti predvsem tiste, ki pomenijo nadgradnjo že opravljenega dela. Sem
               sodi predvsem dokončanje dela v zvezi z vzpostavitvijo dela izvršiteljev ter
               spremembe in dopolnitve zakona o izvršbi in zavarovanju, nadaljevanje dela na zakonu
               o sodniški službi in dokončanje postopkovv zvezi s sprejemanjem dvostranskih
               konvencij, za katere so že pripravljeni osnutki, so pa za izvajanje tega dela
               pristojnosti ministrstva za pravosodje zelo pomembne. V mislih imam predvsem
               prioriteto na delu pri dvostranski mednarodni pogodbi, ki ga ministrstvo pripravlja
               za ureditev medsebojne pravne pomoči z Bosno in Hercegovino.</p>
               <p>V zvezi z vprašanjem izvršiteljev ostaja odprta le še dodelava tarife, ki je v fazi
               usklajevanja, se pa seveda na sprejem te tarife veže posredno začetek dela
               izvršiteljev. Po programu dela ministrstva za pravosodje bi morali izvršitelji začeti
               z delom najkasneje v začetku maja tega leta.</p>
               <p>Naslednji projekt, ki ga bi bilo potrebno speljati do konca je zakon o spremembah in
               dopolnitvah zakona o sodniški službi, ki pomeni nadaljevanje oziroma nadgradnjo pred
               kratkim sprejete novele zakona o sodiščih. Oba zakona skupaj predstavljata predvsem
               sprejem ukrepov za povečanje učinkovitosti dela sodišč, pri čemer pa so poudarjeni
               predvsem elementi večje odgovornosti sodnikov in odgovornosti predsednikov sodišč za
               ukrepanje v primeru nastalih zaostankov. Trenutno je zakon o sodniški službi v fazi
               usklajevanja na ekspertni ravni.</p>
               <p>Dotakniti bi se morala tudi instituta brezplačne pravne pomoči. V državni zbor je
               bil vložen zakon, ki ga je vložil poslanec Pahor in sicer predlog zakona o
               nadomestnem reševanju sporov in brezplačne pravne pomoči. Kolikor mi je znano je v
               zvezi s tem zakonom vlada že pripravila mnenje. Menim pa, da bo moralo ministrstvo za
               pravosodje konstruktivno sodelovati v vseh fazah postopka sprejemanja tega zakon
               glede na to, da je vsebina ureditve tega vprašanja zelo pomembna tudi za krepitev in
               zagotovitev pravne države. V to sem prepričana ne glede na to, da že veljavni
               procesni predpisi, procesni zakoni dajejo možnosti za nudenje brezplačne pravne pomoči v
               določenih primerih. Vendar pa vsi skupaj ugotavljamo, da se ta institut ne uporablja
               v zadostni meri, ko gre za stranke, ki so socialno šibke, in jim je zato dostop do
               sodnega varstva posredno oteženo. Pri tem sem mislila predvsem na že izpostavljen
               institut oprostitve sodnih stroškov, ki je sedaj možen po procesnih zakonih. Mislim
               pa, da je zakon, ki bi celovito rešil vprašanje brezpravne pomoči, in njegova
               enostavna institucionalna izvedba nujno potreben.</p>
               <p>Med naloge, ki bi jih skušale rešiti, če bi bila imenovana in so tudi v programu
               dela ministrstva za pravosodje, je tudi dopolnitev zakona o notariatu in sprememba
               zakona o odvetništvu. Novelo zakona o odvetništvu bo potrebno sprejeti zaradi
               implementacije dveh direktiv Evropske unije, da našo notranjo zakonodajo - gre za
               vprašanje, da se omogoči v okviru prostega pretoka oseb, delovanje tujih odvetnikov
               na ozemlju Republike Slovenije. Ravno tako bi bilo potrebno - kar je tudi v programu
               dela ministrstva za pravosodje - dokončati novelo zakona o notariatu. Predvsem bo
               potrebno pri tem proučiti prenos pristojnosti v zapuščinskih zadevah na notarje, pri
               čemer pa bo sočasno seveda potrebna tudi uskladitev z zakonom o dedovanju.</p>
               <p>V skladu s priporočili sveta Evrope, po katerih pravosodna politika na področju
               družinskega prava teži k razbremenitvi sodišč in k prepuščanju odločanja o teh
               zadevah drugim organom z javnimi pooblastili. Pa mislim, da bi se na notarje lahko
               prenesle tudi pristojnosti izvrševanja sporazumnih razvez. In v kolikor bom imenovana
               na to funkcijo, si bom prizadevala tudi v smeri zmanjševanja pripada nespornih zadev
               in s tem posredno obremenjevanja sodišč. V konsenz s sodišči in notarji doseči
               konstruktivno razpravo tudi v tej smeri. Sodišča, po mojem vedenju, vodijo veliko
               število tako imenovanih statusno rodbinskih zadev in da je seveda prenos sporazumnih
               razvez na notarje, sodišče v določeni meri razbremenilo.</p>
               <p>Vsekakor pa ni moja ambicija posegati v določene sistemske rešitve na posameznih
               področjih. Vendar pa bi bilo tudi v tem kratkem času - 6 mesecev - potrebno
               nadaljevati s pripravo sistemskega zakona o prekrških, ki je tudi v programu vlade.
               Pred kratkim  sprejeta novela
               zakona o prekrških bo sicer prispevala k zmanjševanju pripada zadev z uvedbo
               inštituta opozorila, vendar pa z vidika organiziranosti sodnikov za prekrške ni
               pravzaprav prinesla nobenih sprememb. Vsekakor pa bi si prizadevala, da bi pri
               pripravi tega projekta sodelovali strokovnjaki iz upravnega in kazenskega področja.</p>
               <p>Pomembne naloge ima ministrstvo za pravosodje tudi na področju državnega programa za
               prevzem pravnega reda Evropske unije. Področje zavez v zvezi z Evropsko unijo zajema
               še nadaljevanje dela na implementaciji akija. Na tem področju je ministrstvo za
               pravosodje v veliki meri že izpolnilo obveznosti do Evrope na zakonodajnem področju,
               če seveda odštejemo zakonodajne oziroma ratifikacijske postopke, ki so še v teku, v
               zvezi s posameznimi konvencijami, h katerimi mora še Slovenija pristopiti.</p>
               <p>Glede na to, da sem bila sama neposredno vključena v pripravo pobud za pristop k
               konvencijam, ki so sestavni del akija, lahko povem, da je na tem področju stanje
               implementacije zakonodaje v veliki meri že izpolnjeno. Omeniti moram konvencijo o
               preprečevanju terorizma, evropsko konvencijo o mednarodni pravni pomoči ob kazenskih
               zadevah, evropsko konvencijo o uveljavljanju veljavnosti kazenskih tujih sodb, haaško
               konvencijo o vročanju in haaško konvencijo o pošiljanju zaprosil. Vse te konvencije
               so del akija za sprejem Republike Slovenije v Evropsko unijo. In za vse te konvencije
               so ustrezni postopki že stekli. Na tem področju bi se, če bi mi bila zaupana ta
               naloga, tudi prizadevala kolikor, da bi se postopki ratifikacije tudi čim prej
               zaključili.</p>
               <p>Seveda pa ne gre samo za izvedbo zakonodajnih postopkov na področju konvencij.
               Pomembno je predvsem tudi izvrševanje konvencij in koliko bi bila imenovana v to
               funkcijo, se bom še nadalje prizadevala, da s strani Republike Slovenije oziroma
               ministrstva za pravosodje, ki skupaj s sodišči in tožilstvi izvaja te konvencije, ne
               bo prihajalo do kršitev. Pravzaprav lahko neposredno ugotovim, da pri izvajanju
               mednarodne pravne pomoči, ki povezuje tako ministrstvo za pravosodje s sodišči,
               tožilstvi ter s pristojnimi tujimi organi, doslej še ni prišlo do retorzije, niti do
               opomina posameznih držav, da bodisi ministrstvo za pravosodje ali pa pristojna
               sodišča ali tožilstva, ne bi izpolnjevala vseh obvez iz konvencije in seveda
               predvidenih pravil.</p>
               <p>Poudarek na sklepanju in izvajanju mednarodnih konvecij, je seveda treba razumeti
               predvsem zaradi pomena značilnosti slovenskega pravnega reda in sicer neposredne
               uporabe ratificiranih in objavljenih pogodb  in posledično subsidiarne uporabe procesnih zakonov v
               primeru, ko naše države na določenem področju še nimajo sklenjenih pogodb. Prav
               zaradi tega je potrebno tej nalogi, to je pristopu Slovenije k posameznim
               konvencijam, posvetiti še posebno pozornost.</p>
               <p>Pri implementaciji evropske zakonodaje je zelo pomemben tudi zakon o mednarodnem
               zasebnem pravu in postopku, ki je bil sprejet v lanskem letu in je že sedaj usklajen
               tudi z lugansko konvencijo, ki je del acquisa za prevzem pravnega reda Evropske
               unije, h kateri pa bo lahko Slovenija pristopila šele, ko bo postala članica Evropske
               unije.</p>
               <p>Ministrstvo za pravosodje skladno s pogajalskimi izhodišči Republike Slovenije za
               pogajanja o pristopu k Evropski uniji pripravlja tudi zakon o agenciji za varstvo
               osebnih podatkov in tudi na tem področju bo treba še kratkoročno delati. Namreč,
               ustanovitev neodvisne institucije za varstvo osebnih podatkov je zahteva Evropske
               unije, je pa tudi zahteva konvencije o varstvu podatkov Sveta Evrope.</p>
               <p>Seveda, na tem mestu ne morem mimo kritik, ki se nanašajo na delo sodišč v zvezi z
               zaostanki. Pri tem ne bi izpostavljala vprašanja definicije zaostanka, ki jo bo treba
               opredeliti tudi pri nas, o čemer so že tekle tudi razprave v državnem zboru ob
               obravnavi poročila varuha človekovih pravic za leto 1998. Vsekakor pa bi rada
               omenila, da predvsem nerešene zemljiško-knjižne zadeve in izvršbe, po mojem vedenju,
               v državah Evropske unije ne štejejo za sodne zaostanke, medtem ko pri nas seveda
               nerešene zadeve vštevamo v sodne zaostanke in to povečuje tudi skupno število tako
               imenovanih zaostankov.</p>
               <p>Zaostanke, ki so pri nas v največji meri nastali kot posledica sodne reforme in
               povečanja pripada zadev, na kar sodišča ne morejo vplivati, sodišča skušajo odpraviti
               z vlaganjem dodatnih naporov in sprejemanjem programov za reševanje teh zaostankov.
               Tako se je po podatkih, ki so mi bili na razpolago, storilnost na sodišču prav v letu
               1998 dvignila skoraj za 10%, to se je nadaljevalo tudi v letu 1999, ko je po doslej
               zbranih podatkov sodiščem uspelo rešiti veliko število nerešenih zadev.</p>
               <p>Sodišča so v vsem tem obdobju tudi sama dajala pobude za številne zakonske spremembe
               in pobude, ki naj bi olajšale 
               sodne postopke in seveda s tem tudi zmanjšale število sodnih sporov na neko razumno
               mero. Na to je vplivala tudi že sprejeta zakonodaja, ki je bila tudi sprejeta v tem
               mandatnem obdobju, ko ministrstvo za pravosodje vodi gospod Marušič, in sicer, zakon
               o pravdnem postopku, zakon o izvršbi in zavarovanju, zakon o odgovornosti pravnih
               oseb za kazniva dejanja, spremembe in dopolnitve zakona o sodišču, zakona o kazenskem
               postopku in še drugo zakonodajo.</p>
               <p>Zaradi tega smatram delo, ki bo vplivalo na odpravljanje zaostankov, predvsem na
               izboljšanju zakonodajnih rešitev, za normalizacijo stanja na tem področju, kot
               kontinuirano delo na področju pravosodja. Seveda vključujoč tudi programe za odprave
               zaostankov, ki jih sprejemajo sama sodišča. Teh programov je, po mojem vedenju, 35.
               In ugotavlja se, da se te učinki sprejetih programov tudi že kažejo. Tudi sama
               sodišča izvajanja programov in rezultate ocenjujejo ugodno. Programi so seveda
               sestavljeni iz različnih ukrepov, od povečanja sistematizacij, pomoči sodnikov z
               dodatnim delom na kritičnih oddelkih, če lahko tako rečem, določitve prednostnih
               zadev, ki vključujejo tako imenovano vzorčne zadeve, in seveda tudi kar posredno
               vpliva na delo sodnikov, tudi z izboljšanjem pogojev v katerih delajo sodniki in
               dodatnih možnosti tudi za razpravne dvorane.</p>
               <p>Razumeti je, da pri tem sodišča opozarjajo, da izvajanje programov povzroča seveda
               dodatne stroške, kar pa je posredno zopet povezano z zagotovitvijo dodatnih stroškov
               iz proračuna. Vsekakor se stanje reševanja zaostankov na sodiščih izboljšuje in
               pričakovati je, v kolikor bi sledili takšnemu pozitivnemu trendu, da bodo te zadeve
               sanirane. Seveda pa je treba vedeti, da je to vendarle proces, ki zahteva določen
               čas, in kratkoročno teh zadev ni mogoče reševati.</p>
               <p>Posebno komponento pravosodnega resorja predstavlja tudi tožilstvo. Pri sprejemu
               nove zakonodaje in podzakonskih aktov s področja tožilstva so zagotovljene zakonske
               in podzakonske podlage za izvajanje tožilske funkcije - funkcije pregona kaznivih
               dejanju v ustavno določenih okvirih. Na tem področju niso predvidene nobene dodatne
               spremembe zakonodaje med
               tožilskimi nalogami, ki so pomembne tudi v okviru izpolnjevanja pogojev pridruževanja
               Slovenije Evropski uniji je pomembno poudariti uveljavljanje inštituta poravnavanja v
               kazenskih zadevah. Navodila o poravnavanju je izdal minister za pravosodje Marušič,
               na njegovi podlagi pa je državno tožilstvo Republike Slovenije ob zagotovitvi
               ustreznih sredstev izpeljalo vse organizacijske in izobraževalne naloge in inštitut
               od začetka leta 2000 v praksi tudi že pomeni dejansko uresničevanje načela o
               alternativnih oblikah obravnavanja kaznivih dejanj. Tudi ta inštitut bo, kot že
               rečeno, pripomogel k zmanjševanju zaostankov na sodiščih.</p>
               <p>Kot sem že uvodoma povedala, je ena od temeljnih nalog ministrstva za pravosodje
               pravosodna uprava, v okviru katere je tudi zagotavljanje prostorskih, materialnih,
               tehničnih in drugih pogojev za delo sodišč. Tudi te naloge je potrebno kontinuirano,
               tekoče opravljati in tako bom, v kolikor bi mi bila zaupana ta funkcija, posebno
               pozornost tudi v tem kratkoročnem obdobju posvetila realni zagotovitvi pogojev za
               delovanje pravosodnih organov, seveda v sodelovanju tudi z ministrstvom za
               finance.</p>
               <p>Zagotovitev stabilnega financiranja sodišča, državnih tožilcev in drugih pravosodnih
               organov je z vidika države bistvena predpostavka zagotavljanja neodvisnosti delovanja
               teh organov. Menim, da le materialno, sodobno prostorsko in tehnično opremljeni in s
               trajno stabilnim financiranjem podprti ti organi lahko opravljajo ustavno uokvirjene
               naloge tretje veje oblasti. Zato je treba v sodelovanju s pravosodnimi organi še
               naprej usklajevati aktivnosti za zagotovitev teh nujno potrebnih kadrovskih,
               finančnih, prostorskih in drugih pogojev za njegovo nemoteno delovanje. Pri tem si je
               pa treba prizadevati, da zagotovljena sredstva organi racionalno uporabljajo, čeprav
               zaenkrat ni podatkov, po mojem vedenju, da bi bilo drugače, saj računsko sodišče
               sprotno nadzira tudi uporabo sredstev pravosodnih institucij.</p>
               <p>Ob zaključku bi želela izpostaviti, da sem predstavila le tiste bistvene naloge, ki
               so že zastavljene in ki jih, v kolikor bi bila imenovana, skupaj s sodelavci v
               ministrstvu za pravosodje in ob upoštevanju strokovnih mnenj ekspertov s posameznih
               področij prioritetno izvajali, seveda ob tekočih nalogah, ki sodijo v okvir
               pristojnosti ministrstva za pravosodje. Predvsem pa bi bila moja ambicija ohraniti že
               pridobljene pogoje za resnično neodvisno in strokovno funkcioniranje organov, ki jim
               ministrstvo za pravosodje zagotavlja pogoje za njihovo delovanje, ter v odpravi
               tistih pomanjkljivosti, ki so še ovira temu cilju. Zavedam se, da je ministrstvo za
               pravosodje hkrati servis sodstvu  pri zagotavljanju pogojev za delovanje, s kvalitetnim, predvsem pa s
               kvalitetnimi zakonskimi predlogi, pa tudi garant pravne države. Hvala lepa.</p>
            </sp>
            <sp xml:id="SDT2-OZNPIP-Izredna-040-2000-04-05.sp3">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa gospa Badovinčeva za to izčrpno uvodno predstavitev. Zdaj bi pa zaprosila
               člane odbora, v kolikor imate kakšna vprašanja, predloge, pripombe, da pač
               izkoristimo to priložnost in opravimo ta hearing kandidatke za ministrico za
               pravosodje. Gospod Demšar, razumem, da ste se vi priglasili k besedi. Prosim.</p>
            </sp>
            <sp xml:id="SDT2-OZNPIP-Izredna-040-2000-04-05.sp4">

               <speaker>VINCENCIJ DEMŠAR:</speaker>

               <p>Hvala lepa za besedo in pa lep pozdrav. Sem zelo natančno sledil, nekaj tudi zapisal
               pri tej predstavitvi. Eno veliko poglavje, ki je tudi s strani Evropske unije nam
               očitano, znova in znova, da ne teče. Tudi sam <gap n="..."/> o teh stvareh že par krat govoril,
               to je denacionalizacija. Če sem dobro slišal, potem nisem te besede sploh slišal. In
               o tem se sprašujem, ko se pogovarjamo o tem, da je treba to prvenstveno, zlasti
               usklajevanje naše zakonodaje, prilagoditev naše zakonodaje Evropski uniji, mislim, da
               je to eno <gap n="..."/> zadev, ki bi jih pri nas morali rešiti. Tako ali tako. Ne glede na to,
               ali bo po tej zakonodaji, ki sedaj je, ali bo spremenjena, ampak način ta kot je
               sedaj. Da ta zadeva teče že osem let, da bi v treh letih moralo biti rešeno, pa se ni
               rešilo. Pri tem, da kandidatka niti ne omeni tega, me zanima, ali je to slučajno
               izpadlo, ali menite, date stvari že sedaj tako dobro tečejo, ali predvsem pa bi
               želel, kaj menite na tem področju storiti, tudi pol leta je pol leta, se dajo po moje
               kakšne stvari spremeniti. To jaz sprašujem, kaj menite o vprašanju denacionalizacije
               v primerjavi z Evropsko unijo. <gap n="..."/> z zahtevki, pri tem pa vem, da se zveza ali <gap n="..."/>
               odbor za tistih, za denacionalizacijo, pripravijo tudi pritožbo na Strasburg. Hvala
               lepa za enkrat.</p>
            </sp>
            <sp xml:id="SDT2-OZNPIP-Izredna-040-2000-04-05.sp5">

               <speaker>PREDSEDNICA DARJA LAVTIŽAR-BEBLER:</speaker>

               <p>A jaz lahko tukaj samo to interveniran na ta način, da denacionalizacija ni predmet
               akija, kar zadeva Evropsko unijo, tako da bo to jasno. Sicer pa prosim gospo
               Badovinčevo.</p>
            </sp>
            <sp xml:id="SDT2-OZNPIP-Izredna-040-2000-04-05.sp6">

               <speaker>IRENA BADOVINAC-BJELIČ:</speaker>

               <p>Hvala lepa. Gospod Demšar, prav ste slišali. Denacionalizacija nisem omenila. Namreč
               reševanje denacionalizacijskih zahtevkov ne sodi v pristojnost ministrstva za
               pravosodje, je pa seveda ministrstvo za pravosodje pristojno  za zakonodajo na tem področju. Ministrstvo je
               tudi pripravilo in državni zbor je že obravnaval 14. poročilo v zvezi z zakonom o
               denacionalizaciji. Na tem mestu bi omenila, da je pomemben korak v zvezi z izvajanjem
               denacionalizacije realiziran predvsem z uvedbo urada vlade za denacionalizacijo, ki
               je postavljen kot centralni organ, ki skrbi za koordinacijo dela med vsemi subjekti,
               ki izvajajo denacionalizacijo, spremlja stanje na področju denacionalizacije in
               seveda skrbi za pospeševanje dela. Seveda so na področju denacionalizacije
               pristojnosti ministrstva za pravosodje sedaj zreducirane predvsem na spremljanje
               izvajanja zakona o denacionalizaciji v skrbi za pravilno in učinkovito izvajanje
               zakona.</p>
               <p>Glede na to, mislim pa, v kolikor sem bila seznanjena, ker sama na tem področju
               nisem delala, je v pripravi sprememba zakona o denacionalizaciji, ki jo narekuje
               ustavna določba. Gre za uskladitev z ustavno določbo in se nanaša, mislim, da na 17.
               člen denacionalizacije. Pač predlagana sprememba, v kolikor mi je znano, določa, da
               bo imel, gre za uskladitev z ustavno odločbo, da ima upravičenec do denacionalizacije
               pravico izbire med vrnitvijo lastninske pravice in plačilom odškodnine. Toliko. Hvala
               lepa.</p>
            </sp>
            <sp xml:id="SDT2-OZNPIP-Izredna-040-2000-04-05.sp7">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa. Gospod Potrč!</p>
            </sp>
            <sp xml:id="SDT2-OZNPIP-Izredna-040-2000-04-05.sp8">

               <speaker>MIRAN POTRČ:</speaker>

               <p>Hvala lepa. Najprej gospa predsednica, jaz razumem, da je predstavitev gospe
               kandidatke povezana tudi z dejstvom, da je predlagana razrešitev dosedanjega gospoda
               ministra Marušiča in naj najprej rečem, če bi razpravljali o tem predlogu, bi ga po
               mojem poznavanju dosedanjega dela z veseljem podprl. Namreč ocenjujem, da je v času
               dobrih treh let, posebej tudi preko dela v tem odboru, bilo pokazano, da so bili
               mnogi predlogi, ki so prihajali s strani ministrstva za pravosodje, slabo
               pripravljeni. Da smo se v državnem zboru srečevali s stalno novimi zahtevami po
               spremembah predpisov na zelo občutljivem področju zelo kompleksnem področju, ki
               zahteva določen red in stalno delo, ne pa stalno diskusijo o reorganizacijah in
               spremembah, da poleg tega mnogi predlogi so bili sposobni za obravnavo na državnem
               zboru šele potem, ko jih je matično delovno telo, predvsem ob sodelovanju
               strokovnjakov in neposrednih izvajalcev - sodniškega društva  in drugih uspelo na ustrezen način pripraviti.
               Vem, da to ni točka, naj mi bo dovoljeno, da prvih par misli povem v zvezi s tem.</p>
               <p>Gospa kandidatka, gospa Badovinčeva, vaš predlog, kar zadeva moje skromno poznavanje
               tega področja, vaša predstavitev kaže na to, da problematiko poznate. To je gotovo
               koristno in bi dajalo zaupanje v možnost opravljanja funkcije. Jaz mislim, da bi
               glede na predstavitev bilo koristno najbrž tudi še kaj vprašati in pojasniti zadeve,
               čeprav ste temeljni program in projekt uresničevanja predstavila, najbrž glede na čas
               v katerem se pogovarjamo, morda tudi nekoliko preambiciozno, ampak recimo da je to
               prej šteto v dobro, kot vslabo. Zaradi tega moja razprava, ne bo vezana z vašo
               predstavitvijo, ampak bo vezana na problem, s katerim se v državnem zboru v tem času
               srečujemo.</p>
               <p>Srečujemo se pa z dejstvom in smo pred odločitvijo ali se odločati za dopolnitev
               vlade v času do, da rečem jesenskih volitev, ali se odločamo za kakšno drugo pot. V
               združeni listi socialnih demokratov smo prepričani, da se je bolj pametno odločati za
               drugo pot. To je za pot, predčasnih volitev, ki nam jo je predsednik vlade z
               dejstvom, da veže svoje odločitve na glasovanje o zaupnici, pravzaprav tudi omogočil
               in eno od alternativ pokazal.</p>
               <p>Naše mnenje je namreč, da je zelo malo realnih možnosti, da bi vlada, tudi ob
               osebnih kvalitetah ministrov, glede na politične razmere v Sloveniji, glede na stanje
               in politične odnose v državnem zboru, glede na vse moje izkušnje, ki jih imam iz dela
               v tem državnem zboru, ki prej bi rekel, da kaže na izkušnjo uporabe vseh sredstev
               zato, da se odločitve ne sprejemajo, kot pa veliko toleranco in željo, da se
               odločitve sprejemajo. Iz vseh teh razlogov mi enostavno ne verjamemo, da bi tudi
               osebno zelo kvalitetna dopolnitev vlade, lahko omogočala predsedniku in vladi, da v
               času do rednih volitev normalno deluje.</p>
               <p>Zato se nam zdi prav, da tudi ob hearingih povemo, da ne ustvarjamo lažne slike o
               tem, kako bomo ravnali, da ne bomo podprli imenovanje nobenega, pa tudi vas gospa
               kandidatka ne, za ministrico za pravosodje, ampak to ne iz osebnih razlogov, ampak iz
               prepričanja, da ne kaže ob hearingih dajati nek lažni signal, kakšno bo naše ravnanje
               tudi, ko bo do predloga o odločanju o imenovanju novih ministrov prišlo, podprli jih
               ne bomo in zaradi tega tudi ne bomo podprli vaše kandidature. Povem še enkrat v
               mnenju in prepričanju, da je za Slovenijo najkoristnejše da pride do predčasnih
               volitev. Jaz ne bi o tem širše govoril, ker to ni enostavno tema, ker ne verjamemo,
               da bi sicer lahko do jesenskega dela ta vlada normalno delovala. Hvala lepa.</p>
            </sp>
            <sp xml:id="SDT2-OZNPIP-Izredna-040-2000-04-05.sp9">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa gospod Potrč. Pravzaprav niste terjali nobenega odgovora. Se pa, če lahko
               rečem kot predsednica odbora za notranjo politiko in pravosodje, strinjam z vašimi
               prvotnimi ugotovitvami in v kolikor bo odbor podprl kandidaturo gospe Badovinčeve in
               v kolikor bo tudi  državni
               zbor podprl dopolnitev vlade z novimi kandidati oziroma z novimi ministri, sem si pač
               zapisala v spomin, da moram kot prvo stvar povedati novemu ministru za pravosodje
               ravno to, da do zdaj so s tega ministrstva prihajala dejansko nepopolna besedila
               oziroma ne dovolj premišljena besedila zakonskih predlogov, kjer pravzaprav ni bilo
               zaslediti nekega koncepta in se je potem tudi na našem odboru dostikrat pokazalo, da
               je predlagatelj ta koncept menjal od prvega do drugega in do tretjega branja zakona,
               kar se je seveda potem tudi pokazalo, tudi v praksi kot slabo, ker smo spet potem
               dobili na mizo novelo novele in enostavno je bilo na tem odboru veliko dela
               opravljenega, ampak dostikrat se je pokazalo tudi v prazen tek je šlo to delo. Ampak
               to kot rečeno šele potem, ko bomo, če bomo prišli do dopolnjene vlade oziroma do
               novega ministra oziroma ministrice za pravosodje. Kdo želi besedo? Gospod
               Jerovšek.</p>
            </sp>
            <sp xml:id="SDT2-OZNPIP-Izredna-040-2000-04-05.sp10">

               <speaker>JOŽEF JEROVŠEK:</speaker>

               <p>Hvala lepa. Gospo kandidatko bi želel vprašati nekaj v zvezi z njenim odnosom do
               pravne države, do spoštovanja ustavnosti. Ne vem, nisem bil čisto na celotnem delu
               njenega izvajanja, zato ne vem, če se je dotaknila trenutno najaktualnejše teme, ki
               se tiče in je v odnosu do spoštovanja ustavnosti in do pravne, do pač zamisli kako se
               pri nas zamišljamo pravno državo. Zato me zanima gospa kandidatka, kako vi razumete
               odločbe ustavnega sodišča in izide referenduma, se pravi hiarhije zakonskih predlov,
               na kak način so pač predlagani, kaj je ljudstvo izglasovalo in vse to. Ali vi
               razumete odločbo ustavnega sodišča tako, kot je to že nekajkrat razlagal predsednik
               ustavnega sodišča gospod Testen, da državni zbor in poslanci vezan na odločbo
               ustavnega sodišča in da mora uzakoniti dvokrožni večinski sistem. In vas prosim, da
               zelo eksplicitno se izjasnite, kakoje po, kako morajo biti po vašem mnenju izvedene
               naslednje volitve. Ali mora biti to izvedeno po večinskem dvokrožnem sistemu?</p>
            </sp>
            <sp xml:id="SDT2-OZNPIP-Izredna-040-2000-04-05.sp11">

               <speaker>PREDSEDNICA DARJA LAVTIŽAR-BEBLER:</speaker>

               <p>Če dovolite gospod Jerovšek, bi tudi tukaj jaz intervenirala. To vaše vprašanje po
               mojem mnenju nima neposredne zveze s predstavitvijo kandidatke za ministrico za
               pravosodje. Namreč gre za relacijo med ustavnim sodiščem in na njegovimi odločbami
               ter državnim zborom kot zakonodajalcem in tudi ustavodajalcem in se mi zdi, da bi v
               tem smislu komentar gospe kandidatke, v kakšni vlogi ona vidi pozicijo državnega
               zbora v uresničevanju njegove funkcije zakonodajalca, povsem neprimerno. Tako da če
               bi lahko prosim to vprašanje dopolnili na ta način, da bi se videla neka neposredna
               zveza z vašim  vprašanjem in z
               vlogo in funkcijo, ki naj bi jo prevzela gospa kandidatka Badovinčeva, potem bi bilo
               to seveda v redu, če ne, pa prosim, da razumete, da ne moremo o čemer koli se tukaj
               pogovarjati, ampak samo konkretno o vlogi ministra za pravosodje. Prosim!</p>
            </sp>
            <sp xml:id="SDT2-OZNPIP-Izredna-040-2000-04-05.sp12">

               <speaker>JOŽEF JEROVŠEK:</speaker>

               <p>Repliciram seveda vam gospa predsednica. Dovolili ste si nezaslišano zadevo o zadevi,
               ko imamo tu na Hearingu kandidatko za pravosodnega ministra.</p>
            </sp>
            <sp xml:id="SDT2-OZNPIP-Izredna-040-2000-04-05.sp13">

               <speaker>PREDSEDNICA DARJA LAVTIŽAR-BEBLER:</speaker>

               <p>Za ministrico za pravosodje.</p>
            </sp>
            <sp xml:id="SDT2-OZNPIP-Izredna-040-2000-04-05.sp14">

               <speaker>JOŽEF JEROVŠEK:</speaker>

               <p>No, za ministrico. Ampak za pravosodje, se pravi to od tega ministrstva je zelo
               odvisno, kako bo delovala tako imenovana pravna država, kakšen bo odnos do
               ustavnosti. Vi preprečujete vprašanja, ki je bilo zelo jasno formulirano. Gospa
               predsednica, jaz razumem vas politični interes, vendar menim, da je sramota za ta
               državni zbor, da na tako pomembnem odboru, iz pozicije predsednika tako
               pomembnega<gap n="..."/></p>
            </sp>
            <sp xml:id="SDT2-OZNPIP-Izredna-040-2000-04-05.sp15">

               <speaker>PREDSEDNICA DARJA LAVTIŽAR-BEBLER:</speaker>

               <p>Predsednice.</p>
            </sp>
            <sp xml:id="SDT2-OZNPIP-Izredna-040-2000-04-05.sp16">

               <speaker>JOŽEF JEROVŠEK:</speaker>

               <p><gap n="..."/> odbora delujete političnodelujete kot <q>"fijakarski konj"</q>, ki vidi samo politični
               interes. Zato mislim, da je moje vprašanje bilo izrazito jasno - odnos te kandidatke
               do pravne države, do hierarhije pravnega reda. Se pravi, do tega, recimo, kakšen je
               odnos, ali je v tej državi potrebno upoštevati izid referenduma itn. In še enkrat,
               popolnoma jasno naj pove, kako ona vidi, po kakšnem volilnem sistemu morajo biti
               izvedene naslednje volitve, da bo spoštovala ustavni red, da ne bomo šli v ustavno
               krizo.</p>
            </sp>
            <sp xml:id="SDT2-OZNPIP-Izredna-040-2000-04-05.sp17">

               <speaker>PREDSEDNICA DARJA LAVTIŽAR-BEBLER:</speaker>

               <p>Gospod Jerovšek, vaše vprašanje je bilo seveda izrecno jasno zastavljeno, vendar
               izrecno tudi neumestno.</p>
            </sp>
            <sp xml:id="SDT2-OZNPIP-Izredna-040-2000-04-05.sp18">

               <speaker>JOŽEF JEROVŠEK:</speaker>

               <p>Ali boste vi ocenjevali na odboru za pravosodje<gap n="..."/><stage>/Ni vključen./</stage><gap n="..."/></p>
            </sp>
            <sp xml:id="SDT2-OZNPIP-Izredna-040-2000-04-05.sp19">

               <speaker>PREDSEDNICA DARJA LAVTIŽAR-BEBLER:</speaker>

               <p>Ja, kje pa? Tukaj smo sedaj. Ampak dobro je. Gospa Bedavinčeva, odgovorite kakor
               mislite, da je prav.</p>
            </sp>
            <sp xml:id="SDT2-OZNPIP-Izredna-040-2000-04-05.sp20">

               <speaker>IRENA BADOVINAC-BJELIČ:</speaker>

               <p>Jaz, če dovolite, bi vendarle odgovorila splošno. In sicer, da je potrebno odločbe
               ustavnega sodišča spoštovati. Tudi na področju pravosodja je, kot sem že povedala,
               potrebno spreminjati zakonodajo v tistih delih, kjer ustavno sodišče izda odločbo,
               kadar je to potrebno.</p>
               <p>Do samega vprašanja o volitvah se ne bi izjasnila, glede na to, da - če dovolite -
               sem predlagana kot možni kandidat za vodenje tega ministrstva iz strokovnih vidikov
               in se glede vprašanja o volitvah ne, se z vprašanjem volitev niti po svoji stroki,
               niti po sicer ne ukvarjam.</p>
            </sp>
            <sp xml:id="SDT2-OZNPIP-Izredna-040-2000-04-05.sp21">

               <speaker>PREDSEDNICA DARJA LAVTIŽAR-BEBLER:</speaker>

               <p>Gospod Jerovšek, želite še besedo?</p>
            </sp>
            <sp xml:id="SDT2-OZNPIP-Izredna-040-2000-04-05.sp22">

               <speaker>JOŽEF JEROVŠEK:</speaker>

               <p>Da.</p>
            </sp>
            <sp xml:id="SDT2-OZNPIP-Izredna-040-2000-04-05.sp23">

               <speaker>PREDSEDNICA DARJA LAVTIŽAR-BEBLER:</speaker>

               <p>Prosim!</p>
            </sp>
            <sp xml:id="SDT2-OZNPIP-Izredna-040-2000-04-05.sp24">

               <speaker>JOŽEF JEROVŠEK:</speaker>

               <p>Jaz bi gospo kandidatko kljub temu rad izzval, da mislim - pravzaprav me
                  preseneča da omenjate glede
               volitev se ne bi opredeljevala. Ja, s katerega ministrstva bomo pa potem mi dobivali
               pravna mnenja? Vsaj v okviru vašega ministrstva je tudi organ v sestavi je ta pravna
               služba, če se ne motim, ne. Vendar jaz sem presenečen, da na tako jasno - vi ste v
               tem vašem odgovoru rekli, da je treba odločbe ustavnega sodišča spoštovati. Ali potem
               menite, da morajo biti volitve izvedene v skladu z odločbo ustavnega sodišča?</p>
            </sp>
            <sp xml:id="SDT2-OZNPIP-Izredna-040-2000-04-05.sp25">

               <speaker>PREDSEDNICA DARJA LAVTIŽAR-BEBLER:</speaker>

               <p>Ali lahko jaz tu spet interveniran? Namreč ta tematika, kar zadeva področje volitev,
               referenduma in ostalih zadev, ki ste jih posredno tukaj omenili. Ta tematika sodi v
               delokrog ministrstva za notranje zadeve. Mi pa imamo danes - upam, da ste to opazili
               - na dnevnem redu zaslišanje kandidatke za ministrico za pravosodje. Želi še kdo
               besedo? Če ne, potem bi se jaz ta hip gospe Badovinčevi zahvalila. In bi vas prosila,
               da nas za nekaj minut zapustite. Med tem bi se pač posvetovali v odboru in tudi
               glasovali o podpori za vašo kandidaturo. Prosim, kdo želi besedo? Gospod Kacin!</p>
            </sp>
            <sp xml:id="SDT2-OZNPIP-Izredna-040-2000-04-05.sp26">

               <speaker>JELKO KACIN:</speaker>

               <p>Hvala lepa. Predsednica, najprej bi želel ugovarjati in te lepo prosim, da pri
               vodenju te seje ohraniš oziroma zavaruješ svojo osebno integriteto. Žalitve, ki jih
               posamezni člani odbora tukaj uprizarjajo v zvezi s tvojim vodenjem, so žalitve za
               celo delovno telo. Zato se mi zdi, da je tako početje skrajno neprimerno.</p>
               <p>Drugič pa: Res se mi zdi neprimerno, da se na ta način preizkuša kandidatko s tako
               <q>"bebavimi"</q> vprašanji, kot je bilo to zadnje vprašanje. Saj volitve mi ne delamo na
               podlagi sklepa ustavnega sodišča. Mi moramo sprejeti zakon, volilni zakon, ne pa se
               ukvarjati s sklepom ustavnega sodišča. In zdi se mi, da so take provokacije do
               kandidatke pravzaprav neprimerne.</p>
               <p>Rad bi pa povedal moje osebno mnenje. Gre za izkušeno strokovnjakinjo s področja
               pravosodja. Mislim, da so bili vsi njeni odgovori izjemno odmerjeni in decidirani in
               tudi nadvse umirjeni, glede na vse provokacije, ki so bile tukaj izrečene. Zato bom z
               veseljem njeno kandidaturo tudi podprl. Hvala lepa.</p>
            </sp>
            <sp xml:id="SDT2-OZNPIP-Izredna-040-2000-04-05.sp27">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa gospod Kacin. No, hvala tudi za skrb za mojo osebno integriteto. Glede na
               to, da je gospod Jerovšek govoril o <q>"fijakrskih konujih"</q>, nikakor nisem mogla
               misliti, da misli name. Gospod Jerovšek!</p>
            </sp>
            <sp xml:id="SDT2-OZNPIP-Izredna-040-2000-04-05.sp28">

               <speaker>JOŽEF JEROVŠEK:</speaker>

               <p><gap n="..."/><stage>/Ni vključen./</stage><gap n="..."/></p>
            </sp>
            <sp xml:id="SDT2-OZNPIP-Izredna-040-2000-04-05.sp29">

               <speaker>PREDSEDNICA DARJA LAVTIŽAR-BEBLER:</speaker>

               <p>Pardon, gospod Avšič!</p>
            </sp>
            <sp xml:id="SDT2-OZNPIP-Izredna-040-2000-04-05.sp30">

               <speaker>JOŽE AVŠIČ:</speaker>

               <p>Jaz bi svoj glas rad obrazložil v kontekstu vprašanje, ki ni bilo vprašanje, v
               prejšnjem delu gospoda Potrča. In bi vsaj rad opozoril kolegico in kolege, da ko bomo
               glasovali imejmo pred očmi vrednostno oceno gospe, ki kandidira za ministra, ne v
               zvezi s političnimi dogodki, 
               ki so, ampak v zvezi s tem, ali ocenjujemo, da je primerna za ministrico. Ostalo
               zgodbo bomo seveda v parlamentu skušali razrešiti, ali smo za predčasne volitve ali
               ne. Jaz ta hip mislim, da seveda in bom tudi tako glasoval, da gospa, ki je
               predstavila svoje videnje, dela na tem ministrstvu, prav gotovo zasluži naše
               zaupanje. In bi bilo seveda škoda, da bi tega zaupanja ne dali, glede na strokovne
               kvalitete, ki jih je izkazala, zaradi nekaterih drugih zadev.</p>
               <p>Glede gospoda Jerovška pa bi ga jaz rad malo zavaroval. Mislim, da je pač malo
               preobremenjen s preiskavami in je skušal tudi na nek način vrtati v gospo, kaj misli
               o nečem, kar ne sodi na to predstavitev. Hvala.</p>
            </sp>
            <sp xml:id="SDT2-OZNPIP-Izredna-040-2000-04-05.sp31">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa. Predno dam besedo gospodu Potrču, bi rekla to, boste dobili repliko,
               samo počakajte dve sekundi, lepo prosim. Umirite se. Torej jaz bi rekla, povedala
               svoje mnenje o kandidaturi gospe Badovinčeve. Menim, da je seveda poznana po tem, da
               je izrazito strokovna oseba na ministrstvu za pravosodje in mislim, da je ta hip tudi
               zelo dobrodošlo dejstvo, da se je pretežno ukvarjala z zadevami, ki sežejo izven naše
               države, se pravi s problemi na področju mednarodnega prava, mednarodnega zasebnega
               prava, z implementacijo raznih konvencij, s področja človekovih pravic itn. in se mi
               zdi, da ravno v tej fazi približevanja Slovenije Evropski uniji, je še posebej
               pomembno, da je tudi na tem mestu, kjer gre sicer za notranje državotvorni resor,
               oseba, ki ima tudi širši pogled ven iz naše države, se pravi v tisti del, ki je za
               nas ta trenutek izredno pomemben, se pravi harmonizacija našega pravnega reda z
               evropskim pravnim redom in čimpoprejšnje izpolnjevanje pogojev za vključitev v
               Evropsko unijo. Tako da, mislim pa, da je tudi bil potreben ustrezen pogum za to, da
               se je, da je pristala na kandidaturo v obdobju, ki je vsekakor, bo vsekakor zelo
               kratko in kjer je seveda tudi manj možnosti, da je človek, ki zasede takšno funkcijo
               tudi dejansko uspešen oziroma učinkovit in da lahko potem tudi nekaj pokaže, kar je
               recimo v tem kratkem času bil sposoben narediti. Tako, da kar zadeva mene, bom z
               veseljem jo podprla, ne glede seveda na to, kakšna bo sicer potem usoda te vlade, ali
               dopolnjene ali kako drugače. Gospod Jerovšek, vi ste želeli repliko.</p>
            </sp>
            <sp xml:id="SDT2-OZNPIP-Izredna-040-2000-04-05.sp32">

               <speaker>JOŽEF JEROVŠEK:</speaker>

               <p>Jaz sem imel repliko. Hvala lepa. <gap n="..."/> zahvaliti, gospodu Avšiču se zahvalil, mora pa
               povedati seveda čeprav je gospa kandidatka zelo simpatična, nimam čisto nobenega
               namena v njo vrtati.</p>
            </sp>
            <sp xml:id="SDT2-OZNPIP-Izredna-040-2000-04-05.sp33">

               <speaker>PREDSEDNICA DARJA LAVTIŽAR-BEBLER:</speaker>

               <p>A to je pa replika gospod Jerovšek?</p>
            </sp>
            <sp xml:id="SDT2-OZNPIP-Izredna-040-2000-04-05.sp34">

               <speaker>JOŽEF JEROVŠEK:</speaker>

               <p>Ja bom vam repliciral. Mislim, jaz sem se zahvalil, ker je pač te besede uporabil.
               Vendar gospodu Kacinu in gospe Beblerjevi, mislim da je jasno, da nisem bil žaljiv do
               gospe Beblerjeve, zato ker se uporabil splošno slovensko frazo metaforo, ker če sem
               rekel, da način, da politično zastopaš kot fijakarski konj, s tem ni mišljeno osebe,
               to je fraza slovenska in sploh ni žaljiva in tudi ni bila osebno mišljena. Ste pa bil
               vi gospod Kacin žaljiv, ker ste mojo vprašanje, da se gospa kandidatka opredeli do,
               svoj odnos do pravne države, označili za bebavo vprašanje. S tem ste tudi vi pokazali svoj odnos do
               spoštovanja ustavnega reda do pravne države. Moram pa reči, da bebava vprašanja so
               hrvaškemu predsedniku v lutkovnem gledališču postavljali vaši politični somišljeniki
               in se smejali vaši politični idoli. Hvala.</p>
            </sp>
            <sp xml:id="SDT2-OZNPIP-Izredna-040-2000-04-05.sp35">

               <speaker>PREDSEDNICA DARJA LAVTIŽAR-BEBLER:</speaker>

               <p>Gospod Jerovšek. Prosim, gospod Potrč.</p>
            </sp>
            <sp xml:id="SDT2-OZNPIP-Izredna-040-2000-04-05.sp36">
               <speaker>MIRAN POTRČ:</speaker>
               <p>Hvala lepa. Da samo še enkrat ponovim. Kandidatke gospe Badovinac,
            ne bom podprl. Razlog za nasprotovanje njeni kandidaturi niso njene osebne lastnosti,
            njena predstavitev, temveč prepričanje združene liste socialnih demokratov, da je
            nesmotrno glasovati za dopolnitev vlade, ker ne verjamemo, da bi dopolnjena vlada lahko
            uspešno opravljala svoje funkcije do konca mandata. Nelogično bi bilo podpirati ministre
            in ne podpirati vlado. Zato je treba zdaj povedati, da se pač ne podpirajo ministri in
            da se ne bo podpirala vlada. </p>
               <p>Jaz argumentacije, zakaj menimo, da vlada ne bo uspešno
               delovala, ne bi dajal, mislim pa da razprava na tej seji odbora, zadošča. Če še kdo
               po tej razpravi misli, da bo vlada konstruktivno delovala v državnem zboru, naj si
               pač misli, jaz sem prepričan da ne. Hvala.</p>
            </sp>
            <sp xml:id="SDT2-OZNPIP-Izredna-040-2000-04-05.sp37">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa. Če ne želi. Želi še kdo besedo? Gospod Demšar.</p>
            </sp>
            <sp xml:id="SDT2-OZNPIP-Izredna-040-2000-04-05.sp38">

               <speaker>VINCENCIJ DEMŠAR:</speaker>

               <p>Meni se zdi, da je spet napaka v proceduri. Danes sem slišal z dveh strani, od vas
               gospa predsednica, pa od gospoda Potrča, glede na delo prejšnjega ministra. Če bi
               stvar, ampak jaz nisem advokat ministra, ki ga tudi podprl nisem takrat, ko smo
               glasovali o tej vladi. Ampak če bi bil normalen potek, bi ta minister imel priliko tu
               odgovoriti, tako se pa breznjegove prisotnosti, govori slabo o njem, kar se mi ne zdi
               korektno. Ampak jaz govorim samo z vidika procedure. Ker se pa stvari na tak način
               prehitevajo, potem mislim da ponovno dokazujemo to, kar je tudi gospod Jerovšek tu
               načel vprašanje pravne države.Red je red in tega ni. Red bi bil, da bi gospod
               minister, gospod Marušič imel priliko povedati, glede kritike, ki je bila danes tu
               izrečena. To bi bil red. In te možnosti mu ne damo. In se mi zdi s strani našega
               odbora in pa procedure v državnem zboru, nekorektno.</p>
            </sp>
            <sp xml:id="SDT2-OZNPIP-Izredna-040-2000-04-05.sp39">

               <speaker>PREDSEDNICA DARJA LAVTIŽAR-BEBLER:</speaker>

               <p>Ja lahko, prosim.</p>
            </sp>
            <sp xml:id="SDT2-OZNPIP-Izredna-040-2000-04-05.sp40">

               <speaker>MIRAN POTRČ:</speaker>

               <p>Hvala lepa. Gospod Demšar, red je red in vi ste imel priliko, da če ste bi tukaj, bi
               ob dnevnem redu red zagotovil. Če bi predlagal razširitev seje in opravljanje
               razgovora tudi o predlogu za razrešitev, bi lahko bila opravljena. To je po našem
               poslovniku. Tega niste predlagal in zamudil ste, da bi bil po vašem pojmovanju red
               zagotovljen.</p>
            </sp>
            <sp xml:id="SDT2-OZNPIP-Izredna-040-2000-04-05.sp41">

               <speaker>PREDSEDNICA DARJA LAVTIŽAR-BEBLER:</speaker>

               <p>No, če jaz lahko povem, jaz sem dobila s strani predsednika državnega zbora v
               dodelitev, obravnavo, predstavitve kandidatke za ministrico za pravosodje. In ni bilo
               predlagano, da bi odbor obravnaval kakršenkoli predlog za razrešitev dosedanjega
               ministra za pravosodje. Iz dosedanjega dela, ki smo ga pa  imeli kar precej na tem odboru, pa tudi če tega ne bi
               eksplicitno tukaj zatrjevali, izhaja, da je na ta odbor in v državni zbor prišlo
               veliko zakonskih predlogov, ki niso bili strokovno dovolj premišljeni in dovolj dobro
               pripravljeni. In to sem tudi že večkrat samemu ministru za pravosodje povedala in
               tudi on se je tega pogosto zavedal, in je tudi nekako utemeljeval razloge, zakaj do
               tega pogosto prihaja, med katerimi je bilo tudi pomanjkanje ustreznih strokovnih
               kadrov na ministrstvu za pravosodje.</p>
               <p>Tako da jaz pri tem, če sem rekla, da sem imela namen posebej položiti na srce
               bodoči ministrici za pravosodje, za kaj naj še posebej skrbi, do česa naj še posebej
               ne bi prihajalo v bodoče, v zvezi s tem nimam nobene slabe vesti. Ker to sem imela
               namen povedati in ji tudi bom, v kolikor bo imenovana za ministrico za pravosodje.
               Prosim, gospod Potrč!</p>
            </sp>
            <sp xml:id="SDT2-OZNPIP-Izredna-040-2000-04-05.sp42">

               <speaker>MIRAN POTRČ:</speaker>

               <p>Mogoče nisem bil dovolj jasen. Gospod Demšar, k poslovniku je poslovniška komisija
               dala svoje tolmačenje, namreč tudi glede eventualnega Hearinga ob razrešitvi. In to
               sem hotel povedati. Hearing ob razrešitvi je mogoč, ni nujen. Mogoč je pa ta način,
               da se za to odloči matično delovno telo. Zato sem rekel, da ste imeli ob priliki
               dnevnega reda možnost predlagati, da se pač opravi normalno potem, najprej Hearing ob
               razrešitvi in šele kasneje Hearing ob predlaganju kandidata. Ker tega niste narediti
               sta zamudil, da bi bil, po vašem mnenju, red zagotovljen. Hvala.</p>
            </sp>
            <sp xml:id="SDT2-OZNPIP-Izredna-040-2000-04-05.sp43">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa. Jaz bi predlagala, da vendarle čim prej preidemo k končni odločitvi o tem
               Hearingu in da pač sklenemo to sejo, dosežemo cilj, ki smo ga imeli namen doseči s to
               sejo. Gospod Demšar!</p>
            </sp>
            <sp xml:id="SDT2-OZNPIP-Izredna-040-2000-04-05.sp44">

               <speaker>VINCENCIJ DEMŠAR:</speaker>

               <p>Jaz bi rekel, gospod Potrč, jaz sem bil na začetku tu, pa vas nisem videl, ampak nič
               ne de. Če smo sprejeli tak dnevni red, se potem - jaz sem gospa predsednica celo,
               morebiti malo nekorektno rekel gospodu Jerovšku, ko je gospod Potrč govoril, sem
               rekel, to pa ne spada k tej točki. In sem pričakoval od vas, da boste vi opozorili
               gospoda Potrča, da to ni točka, za katero smo se danes sestali. To sem rekel še
               takrat, vmes, ko je gospod Potrč govoril. Ne glede na to, ali sem predlagal ali
               nisem, se mi zdi korektno in tudi moralno vzeto. Sedaj, pri nas morala pojem, ne vem,
               ali kdo še kaj da na njega ali nič. Ampak, če te točke nismo odprli, potem se o tem
               tudi ne bi mogli, če bi bili vsaj - ne vem, da ne bom kakšnega narobe izraza rabil -
               ne bili o tem smeli govoriti. Lahko seveda se pa kdor gre preko tega, ker je bilo
               samo to predlagano, sem jaz tudi pričakoval, da bomo govorili samo o tem. Zato
               pravim, da je nekorektno na tak način, če je bila ta točka, da smo šli preko in
               govorili slabo o nekom, ki se ni mogel braniti.</p>
               <p>Poleg tega bi rekel, če imajo drugi replike pred mojo repliko, gospa predsednica
               posebej povedati, dajmo zaključiti pa bomo šli lahko bi pred kakšno drugo repliko tak vložek dali. Hvala.</p>
            </sp>
            <sp xml:id="SDT2-OZNPIP-Izredna-040-2000-04-05.sp45">

               <speaker>PREDSEDNICA DARJA LAVTIŽAR-BEBLER:</speaker>

               <p>Jaz predlagam, da se pogovarjamo o točki dnevnega reda, ki jo imamo pred seboj. Zato
               prosim, da dajmo odločati o tem, ali se članom odbora zdi ta predstavitev kandidatke
               za ministrico za pravosodje ustrezna ali ne. Ima kdo<gap n="..."/>? Repliko imaš? Prosim!</p>
            </sp>
            <sp xml:id="SDT2-OZNPIP-Izredna-040-2000-04-05.sp46">

               <speaker>FRANC KANGLER:</speaker>

               <p>No, prav je, da se še jaz oglasim. Morem reč, da se skoraj popolnoma strinjam z
               gospodom Demšarjem. In spoštovana predsednica, vam repliciram v tem delu. Moram reč
               odkrito, da danes nismo tu zbrani zato, da bomo ugotavljali delo ministrstva za
               pravosodje in njenega ministra gospoda Marušiča.</p>
               <p>Poglejte. Dejstvo je, da je naš odbor - če se smem oglasiti v tej smeri - v tem
               mandatu ogromno zakonodaje sprejemal v prvem, drugem in tretjem branju. In čisto
               normalno je, da pri taki intenzivnosti dela našega odbora, da smo tudi eventualno -
               obstaja možnost - dobili kakšen zakon, ki je bil slabo pripravljen. Zato pa ni
               direktna krivda ministra. Ker se mi zdi nesmotrno, da o tem danes tu razpravljamo. Če
               so nekatere zakonske določbe, ki smo jih dobili v obravnavo na tem odboru, nekatere
               politične opcije niso ustrezale, to še ne pomeni, da je zakon bil slabo pripravljen.
               Ampak glede na kvantiteto, seveda je lahko bil kakšen zakon slabo pripravljen. Ampak
               še enkrat poudarjam, danes se nismo tu zbrali, da bomo ocenjevali delo ministrstva za
               pravosodje. Ker prav bi bilo, da bi med nami tu sedel minister Marušič in lahko se na
               ta način tudi branil. Mislim, da je to točko, ki jo imamo, da je razprava skrenila s
               te poti, ki bi jo pač mogli vi peljati v tej smeri, da se odločimo ali smo za podporo
               ali nismo, tej novi kandidatki za ministrico.</p>
            </sp>
            <sp xml:id="SDT2-OZNPIP-Izredna-040-2000-04-05.sp47">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala gospod Kangler. Vašo pripombo še zato posebej cenim, ker ste podpredsednik tega
               odbora za notranjo politiko in pravosodje. Seveda pa upam, da sem vas narobe
               razumela, da je intenzivnost dela našega odbora pripomogla k slabim predlogom
               predlagatelja. No, torej, hvala lepa. Gospod Mario.</p>
            </sp>
            <sp xml:id="SDT2-OZNPIP-Izredna-040-2000-04-05.sp48">

               <speaker>MARIO GASPARINI:</speaker>

               <p>Hvala lepa. No, jaz sem prav gotovo drugače to razumel, tisto kar sta gospa
               predsednica in gospod Potrč rekla. Mislim pa, da je delo sedanjega ministra, da je
               kar dobro, moram reč. Vendar je tisto, kar je bilo slabo pripravljeno, torej bilo
               rečeno bodoči kandidatki, naj bi pazila na to, da bi prišli v državni zbor taki
               pripravljeni zakoni, da ne bi bilo treba to potem korigirati do konca. No, razumem
               kot apel kandidatki torej, da se pripravljajo ti novi zakoni, ki jih je naštela na
               široko, tukaj, boljše kot do sedaj. Saj to ni nobena velika kritika gospodu Marušiču.
               Jaz mislim, da smo lahko tudi zadovoljni z njegovim Delom.</p>
               <p>Če sem že pri besedi. Podprl bom kandidatko,  ker mislim, da je zajela celi splet tistih zakonskih predlogov in
               tisto, ki nas čaka pač do konca tega leta.</p>
            </sp>
            <sp xml:id="SDT2-OZNPIP-Izredna-040-2000-04-05.sp49">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa. Gospod Jerovšek.</p>
            </sp>
            <sp xml:id="SDT2-OZNPIP-Izredna-040-2000-04-05.sp50">

               <speaker>JOŽEF JEROVŠEK:</speaker>

               <p>Ja, tudi jaz se bi opredelil. Mislim, da je šlo dejansko za nižanje politične
               kulture, da se tu iz ust predsednice napadlo ministra v odhodu, to se pravi bivšega
               ministra tako rekoč, če bo to uspelo. Namreč gospod minister, če ne drugega, mu je
               treba priznati, da se je vedno udeleževal teh sej naših odborov in za razliko od
               drugega ministra, ki ga tudi v tem odboru pokrivamo, ki pa je zelo redko bil na tem
               odboru in zaradi tega mislim, torej dejansko ni v skladu s politično kulturo, da se
               zdaj lotevamo integritete bivšega ministra. Hvala.</p>
            </sp>
            <sp xml:id="SDT2-OZNPIP-Izredna-040-2000-04-05.sp51">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa. Gospod Jerovšek, čeprav ste narobe razumeli moje izvajanje kot napad na
               kogarkoli, temu pač ugovarjamo in za to imam argumente. Gospod Avšič. <stage>(Ne.)</stage> Torej
               predlagam, da glasujemo o predlogu sklepa, da odbor meni, da je bila kandidatkina
               predstavitev predlogov in stališč o vprašanjih in politiki z delovnega področja
               ministrice za pravosodje ustrezno. Prosim, kdo podpira tak predlog sklepa? Ja,
               prosim, dajte še to narediti.</p>
            </sp>
            <sp xml:id="SDT2-OZNPIP-Izredna-040-2000-04-05.sp52">

               <speaker>JOŽEF JEROVŠEK:</speaker>

               <p>Ali je po proceduri to možno?</p>
            </sp>
            <sp xml:id="SDT2-OZNPIP-Izredna-040-2000-04-05.sp53">

               <speaker>PREDSEDNICA DARJA LAVTIŽAR-BEBLER:</speaker>

               <p>Možno, možno. Prosim, izvolite.</p>
            </sp>
            <sp xml:id="SDT2-OZNPIP-Izredna-040-2000-04-05.sp54">

               <speaker>JOŽEF JEROVŠEK:</speaker>

               <p>Zakaj potem taka pripomba?</p>
            </sp>
            <sp xml:id="SDT2-OZNPIP-Izredna-040-2000-04-05.sp55">

               <speaker>PREDSEDNICA DARJA LAVTIŽAR-BEBLER:</speaker>

               <p>Ja, zato, ker ste malo zamudili.</p>
            </sp>
            <sp xml:id="SDT2-OZNPIP-Izredna-040-2000-04-05.sp56">

               <speaker>JOŽEF JEROVŠEK:</speaker>

               <p>Saj sem že prej spraševal, če je že obrazložitev glasu.</p>
            </sp>
            <sp xml:id="SDT2-OZNPIP-Izredna-040-2000-04-05.sp57">

               <speaker>PREDSEDNICA DARJA LAVTIŽAR-BEBLER:</speaker>

               <p>Takrat pa še ni bila. Prosim, izvolite.</p>
            </sp>
            <sp xml:id="SDT2-OZNPIP-Izredna-040-2000-04-05.sp58">

               <speaker>JOŽEF JEROVŠEK:</speaker>

               <p>Potem se nisem pozno javil. Jaz bom obrazložil svoj glas. Glasoval bom proti zaradi
               tega, ker v tako pomembni zadevi, ko sem gospo kandidatko vprašal, da bi obrazložila
               svoj odnos do pravne države, do spoštovanja ustavnosti, se je dobesedno zmedla in že
               na povedala, da bo splošno odgovarjala. Mislim, da tu ni možnih splošnih odgovorov,
               da pravosodni minister v neki državi mora biti zavezan spoštovanju ustavnosti in se
               zavzemati za pravno državo, tako da mi je s tem odgovorom pač preprečila, da bi jo
               lahko podprl. Hvala.</p>
            </sp>
            <sp xml:id="SDT2-OZNPIP-Izredna-040-2000-04-05.sp59">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala. Še kdo želi obrazložiti svoj glas? Gospod Kramberger.</p>
            </sp>
            <sp xml:id="SDT2-OZNPIP-Izredna-040-2000-04-05.sp60">

               <speaker>JANEZ KRAMBERGER:</speaker>

               <p>Hvala, gospa predsednica. Čisto na kratko bom obrazložil svoj glas. Predstavitev
               gospe kandidatke za ministrico za pravosodje je pripravljena strokovno in ne dvomim v
               njeno strokovnost. Cenim ljudi, kateri so na svojem področju predvsem, torej delajo
               strokovno, vendar pa moram v isti sapi tako rekoč povedati, da je imenovanje
               ministrov politično dejanje in v tem trenutku, torej iz tega vidika pa ne bom podprl
               kandidature kandidatke, iz strokovnega stališča absolutno, ampak iz političnega pa
               ne, ker sploh ni jasno, do zdaj sploh ni jasno, o čem bomo in v kakšnem vrstnem redu
               bomo odločali v državnem zboru v petek ali soboto, v nedeljo ali ponedeljek, ne vemo,
               ali bomo odločali  o odhodu
               ministrov ali o prihodu drugih, ali bo zaupnica - sedaj je vezana na eno vprašanje in
               na drugo - ali bomo imenovali ponovno mandatarja ali drugega<gap n="..."/> Skratka, preden se
               lahko odločim, bi moral imeti vsaj pri sebi to stvar razčiščeno in v tem trenutku s
               strani stroke to vprašanje ni razčiščeno, ne iz naše hiše in ne iz drugih, s katerimi
               so se in smo se posvetovali. Torej, ne bom podprl gospe kandidatke. Hvala.</p>
            </sp>
            <sp xml:id="SDT2-OZNPIP-Izredna-040-2000-04-05.sp61">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa. Gospod Demšar, obrazložitev glasu.</p>
            </sp>
            <sp xml:id="SDT2-OZNPIP-Izredna-040-2000-04-05.sp62">

               <speaker>VINCENCIJ DEMŠAR:</speaker>

               <p>Meni je žal, da procedura ne teče tako, kot bi morala, ker mislim, da ne glede na to,
               da na moje vprašanje, ki sem ga imel, mi ni zadovoljivo odgovorila, ampak v kakšni
               drugi situaciji bi lahko celo na njeno predstavitev to kandidatko podprl - v kakšni
               drugi situaciji.V tej situaciji, ko imamo pa še ministra, pa mislim, da to ni na tak
               način možno. Mislim, da ne in da se s tem krši proceduro - minister je še. Recimo, ko
               je nov mandat, ko se izvolijo novi poslanci, seveda so tisti ministri na odhodu in
               potem se razpravlja o novih. V tem primeru pa ministra še imamo. In kolikor imam sam
               vednosti o tej stvari, ni možno, dokler imamo še tega ministra, da glasujemo na tak
               način.</p>
               <p>Zato se opravičujem. Kar se pa tiče njenega nastopa, se mi pa zdi, da je bil kar
               korekten in simpatičen, vendar pa se v tej proceduri ne da tako delati. Vesel sem, da
               sedi tu cvet slovenskega sodstva, ki to spremlja, in da bodo nekaj enkrat tudi rekli,
               kako te stvari tečejo. Mislim, da ne tečejo korektno. Hvala lepa.</p>
            </sp>
            <sp xml:id="SDT2-OZNPIP-Izredna-040-2000-04-05.sp63">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa. Še kdo želi obrazložiti svoj glas? Če ne, sprašujem, kdo sodi, da je bila
               predstavitev kandidatke za ministrico za pravosodje ustrezna?</p>
               <p>Kdo je za? <stage>(4 člani.)</stage> Je kdo proti? <stage>(4 člani.)</stage></p>
               <p>Torej, odbor ni podprl predloga sklepa, da bi bila predstavitev kandidatke za
               ministrico za pravosodje ustrezna.</p>
               <p>Hvala lepa. S tem končujem tudi to glasovanje.</p>
               <p>Bi pa še gospo kandidatko poprosila, da pride notri, da jo obvestim.</p>
               <p>Gospa kandidatka, gospa Badovinčeva, moram vas obvestiti o izidu glasovanja. Na
               predlog sklepa, da je bila vaša predstavitev za ministrico za pravosodje ustrezna, so
               4 člani odbora glasovali za, 4 člani odbora so glasovali proti, nekateri se niso
               udeležili glasovanja. In iz tega izhaja, da vas odbor ne podpira pri tej
               kandidaturi.Ampak vseeno vam čestitam za zelo dobro predstavitev in upam, da bo
               drugič uspešneje. Hvala. Na svidenje.</p>
               <p>Ob 11.00 uri bi nadaljevali oziroma bi začeli drugo sejo. 
               </p>
               <stage type="time">(Seja je bila končana ob 10.31 uri.)</stage>
            </sp>
         </div>
      </body>
   </text>
</TEI>
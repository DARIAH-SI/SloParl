<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-OZMO-Redna-050-1998-05-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za mednarodne odnose</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">148B9FE39A31D869C12565DB002C5A42</idno>
               <idno type="custom" subtype="day">544DF7A27D6DEB3AC12566090031C73F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=544DF7A27D6DEB3AC12566090031C73F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-OZMO-Redna-050-1998-05-15.OZMO" n="050">
               <name>Redna</name>
               <date when="1998-05-15"/>
            </setting>
         </settingDesc>
         <particDesc>
            <listOrg>
               <org xml:id="SDT2-OZMO-Redna-050-1998-05-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-OZMO-Redna-050-1998-05-15.OZMO">
                        <orgName key="OZMO">Odbor za mednarodne odnose</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA MEDNARODNE ODNOSE</stage>
            <stage type="session">2. NADALJEVANJE 50. SEJE</stage>
            <stage type="date">(15. maj 1998)</stage>
            <stage type="chairman">Sejo je vodil Jelko Kacin, predsednik odbora.</stage>
            <stage type="time">Seja se je pričela ob 8.38 uri.</stage>


            <sp xml:id="SDT2-OZMO-Redna-050-1998-05-15.sp1">

               <speaker>PREDSEDNIK JELKO KACIN:</speaker>

               <p>Jaz pričakujem, da se bo v nadaljevanju pridružil še kakšen poslanec ali poslanka,
               tako da bomo lahko začeli tudi odločati o posameznih točkah dnevnega reda. Včeraj smo
               prekinili 50. sejo odbora za obrambo pri točki 9.b. Ker ta hip tukaj ni predstavnika
               ministrstva za obrambo, predlagam, da nadaljujemo s točko 9.c, to je pobuda za
               sklenitev sporazuma med vlado Republike Slovenije in Švicarskim zveznim svetom o
               mednarodnem cestnem prevozu oseb in stvari z osnutkom sporazuma. Prosim predstavnika
               vlade, da predstavi gradivo.</p>
            </sp>
            <sp xml:id="SDT2-OZMO-Redna-050-1998-05-15.sp2">

               <speaker>GOSPOD__________:</speaker>

               <p>Hvala lepa, gospod predsednik. Pobuda za sklenitev sporazuma med vlado Slovenije in
               Švicarskim zveznim svetom je bila na vladi obravnavana že v letu 1996, vendar pa je
               vlado pobudo s svojim sklepom zavrnila zaradi neenakih besedil. V letošnjem letu je
               bilo, vsebina sporazuma je bila dokončno usklajena in pripravljena za podpis, tako da
               je tudi dogovorjeno, da bi ga ministra podpisala v začetku junija, vendar pa se ravno
               te dni švicarski minister opravičil in predlagal podpisal sporazuma v oktobru mesecu.
               Sporazum je narejen praktično po evropskem vzorcu. Predvidevali bi realizacijo
               prometa potnikov in blaga med obema državama. Ne predvideva uvedbe dovolilnic in ne
               predvideva uvedbe raznih taks in dajatev na prevozniške dejavnosti med državama.</p>
               <p>Kar se tiče samega sporazuma, ne bo nobenih stroškov z njim, dodatnih stroškov,
               obremenjevale proračun in nič in pa sporazum je zdaj dokončno sklenjen in pripravljen
               za podpis. Hvala.</p>
            </sp>
            <sp xml:id="SDT2-OZMO-Redna-050-1998-05-15.sp3">

               <speaker>PREDSEDNIK JELKO KACIN:</speaker>

               <p>Če sem vas prav razumel, ne bo nobenih finančnih posledic in zato v proračunu za
               letošnje leto tudi ne potrebujete sredstev. Naše službe so pregledale gradivo in me
               opozarjajo, da v slovenski verziji protokola manjka vzorec kontrolnega dokumenta, ki
               je sestavni del protokola.</p>
            </sp>
            <sp xml:id="SDT2-OZMO-Redna-050-1998-05-15.sp4">

               <speaker>GOSPOD_________:</speaker>

               <p>Vzorec kontrolnega dokumenta bo bil priložen zraven, ker smo ga dali zdajle še
               prevesti, ker ponavadi se uporablja samo vzorec kontrolnega dokumenta, ki se dela po
               osnutku "Asor" sporazuma in se uporablja kar angleška verzija zaradi tega, ker je pač
               to med prevozniki ena listina, ki je splošno poznana, je splošna uzanca, zato je tudi
               uporaba tega dokumenta. Mi sicer imamo eno verzijo, neprevedeno, bo pa zraven
               priložen zdaj točen prevod tudi slovenske verzije.</p>
            </sp>
            <sp xml:id="SDT2-OZMO-Redna-050-1998-05-15.sp5">

               <speaker>PREDSEDNIK JELKO KACIN:</speaker>

               <p>Hvala lepa. Želi kdo od poslank in poslancev razpravljati k tej točki? Potem vas
               seznanjam s predlogom sklepa, ki se glasi: "Odbor je obravnaval omenjeno pobudo in se
               z njo strinjal. Odbor je v skladu s 60. členom zakona o zunanjih zadevah soglašal s
               predlogom vlade Republike Slovenije, da se dovoli začasna uporaba navedenega
               sporazuma s protokolom od datum podpisa dalje." Želi kdo razpravljati o predlaganih
               sklepih? Ugotavljam, da ne želi. Glasujemo.</p>
               <p>Kdo je za? Hvala lepa. Je kdo proti? <stage>(Nihče.)</stage></p>
               <p>Ugotavljam, da je sklep sprejet oziroma izglasovan.</p>
               <p>Zaključujem točko 9.c.</p>
               <p>Prehajam ponovno na <title>9. točko dnevnega reda - pobuda za sklenitev sporazuma med
                  vlado Republike Slovenije in vlado Zvezne Republike Nemčije o vzajemnem varovanju
                  zaupnega gradiva.</title> Razpravo smo opravili včeraj, ker pa nismo bili več
               sklepčni, o predlogu sklepa nismo glasovali.<stage type="mag"/>
               <stage>(Nadaljevanje)</stage> Samo toliko, da povzamem. Ugotovljeno je bilo, da gre za sporazum, ki
               naj bi omogočil nakup orožja in vojaške opreme v Zvezni Republiki Nemčiji, kajti
               dokler tak sporazum z Zvezno Republiko Nemčijo ni sklenjen, transfer orožja in
               vojaške tehnologije ni mogoč. Zvezna Republika Nemčija pa je ena od treh držav, ki so
               danes pripravljene prodajati orožje in vojaško opremo Republiki Sloveniji. Predlog
               sklepa se glasi: "Odbor je obravnaval omenjeno pobudo in se z njo strinjal." Želi kdo
               razpravljati o predlogu sklepa? <stage>(Ne želi.)</stage> Prosim, da glasujemo.</p>
               <p>Kdo je za? Hvala lepa. Je kdo proti? <stage>(Nihče.)</stage></p>
               <p>Ugotavljam, da je sklep izglasovan in zaključujem 9. točko.</p>
               <p>Prehajam na <title>9.A TOČKO DNEVNEGA REDA - POBUDA ZA SKLENITEV SPORAZUMA MED VLADO
                  REPUBLIKE SLOVENIJE IN VLADO REPUBLIKE MADŽARSKE O VARSTVU ZAUPNIH OBRAMBNIH
                  INFORMACIJ IN SREDSTEV Z OSNUTKOM SPORAZUMA.</title> Gradivo oziroma razpravo smo
               opravili včeraj. Zastavljeno je bilo vprašanje, zakaj sporazum z Zvezno Republiko
               Nemčijo in sporazum z Republiko Madžarsko ni identičen. Pojasnjeno je bilo, da ima
               vsaka država nekoliko drugačne poglede na varovanje zaupnih podatkov in čeprav gre v
               bistvu za tipske sporazume, so razlike vendarle očitne. Z Republiko Madžarsko doslej
               takega dokumenta nismo imeli, mislim pa, da je skrajni čas, da tak sporazum o varstvu
               zaupnih obrambnih informacij in sredstev sklenemo, ker se Madžarska v bližnji
               prihodnosti pripravlja za polnopravno članstvo v zvezi Nato, hkrati pa je, kot smo
               razpravljali včeraj, tudi soustanoviteljica trilateralne brigade in moramo zato
               zagotoviti tudi ustrezne predpogoje. Predlog sklepa se glasi: "Odbor je obravnaval
               omenjeno pobudo in se z njo strinjal." Prosim, da o tem predlogu glasujemo.</p>
               <p>Kdo je za? Hvala. Je kdo proti? <stage>(Nihče.)</stage></p>
               <p>Ugotavljam, da je sklep izglasovan in zaključujem točko 9.a.</p>
               <p>Prehajamo na <title>9.B TOČKO DNEVNEGA REDA - POBUDA ZA SKLENITEV SPORAZUMA MED VLADO
                  REPUBLIKE SLOVENIJE IN VLADO REPUBLIKE MADŽARSKE O OBRAMBNEM IN VOJAŠKEM
                  SODELOVANJU Z OSNUTKOM SPORAZUMA.</title> Prosim vlado, da odgovori na vprašanja, ki
               včeraj niso bila odgovorjena, gre pa za vprašanje v zvezi z veljavnostjo sporazuma,
               ki ga je 18. julija 1992 podpisal Janez Janša, takratni obrambni minister, gre za
               sporazum med ministrstvom za obrambo Republike Slovenije in ministrstvom za obrambo
               Republike Madžarske. Včeraj pa smo spraševali, ali bo ta dokument oziroma ta
               sporazum, o katerem bomo odločali danes, nadomestil sporazum, ki je bil podpisan leta
               1992. Drugo vprašanje, ki je bilo zastavljeno, je vprašanje ratifikacije sporazuma iz
               leta 1992, kajti kot nam je znano, ta sporazum nikoli ni bil ratificiran, niso pa
               znani razlogi za to. Prosim, vlada.<stage type="mag"/>
               </p>
            </sp>
            <sp xml:id="SDT2-OZMO-Redna-050-1998-05-15.sp6">

               <speaker>GOSPOD_______:</speaker>

               <p>Gospod Vasilij <stage>(?)</stage> bo dal nekaj preliminarnih pojasnil.</p>
            </sp>
            <sp xml:id="SDT2-OZMO-Redna-050-1998-05-15.sp7">

               <speaker>GOSPOD VASILIJ (?):</speaker>

               <p>Sporazum je bil pred podpisom obravnavan na Vladi Republike Slovenije. Po obravnavi
               je bil podpisan, ni bil pa ratificiran, kot je bilo to predvideno, in sicer, v tem
               primeru bi bilo treba opraviti ratifikacijo z uredbo vlade, ker gre za akt, ki je v
               pristojnosti vlade, v skladu z zakonom o zunanjih zadevah, ne pa v pristojnosti
               parlamenta. Vlada bo sedaj zadevo proučila in bo posredovala pisno mnenje glede tega
               vprašanja.</p>
            </sp>
            <sp xml:id="SDT2-OZMO-Redna-050-1998-05-15.sp8">

               <speaker>PREDSEDNIK JELKO KACIN:</speaker>

               <p>Odgovor vsaj mene ne zadovoljuje. Jaz bi vendarle prosil, da vlada pripravi celovit
               odgovor, zato da lahko na podlagi teh dejstev tudi odločamo. Jaz vas moram ponovno
               opozoriti, da je bila predlagana ratifikacija tega sporazuma in da so bili trije
               sporazumi podpisani na enak način; dva od teh, to je sporazum z Republiko Avstrijo in
               sporazum z Republiko Češko, z enako vsebino, sta bila ratificirana z odredbo vlade.
               Ta ni bil ratificiran. Nazadnje, se spomnim, sem celo sam predlagal ratifikacijo v
               letu 1996, pa zadeva še vedno ni storjena. Zato prosim, da najprej odgovorite na
               vprašanje o veljavnosti tega sporazuma. In zelo bi me veselilo, če bi se vlada
               potrudila in pohitela, tako da bi že prihodnji teden, ko se bomo pogovarjali o
               podobnih zapletih, imeli jasno stališče in primerjavo z dogodkom iz leta 1992.</p>
               <p>Prekinjam točko 9.b in začenjam <title>9.d TOČKO DNEVNEGA REDA - POBUDA ZA SKLENITEV
                  SPORAZUMA MED VLADO REPUBLIKE SLOVENIJE IN VLADO ČEŠKE REPUBLIKE O SODELOVANJU PRI
                  ZATIRANJU NEDOVOLJENEGA PROMETA Z MAMILI IN PSIHOTROPNIMI SNOVMI TER PROTI
                  ORGANIZIRANEMU KRIMINALU Z OSNUTKOM SPORAZUMA.</title>
               </p>
               <p>Prosim predstavnika vlade za uvodno predstavitev.</p>
            </sp>
            <sp xml:id="SDT2-OZMO-Redna-050-1998-05-15.sp9">

               <speaker>GVIDO MRAVLJAK:</speaker>

               <p>Hvala lepa, gospod predsednik. Spoštovane gospe poslanke, spoštovani gospodje
               poslanci, spoštovani prisotni! Moje ime je Gvido Mravljak, z ministrstva za notranje
               zadeve. Predstavil bi to pobudo, ki obsega tipski sporazum o sodelovanju na področju
               preprečevanja nedovoljenega prometa z mamili, psihotropnimi snovmi ter proti
               organiziranemu kriminalu, ki je v bistvu tipske narave; podobnega imamo že
               sklenjenega z devetimi sosednjimi in srednjeevropskimi državami.</p>
               <p>Namen sporazuma je konkretizirati področja in načine sodelovanja, izmenjave podatkov
               in pa tudi določiti preventivne ukrepe za preprečevanje prekomejnega kriminala. Kot
               je razvidno že iz naslova, gre za preprečevanje najhujših oblik kriminalnih dejanj.
               Slovenija se pridružuje vsem tem oblikam sodelovanja. Tak sporazum nam pa omogoča še
               tesnejše bilateralno sodelovanje s posameznimi državami.</p>
               <p>Glede finančnih sredstev, ta sporazum ne bo zahteval nobenih dodatnih finančnih
               virov. Gre zgolj za redne materialne izdatke, kot so dnevnice in potni stroški. Tudi
               ne bo terjal nikakršnih sprememb zakonodaje, ki obstaja.</p>
               <p>Jaz bi imel toliko za predstavitev. Hvala lepa.</p>
            </sp>
            <sp xml:id="SDT2-OZMO-Redna-050-1998-05-15.sp10">

               <speaker>PREDSEDNIK JELKO KACIN:</speaker>

               <p>Hvala lepa. Predložen je tudi predlog sklepa, ki se glasi:</p>
               <p>"Odbor <stage type="mag"/><stage>(Nadaljevanje)</stage> je obravnaval
               omenjeno pobudo in se z njo strinjal."</p>
               <p>Želi kdo od poslank in poslancev razpravljati o uvodni obrazložitvi in predlaganem
               sklepu? Ne želi.</p>
               <p>Predlagam, da o sklepu glasujemo.</p>
               <p>Kdo je za? <stage>(... članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet soglasno.</p>
               <p>Zaključujem točko 9 in prehajam na <title>10. TOČKO DNEVNEGA REDA - MEDNARODNA
                  DEJAVNOST DRŽAVNEGA ZBORA.</title>
               </p>
               <p>Najprej sem vas dolžan seznaniti z vabilom Zveze Madžarov izven meja Marii Pozsonec
               na konferenco "Vključitev Republike Madžarske v Evropsko unijo, vpliv ter posledice
               vključitve", ki je bila 16. aprila 1998 v Budimpešti.</p>
               <p>Ker ni bilo v tem času seje odbora za mednarodne odnose, prosim, da sprejmemo sklep,
               da se odbor strinja z udeležbo Marie Pozsonec na omenjeni konferenci. Ali kdo
               nasprotuje takemu sklepu? Ne nasprotuje. S tem je sklep sprejet.</p>
               <p>Imeli smo vabilo za udeležbo predsednika odbora za mednarodne odnose Jelka Kacina na
               evropskem kongresu, ki ga je organizirala mednarodna organizacija evropskega gibanja
               ob 50-letnici tega evropskega gibanja v času od 8. do 10. maja v Haagu. Te konference
               sem se udeležil in predlagam sklep:</p>
               <p>"Odbor soglaša z udeležbo Jelka Kacina na navedeni konferenci."</p>
               <p>Ali kdo nasprotuje takemu predlogu? Ne nasprotuje. S tem je sklep sprejet.</p>
               <p>Predsednik odbora za spremljanje in uresničevanje resolucije o izhodiščih zasnove
               nacionalne varnosti, Branko Janc, in predsednik odbora za infrastrukturo in okolje,
               Jakob Presečnik, prosita za kritje stroškov za udeležbo na strokovni ekskurziji po
               Nemčiji od 13. do 16. maja, ki jo organizira občina Krško. Gre za ogled skladišč
               radioaktivnih snovi, zato predlagam, da sprejmemo sklep: da se odbor strinja z
               udeležbo Branka Janca in Jakoba Presečnika na tej ekskurziji.</p>
               <p>Ali kdo takemu predlogu nasprotuje? Ne nasprotuje. S tem je sklep sprejet.</p>
               <p>Maria Pozsonec prosi za odobritev udeležbe na 43. kongresu manjšin z naslovom
               "Narodne manjšine-Evropska unija", ki bo potekal v Pragi od 20. do 24. maja 1998.
               Predlog sklepa glasi: Odbor se je strinjal z udeležbo Marie Pozsonec na omenjenem
               kongresu.</p>
               <p>Ali kdo nasprotuje takemu predlogu? Na nasprotuje.</p>
               <p>Imamo dopis vodje poslanske skupine DeSUS-a, Antona Delaka, in vodje poslanske
               skupine Mirana Potrča, v katerem prosi odbor za mednarodne odnose za mnenje o
               predlaganem obisku v ZDA na povabilo Centra za demokracijo iz Washingtona v Združenih
               državah Amerike od 31. maja do 5. junija 1998. Ta ustanova je posredovala vabilo
               devetim poslancem, dvema v Liberalni demokraciji Slovenije, dvema v Slovenski ljudski
               stranki in sedmim drugim vodjem ostalih poslanskih skupin, pardon, in petim drugim
               vodjem poslanskih skupin, skupaj devetim članom parlamenta. <stage type="mag"/> <stage>(Nadaljevanje)</stage>Pozanimali smo se pri ameriškem veleposlaništvu in
               pridobili... Kako? Pri našem veleposlaništvu v ZDA in pridobili ugodno mnenje, zato
               tudi predlagam, da odbor za mednarodne odnose vzame na znanje udeležbo 9 članov
               parlamenta na tem seminarju, ki bo potekal od 31. maja do 5. junija 1998. Stroške
               transporta in namestitve pa tako ali tako krije ameriška stran, ampak mislim, da je
               prav, da je odbor s tem seznanjen in da ta sklep tudi podpre. Prosim, gospod
               Čeligoj.</p>
            </sp>
            <sp xml:id="SDT2-OZMO-Redna-050-1998-05-15.sp11">

               <speaker>VLADIMIR ČELIGOJ:</speaker>

               <p>Jaz imam vprašanje, do kdaj je rok za prijavo. Hvala.</p>
            </sp>
            <sp xml:id="SDT2-OZMO-Redna-050-1998-05-15.sp12">

               <speaker>PREDSEDNIK JELKO KACIN:</speaker>

               <p>Vabila so osebna, računajo na vas, če ste na spisku in treba se je samo odzvati. Gre
               pa za osebna vabila 9 poslancem. Mislim, da je bil iz vaše poslanske skupine
               povabljen gospod Špiletič. Samo za tiste, ki vas zanima: Miroslav Mozetič iz SKD,
               Miran Potrč iz Združene liste, Anton Delak DeSUS, Zmago Jelinčič Nacionalna stranka,
               Franc Potočnik in Franc Zagožen Slovenska ljudska stranka in Janez Kopač in Anton
               Anderlič iz LDS. "Central... privatizacion..." je naslovil vabilo na predsednika
               pridružitvenega parlamentarnega odbora na delavnico, ki bo potekala od 1. do 26.
               junija 1998 v Portorožu in v Radencih. Delavnica je razdeljena na štiri tematske
               dele, na vsaki delavnici lahko deluje en predstavnik. Ti tematski deli so razvoj
               bančnega sistema, privatizacija in prestrukturiranje, management v evropskih
               integracijah in ekonomija v evropskih integracijah. Predlagam, da na odboru za
               mednarodne odnose sprejmemo sklep, da se odbor strinja z udeležbo enega predstavnika
               na vsaki delavnici, se pravi štirikratna zaporedna udeležba različnih udeležencev.
               Ali kdo takemu predlogu nasprotuje? Ne nasprotuje.</p>
               <p>Konferenca "Change in liberiant social..." bo potekala 9. in 10. junija v Berlinu,
               odbor za zdravstvo, delo, družino in socialno politiko predlaga, da se tega srečanja
               udeleži podpredsednik odbora, gospod Ivan Kebrič. Predlog sklepa glasi: "Odbor se
               strinja z udeležbo Ivana Kebriča na navedeni konferenci." Želi kdo o tem
               razpravljati? Kdo temu nasprotuje? Ne nasprotuje.</p>
               <p>Vabilo predstavniku GLOBE Slovenija na letni sestanek mreže GLOBE in kot člane
               nacionalne konference delegacije za konferenco ministrov, 20. do 25. junij.
               Predsednik GLOBE Slovenija, Boris Sovič, prosi za udeležbo, odobritev udeležbe Branku
               Jancu. Predlog sklepa: "Odbor se strinja z udeležbo Branka Janca na omenjenem
               sestanku." Kdo nasprotuje? Ne nasprotuje.</p>
               <p>Predsednik zunanjepolitičnega odbora romunskega senata Giorgij Kisakarov je povabil
               delegacijo odbora za mednarodne odnose pod vodstvom predsednika Kacina, naj v letu
               1998 obišče Romunijo. Pregledali smo naše možnosti in termine, ki so na voljo, zato
               smo oziroma bomo, če se danes tako odločimo, romunski strani predlagali, da se ta
               obisk opravi <stage type="mag"/> <stage>(Nadaljevanje)</stage> v drugem tednu
               meseca junija, zato predlagam sklep: "Odbor se strinja z obiskom s tem, da bi
               romunski strani kot termin obiska predlagali drugi teden junija 1998, delegaciji pa
               bi poleg predsednika odbora sestavljali še dva poslanca iz strank vladajoče koalicije
               in dva poslanca iz strank opozicije." Je tak predlog sprejemljiv? Nihče ne
               nasprotuje. Ugotavljam, da je sklep sprejet.</p>
               <p>Udeležba štirih predstavnikov državnega zbora na seminarju "Varnost v demokratičnih
               družbah", parlamentarni seminar 20. do 24. julij 1998 v Marschal centru Garmischu.
               Dopis je bil poslan vodjem poslanskih skupin, do sedaj imamo dve prijavi, magister
               Marijan Schiffrer in Miroslav Luci, SDS. Predlagam, da se sprejme sklep: "Odbor se
               strinja, da se seminarja v Garmischu udeležijo Marijan Schiffrer, Miroslav Luci in še
               dve imeni oziroma dva priimka, da zapolnimo kvoto v skladu s prijavami." Ali kdo
               takemu predlogu nasprotuje? Ne nasprotuje.</p>
               <p>Namestnik predsednika zunanjepolitičnega odbora Poljskega sejma, Krištof Kaminski je
               povabil delegacijo odbora za mednarodne odnose na povratni obisk v Republiko Poljsko
               v času od 6. do 8. oktobra 1998. Predlagamo sklep, da se odbor strinja z obiskom
               delegacije, ki jo vodijo predsednik odbora, sestavljata pa še dva poslanca iz strank
               vladajoče koalicije in dva poslanca iz strank opozicije v času od 6. do 8. oktobra
               1998 v Varšavi. Ali kdo nasprotuje sklepu? Ne nasprotuje.</p>
               <p>Imamo še dopis predsednika Janeza Podobnika o pobudi, ki jo je izrazil veleposlanik
               Republike Grčije v Republiki Sloveniji, gospod Kristopolos, ki predlaga ustanovitev
               skupine prijateljstva z Republiko Grčijo. Naj opozorim, da je Grčija ena od štirih
               držav, ki še ni ratificirala pridružitvenega sporazuma. Da grški zunanji minister
               Pangalos prihaja na obisk konec meseca maja in da grški obrambni minister Cahadopolos
               prihaja v prvih dneh junija, zato mislim, da je pravi trenutek, da to skupino
               prijateljstva ustanovimo in jo vključimo v te zunanjepolitične aktivnosti Republike
               Slovenije.</p>
               <p>Hkrati vas želim obvestiti in opozoriti, da bomo ta teden ustanovili skupine
               prijateljstva z rusko federacijo, danes oziroma prihodnji teden v torek 19. maja,
               skupina prijateljstva s Kitajsko 20. maja, Francijo 21. maja in Izraelom 22. maja.
               Hkrati pa vas želim opozoriti še oziroma obvestiti na obisk visokih norveških
               predstavnikov v spremstvu veleposlanika Združenih držav Amerike na Norveškem v
               Republiki Sloveniji 21. maja 1998, ko se bodo srečali tudi s člani odbora za
               mednarodne odnose. Prosim vas, da se prijavite na podlagi dopisa, ki smo ga oziroma
               ga bomo poslali v vse poslanske skupine.</p>
               <stage type="time">(Konec odprtega dela seje)</stage>
            </sp>
         </div>
      </body>
   </text>
</TEI>
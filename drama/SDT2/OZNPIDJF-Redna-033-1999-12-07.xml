<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-OZNPIDJF-Redna-033-1999-12-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za nadzor proračuna in drugih javnih financ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">1FEE1F8B3DB13B1DC125681E00513893</idno>
               <idno type="custom" subtype="day">1C118D0B0735D9EBC12568410024622B</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=1C118D0B0735D9EBC12568410024622B</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-OZNPIDJF-Redna-033-1999-12-07.OZNPIDJF" n="033">
               <name>Redna</name>
               <date when="1999-12-07"/>
            </setting>
         </settingDesc>
         <particDesc>
            <listOrg>
               <org xml:id="SDT2-OZNPIDJF-Redna-033-1999-12-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-OZNPIDJF-Redna-033-1999-12-07.OZNPIDJF">
                        <orgName key="OZNPIDJF">Odbor za nadzor proračuna in drugih javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NADZOR PRORČUNA IN DRUGIH JAVNIH FINANC</stage>
            <stage type="session">33. seja</stage>
            <stage type="date">(7. decembra 1999)</stage>
            <stage type="chairman">Sejo je vodil Franc Feri Horvat, predsednik odbora.</stage>
            <stage type="time">Seja se je pričela ob 13.23 uri.</stage>


            <sp xml:id="SDT2-OZNPIDJF-Redna-033-1999-12-07.sp1">

               <speaker>PREDSEDNIK FRANC FERI HORVAT:</speaker>

               <p>Spoštovani, gospe in gospodje, vsem prav lepo pozdrav na 33. seji odbora za nadzor
               proračuna in drugih javnih financ.</p>
               <p>Opravičili so se kolegi, člani odbora: Rafael Kužnik, dr. Jože Zagožen in Jurij
               Malovrh. Potem pa imamo dva nadomestna člana oziroma dva kolega, ki nadomeščata člane
               odbora in imata pooblastilo. To sta kolega Jerovšek, ki nadomešča člana odbora kolega
               Pukšiča, in pa kolega Jelko Kacin, ki nadomešča člana odbora gospoda Leniča. Smo
               sklepčni in lahko začnemo z delom, in lahko odločamo.</p>
               <p>Dnevni red je tak, kot ste ga dobili z vabilom, z razširitvijo. In sicer: 1. točka -
               predlog zakona o računskem sodišču, prva obravnava, matično delovno telo. 2. točka -
               proračun Republike Slovenije za leto 2000. Gre za opredelitve do amandmajev. Ta točka
               bo kratka, ker imamo samo en amandma do katerega se je potrebno opredeliti. 3. točka
               - odgovor vlade Republike Slovenije na poročilo računskega sodišča o opravljenem
               nadzoru na ministrstvu za obrambo Republike Slovenije pri izvajanju TRP, ker
               uporabljam kratico. Kljub temu, daje dnevni red zahteven, upam, da ga bomo lahko v
               sorazmerno kratkem času tudi uspešno opravili.</p>
               <p>Jaz, ko sem predlagal, da je ta 3. točka - odgovor vlade, kot tretja - ne gre za
               podcenjevanje ali za hierarhijo po pomembnosti, ampak preprosto računam, da bomo
               tukaj uporabili največ časa in zato je potem to tudi kot 3. točka. Vprašam, če ima
               kdo kakšno pripombo k dnevnemu redu? Če ne, potem predlagam, da začnemo z delom po
               tem dnevnem redu.</p>
               <p>In mi dovolite najprej, da pozdravim vse prisotne, poleg članov odbora, predstavnike
               vlade in druge prisotne, da ne bi tega počel potem pri vsaki točki posebej, čeprav
               bodo različni funkcionarji pri različnih točkah. Naj začnem najprej pri predsedniku
               računskega sodišča dr. Antončiču, dalje je tukaj minister za obrambo dr. Demšar s
               svojimi sodelavci, tukaj je gospod Pogataj, tukaj je gospod Starman in tukaj je
               gospod  Zupan, ne vem, če je še
               kdo z ministrstva za obrambo. Iz urada predsednika vlade je gospod Klemenčič, in
               potem je tu močna ekipa z ministrstva za finance, državni sekretar, gospod Cvikl,
               državna sekretarka, gospa Jančeva, državni sekretar, gospod Reščič, gospod Potočnik,
               direktor proračunske inšpekcije in gospa Primic. Upam, da nisem koga izpustil od
               predstavnikov vlade oziroma ministrstev. In prisoten je predstavnik sekretariata za
               zakonodajo in pravne zadeve, gospod Dolenc, za 1. točko. Tudi če sem koga izpustil,
               vsem prav lep pozdrav, vključno s predstavniki medijev!</p>
               <p>Predlagam, da kar začnemo s <title>1. TOČKO DNEVNEGA REDA - PREDLOG ZAKONA O RAČUNSKEM
                  SODIŠČU.</title>
               </p>
               <p>Gre za nadaljevanje obravnave te točke. Predlog zakona smo začeli obravnavati in tudi
               sprejeli dva osnovna sklepa: prvič, da je predlog primerna podlaga za obravnavo na
               državnem zboru, in predlagali predsedniku državnega zbora, da med prioritetne zakone
               uvrsti tudi obravnavo tega predloga zakona. To izhaja iz nuje po čimprejšnjem
               sprejemu zakona in pa to tudi izhaja iz priporočila komisije Evropske unije v zadnjem
               poročilu.</p>
               <p>Sam k predlogu zakona v imenu podpisnikov oziroma predlagateljev, skupine poslancev,
               ne bi dajal nobenega uvoda, ker se bojim, da bi to bilo dolgočasno ali pa celo malo
               neokusno, ker smo že toliko razpravljali o tem predlogu zakona v krogu članov odbora
               za nadzor proračuna in še nekaterih drugih sodelavcev, da mislim, da ni potrebe za
               kakšen poseben uvod.</p>
               <p>Danes smo dobili od gospoda Dolenca, predstavnika sekretariata za zakonodajo in
               pravne zadeve, pismeno mnenje, ki ste ga dobili na mizo. Zato bom dal njemu besedo,
               da to mnenje na kratko obrazloži. Mnenje je sorazmerno kratko.</p>
               <p>V tem času, od vložitve zakona pa do sedaj, smo slišali tudi nekatere pripombe,
               nekatere sugestije, ki jih bomo morali obravnavati bodisi danes in jih vključiti v
               stališča, ki jih bomo predlagali državnemu zboru, ko bo obravnaval predlog zakona
               oziroma jih proučiti in po možnosti upoštevati pri oblikovanju predloga za drugo
               obravnavo. Kot veste oziroma ste videli iz pisma predsednika državnega zbora, bo
               dejansko predlog zakona uvrščen na naslednjo, to je predvidoma na izredno sejo, ki bo
               še v mesecu decembru. In to je tudi razlog, da je potrebno  ta predlog zakona obravnavati in oblikovati eventualne
               predloge stališč. Dajem najprej besedo gospodu Dolencu. Izvolite!</p>
            </sp>
            <sp xml:id="SDT2-OZNPIDJF-Redna-033-1999-12-07.sp2">

               <speaker>BOJAN DOLENC:</speaker>

               <p>Hvala lepa. No, najprej bi rad razložil, zakaj oziroma bi se opravičil, da je šele
               včeraj bilo mnenje v računalniškem omrežju državnega zbora. Namreč, vskočil sem
               namesto obolele kolegice.</p>
               <p>O samem zakonu pa seveda smo zelo kratko mnenje podali, ker menimo v prvi vrsti, da
               je predvsem skladen tako z ustavo kot z našim pravnim sistemom in imamo le k
               posameznim rešitvam pripombe, ki so sistemsko-pravnega značaja. Predvsem bi o celem
               zakonu imel splošno pripombo, da je zakon v nekaterih segmentih prenormiran, mogoče
               gre preveč v potankosti, medtem, ko na drugi strani pa nekaterih poudarkov oziroma
               jasnejših opredelitev, predvsem pri najvažnejših odločitvah računskega sodišča,
               mogoče bi bilo bolj za poudariti ali pa bolj zakonsko jasneje opredeliti.</p>
               <p>No, prva pripomba seveda je namenjena rešitvi, da imamo dva različna predlagatelja,
               tako za predsednika kot pa drugega predlagatelja za oba podpredsednika. Menimo, da bi
               kazalo to še dodatno proučiti, sploh ustreznost oziroma utemeljenost tega
               razlikovanja, ko pa imamo pravzaprav v nadaljevanju enak postopek. Enako gre seveda
               tudi za razrešitve, predčasne razrešitve.</p>
               <p>Tudi glede mandata predsednika in podpredsednikov menimo, da jih ne bi bilo potrebno
               podaljševati, ker to je pač izjema od pravila, da funkcionarji so vezani na točno
               določen mandat in se le njihovo delo podaljša za najnujnejša opravila. Izjema so
               seveda upravni sodniki, ki pa imajo drugačen značaj. Tu ne gre več za tipično
               sodišče, pri računskem sodišču, ker to ni pravosodni organ, pač pa je organ kontrole,
               kakor vemo.</p>
               <p>Nadalje seveda gre za opozorilo, da ni prepovedi sodelovanja pri revidirancih, ki bi
               bili sorodniki, saj tudi pri podrobnejšem pregledu ni bilo zaznati te prepovedi.</p>
               <p>33. člen ne sodi v ta zakon, ker opredeljuje kaznivo dejanje. Posebno skrb pa bo
               treba opozoriti oziroma pač imeti pri prehodnih določbah. Namreč, kontinuiteta je
               bila sporna tudi pri zakonu o reviziji, postopku javnih naročil. Opozarjam, da seveda
               gre za drugačne koncept sedaj računskega sodišča, da so bili sodniki računskega
               sodišča tedaj oziroma so še vedno, jih je devet, imajo mandat devetih let in seveda
               drugačen koncept tako, da bi kazalo ponovno proučiti te prehodne določbe.  Končno določbo seveda bo tudi
               treba.</p>
               <p>Glede stopenj izobrazbe, bi še poudaril. Nekdanji družbeni dogovor je določal
               stopnje izobrazbe, četrto, peto, šesto in sedmo, sedaj imamo, tega seveda nikoli
               nismo akceptirali v Sloveniji. To je bila zavrnitev in jeder in tega poenotenja teh
               šolskih predpisov. Imamo pač srednjo izobrazbo, poklicno, strokovno, višjo, višje
               strokovno, visoko in ...</p>
               <p>Mogoče bi še dodal k temu mnenju. Že v 1. členu je v tretjem odstavku določba, da
               zoper akte računskega sodišča. To bomo v drugi obravnavi dodatno, obrazložili to
               pripombo, ker je potrebno točno navesti kakšne akte. Ker akt je tudi seveda poslovnik
               ne. In drugi splošni in posamični akti računskega sodišča. To bo treba precizirati in
               seveda tudi precizirati kakšne pravne možnosti ima revediranec, proti odločitvam ne
               proti vsem aktom, ampak proti odločitvam računskega sodišča. Edini, ki smo ga našli,
               edino pravno sredstvo je ugovor, ki ga pa rešuje zopet računsko sodišče.</p>
               <p>Toliko mogoče za prvo obravnavo, pa mogoče več v drugi obravnavi. Hvala lepa.</p>
            </sp>
            <sp xml:id="SDT2-OZNPIDJF-Redna-033-1999-12-07.sp3">

               <speaker>PREDSEDNIK FRANC (FERI) HORVAT:</speaker>

               <p>Hvala gospod Dolenc. Odpiram razpravo. Najprej bi dal besedo, če želi, predsedniku
               računskega sodišča, ki je bil avtor tez, ki so bili podlaga za zakon, ki smo ga potem
               skupaj pisali, tudi ob njegovem sodelovanju. Ali želi na te pripombe, ki jih je
               gospod Dolenc iznesel že v tem delu razprave oziroma obravnave, karkoli reči? Potem
               pa seveda je odprta razprava za ostale prisotne in za člane odbora in pa seveda tudi
               za predstavnike vlade, ker pisnega mnenja posebej nismo dobili, vendar če imajo
               predstavniki ministrstva za finance že v tem trenutku kakšne pomembne pripombe, ki bi
               jih kazalo vključiti potem eventualno v stališča zbora, v prvi obravnavi, bi tudi
               dobil besedo. Dr. Antončič.</p>
            </sp>
            <sp xml:id="SDT2-OZNPIDJF-Redna-033-1999-12-07.sp4">

               <speaker>DR. VOJKO ANTONČIČ:</speaker>

               <p>Ja. Zdaj če bi samo to rekel. Upam, da ne bo to narobe odzvenelo. Nobene, nobena od
               pripomb ni taka, da bi koncept zavračala. Vse pripombe so take, da ostanejo znotraj
               koncepta in nekatere robove tega koncepta je pa zanesljivo treba še  premisliti, ne bi sedaj rekel, da nismo vseh
               do konca premislili zato, ker smo itak rekli, da gre za prvo branje, ker bi to bilo
               slišati morda malo tako, da v nadaljevanju verjetno več o pripombah, kje in kako jih
               upoštevati.</p>
            </sp>
            <sp xml:id="SDT2-OZNPIDJF-Redna-033-1999-12-07.sp5">

               <speaker>PREDSEDNIK FRANC FERI HORVAT:</speaker>

               <p>Hvala. Naprej, kdo želi besedo? Državni sekretar, gospod Cvikl.</p>
            </sp>
            <sp xml:id="SDT2-OZNPIDJF-Redna-033-1999-12-07.sp6">

               <speaker>MILAN M. CVIKL:</speaker>

               <p>Jaz sicer ne bom govoril v imenu vlade, ker kot ste sam povedal, saj vlada ni podala
               še ustreznega mnenja. Lahko pa rečem samo to, da ministrstvo za finance pripravlja
               gradivo za sejo vlade z osnovno usmeritvijo, da seveda smatramo, da je predlog zakona
               takšen kot je sedaj je primeren za - bi rekel - to, da se nadaljuje v bistvu
               obravnava in da seveda vlada bo pa ob tem seveda tudi podala nekatere pripombe na ta
               zakon, upoštevaje seveda dosedanje izkušnje in pa pogledati tudi predvsem seveda
               zakon o javnih financah in pa tiste določbe v spreminjanju sistema opravljanja javnih
               izdatkov, kjer je seveda pomen vrhovnega revizorja seveda zelo izpostavljen. Tako, da
               v tem smislu je edino kar lahko povemo kot predstavniki ministrstva za finance, da bo
               to ministrstvo za finance predlagalo vladi.</p>
            </sp>
            <sp xml:id="SDT2-OZNPIDJF-Redna-033-1999-12-07.sp7">

               <speaker>PREDSEDNIK FRANC FERI HORVAT:</speaker>

               <p>Hvala. Besedo dajem članom odbora. Kdo želi besedo? Ne želi nihče? Potem predlagam,
               da zaključimo to obravnavo, s tem, da predlagamo zboru, da pri prvi obravnavi zadolži
               predlagatelja, da pripravi predlog za drugo obravnavo. Predlagatelj je, ker nas je
               več, in da nam naloži, da upoštevamo oziroma proučimo in smiselno upoštevamo
               pripombe, ki jih je dal sekretariat, in ki jih je tukaj predstavil gospod Dolenc, in
               kot smo slišali ne posegajo v sam koncept zakona in pa, da seveda proučimo še
               nekatere druge pripombe, ki so dane. Nekaj jih je dal poslanski kolega Jurij v pisni
               obliki in pa, če bomo dobili še kakšne pripombe od vlade, da se jih potem tudi še
               pred sejo, če bo treba se tudi sestanemo in oblikujemo še kakšen predlog stališč za
               sejo zbora.</p>
               <p>Kdo je za tak sklep? <stage>(7 članov.)</stage> Je kdo proti? <stage>(Nihče.)</stage> Soglasno sprejeto in s tem
               lahko zaključimo 1. točko.</p>
               <p>Prehajamo na <title>2. TOČKO DNEVNEGA REDA - PREDLOG PRORAČUNA REPUBLIKE SLOVENIJE ZA
                  LETO 2000.</title>
               </p>
               <p>
                   V tej fazi gre za opredeljevanje
            do amandmajev. Vložen je bil samo en poslanski amandma do današnjega dne, ki zadeva
            proračunskega porabnika, da tako rečem, računsko sodišče in v drugem delu, kjer
            predlaga, da se mu določena sredstva vzame in sicer je to amandma, ki ga je vložil
            poslanski kolega Samo Bevk. Upam, da ste ga dobili in pogledali, da ga ne rabim brati.
            Ker je kratek naj ga na kratko preberem. </p>
               <p>Predlaga tako. Pri uporabniku 2415 -
               direkcija Republike Slovenije za ceste se v okviru skupine postavk 2451 - objekti in
               oprema v cestnem prometu na postavki 4052 - sanacije brežin, plazov ob cesti poveča
               konto 4205 - investicijsko vzdrževanje in obnova za 21 tisoč tolarjev oziroma 21
               milijonov tolarjev. Pri uporabniku 1312 - računsko sodišče se v okviru skupin postavk
               1386 - investicije na postavki 2822 - investicije investicijsko vzdrževanje državnih
               organov zmanjša konto 4205 - investicijsko vzdrževanje in obnova za 21 milijonov
               tolarjev, torej za enak znesek.</p>
               <p>Dajem predlog amandmaja v razpravo. Odbor se mora opredeliti do predloga amandmaja
               predvsem zaradi drugega odstavka oziroma drugega dela, ker gre za zmanjšanje sredstev
               računskemu sodišču. Ali želi kdo besedo? dr. Antončič, predsednik računskega
               sodišča.</p>
            </sp>
            <sp xml:id="SDT2-OZNPIDJF-Redna-033-1999-12-07.sp8">

               <speaker>DR. ANTON ANTONČIČ:</speaker>

               <p>Čisto na kratko. Leto, ki prihaja je leto v katerem sedaj zelo resno načrtujemo,
               zelo resno računamo na to, da bo računsko sodišče prešlo v druge prostore. Pri tem je
               kot ponavadi, ne da se napovedati do milimetra natančno kolikšen znesek je potreben
               za posamezne namene. Zato je morda prav leto, prav ta proračun ni morda najbolj
               primeren za take vrste
               predlogov, kot ga izraža ta amandma. V vsakem drugem primeru pa mislim, da velja v
               vsem smeri enako.</p>
            </sp>
            <sp xml:id="SDT2-OZNPIDJF-Redna-033-1999-12-07.sp9">

               <speaker>PREDSEDNIK FRANC FERI HORVAT:</speaker>

               <p>Hvala. Želi še kdo besedo? Kolega Špiletič, želite besedo? <stage>(Ne.)</stage> Ja, če ne želi nihče
               besedo, potem predlagam, da se opredelimo do tega amandmaja in sprašujem:</p>
               <p>Kdo ta amandma podpira? <stage>(Nihče.)</stage></p>
               <p>Se pravi, odbor amandmaja ne podpira in s tem lahko zaključimo opredeljevanje do
               amandmajev.</p>
               <p>Bi pa spomnil pa vendarle še na eno zadevo, ki ostaja naprej aktualna. To je sklep,
               ki ga je sprejel odbor na prejšnji obravnavi, ko je šlo za predstavitev proračuna, ko
               je namreč ugotavljam, da se je ponovil problem podobno, kot v lanskem letu, pri
               nevladnih proračunskih porabnikih, konkretno tudi pri računskem sodišču. In glede na
               oceno vodstva računskega sodišča, da sredstva, ki jih predlaga vlada ne bodo verjetno
               zadoščala za normalno delo in pa za krepitev funkcije računskega sodišča. Potem je
               odbor sprejel sklep: "Odbor za nadzor proračuna in drugih javnih financ predlaga
               vladi Republike Slovenije naj pri pripravi dopolnjenega predloga proračuna Republike
               Slovenije za leto 2000 upoštevaneodvisnost računskega sodišča Republike Slovenije in
               zagotovi potrebna sredstva za njegovo nemoteno delovanje." Jaz predlagam, da mi ta
               sklep ponovno potrdimo. Nekega amandmaja konkretnega ni za kakšno povečanje ali
               kakšno spremembo. Ta sklep pa iz načelnih razlogov in tudi iz praktičnih razlogov pa
               ima veljavo in verjetno je prav, da ga še enkrat potrdimo tudi in ga posredujemo
               vladi.</p>
               <p>Kdo je za to? <stage>(8 članov.)</stage> Nihče proti.</p>
               <p>Sklep je sprejet in s tem lahko zaključimo tudi drugo točko.</p>
               <p>Prehajamo na <title>3. TOČKO DNEVNEGA REDA,</title>
               za katero imamo tudi najmočnejšo ministrsko in funkcionarsko sestavo iz ministrstev
               in tudi največ gradiva. Preden dam besedo gospodu ministru in ostalim predstavnikom
               vlade in predsedniku računskega sodišča, mi dovolite samo na kratko nekaj besed.</p>
               <p>Prvič. Spomnil bi na to, da je odbor za nadzor proračuna na svoji 30. seji, 7.
                  oktobra, ob obravnavi
               poročila računskega sodišča v reviziji temeljnih razvojnih programov v ministrstvu za
               obrambo, sprejel dva sklepa. Prvič, da predlaga vladi, da obravnava poročilo
               računskega sodišča, ker smo ugotovili, da ga vlada do takrat ni obravnavala in da pri
               tem obravnava tudi poročilo ministrstva za obrambo, skupaj z odgovori na ugotovitve
               in priporočila računskega sodišča in na vprašanja, ki so jih zastavili člani odbora
               pri tej obravnavi. Dalje poročilo ministrstva za finance, o finančni realizaciji in
               navodilih v zvezi z izvajanjem TRP in pa mnenje vladne službe za zakonodajo v zvezi z
               obrestmi.</p>
               <p>In pa drugi sklep, ki smo ga sprejeli je bil, da predlagamo vladi, da tako
               dopolnjeno gradivo s temi dodatnimi materiali posameznih ministrstev obravnava, se do
               njega opredeli in da v roku 30 dni celovito poročilo posreduje temu odboru. Poročilo
               je bilo napisano 19. oktobrain dejansko je tudi približno v tem roku tudi pripravljen
               odgovor, kot ga je ta odbor zahteval na osnovi gradiv, ki jih je pripravilo
               ministrstvo za obrambo, ministrstvo za finance, predvsem ti dve ministrstvi. Poročilo
               s prilogami smo prejeli v državnem zboru 30.11. s podpisom generalne sekretarke Vlade
               Republike Slovenije.</p>
               <p>Dovolite mi, da povem še to, da ima celotno gradivo oznako Obramba, uradna
               skrivnost, strogo zaupno, kar pomeni, da po poslovniku lahko obravnavamo gradivo
               oziroma ga moramo obravnavati, bi ga morali obravnavati na zaprti seji. Gradivo so
               dobili člani odbora. Ne moremo oziroma ne smemo ga deliti predstavnikom medijev in pa
               drugim izven samega odbora. In bi predlagal tako, da glede na to, da se del gradiva,
               to je odgovor ministrstva za obrambo in pa odgovor ministrstva za finance, vsaj
               pretežni del, nanaša na ugotovitve računskega sodišča in na zahtevo tega odbora, da
               dobi odgovore  predvsem na ta
               vprašanja, da ta del obravnavamo ne da sejo zapiramo s tem, da moram povedati, da sem
               danes zjutraj predlagal ministru za obrambo doktor Demšarju, da bi na ta način zadevo
               tudi obravnavali in da se je s tem tudi strinjal. S tem seveda, da ne bi mogli
               obravnavati na tej seji ob prisotnosti novinarjev tistih elementov tudi teh dveh
               poročil in predvsem prilog, ki vsebujejo podatke, ki dejansko zaslužijo tako oznako,
               ki jo ima to gradivo, da pač tistih zadev na tej seji ne obravnavamo. In da se tako
               minister kot drugi predstavniki vlade v prikazu poročila omejijo na tisto, kar je
               možno obravnavati na seji, kjer so prisotni tudi novinarji. Kolikor bo pa želja
               odbora, da obravnavamo tudi nekatere sestavine poročil predvsem v prilogah, ko gre
               tudi za vrste tehničnih in drugih podatkov in tudi finančni so nekateri take narave,
               da bomo potem morali tisti del seje seveda zapreti.</p>
               <p>Če sem, gospod minister prav interpretiral najin dogovor, potem bi predlagal, da
               imamo tak način obravnave, da pustimo novinarje, da so prisotni, ker je vedno zelo ne
               simpatično, če jih moramo odganjati iz te sobe, razen če je to res nujno potrebno.
               Pravim pa, da možnost obstaja, v kolikor je interes za tiste elemente poročil, da bi
               morali obravnavati na zaprti seji, da pač tisti del zapremo.</p>
               <p>Glede na to, da ima kompletno gradivo tako oznako, kot sem navedel, ne moremo o tem
               glasovati, ali bomo sejo odprli ali zaprli za obravnavo kompletnega gradiva. Tu
               mislim predvsem na priloge. K besedi se je javil verjetno s proceduralnim predlogom
               kolega Kacin.</p>
            </sp>
            <sp xml:id="SDT2-OZNPIDJF-Redna-033-1999-12-07.sp10">

               <speaker>JELKO KACIN:</speaker>

               <p>Ni proceduralni predlog, je pa vprašanje. Predsednik, nisem razumel povsem dobro
               tvoje namere v zvezi s proceduro, ker obstoji vrsta dejstev, ki govorijo na eni
               strani, da je bila javnost zaradi poročila računskega sodišča vznemirjena in da je
               izkazala velik interes za tisto, kar v poročilu tiče. Po drugi strani je ravno ta
               odbor naložil vladi, da obravnava odgovor obeh resorjev in ta dva sta odgovorila.</p>
               <p>Tisto, kar mene seveda čudi, je, da na eni strani lahko v današnjem Dnevniku
               preberem vse o tem poročilu "Nekoliko oprani obrambni tolarji", tukaj se pa
               sprenevedamo o tem, da bomo morali pri obravnavi nekaterih stvari zapreti sejo za
               javnost, se pravi za medije. 
               Torej, to preprosto ne gre skupaj. Če želimo prispevati k temu, da bo javnost
               korektno obveščena, se mi zdi, da bi morali prav na vsako zadrego argumentirano in
               javno odgovoriti zato, da zapremo to neprijetno stran v dosedanjem delu. Ne govorim o
               delu odbora, ampak govorim o materiji o kateri se sedaj pogovarjamo, govorim o
               poročilu računskega sodišča, ki v mnogih elementih ne stoji, kar je dokazala tudi
               vlada z nekaterimi odgovori. In res ne vidim prav nobene potrebe gospod predsednik,
               da bi kateri koli del teh gradiv, ki so nam tukaj predložena, bila skrita pred
               javnostjo. Ker, če bo temu tako, potem bomo samo sprožili nov val sumničenj, da je
               bodisi odbor za nadzor proračuna, ki ga vodi opozicija in ki bi moral to jasno
               razčistiti, poskušal stvar prikriti in seveda to ni dobro ne za vlado ne za državni
               zbor, ne za zaupanje javnosti. Skratka, ne glede na to, kako so označeni ti
               dokumenti, se mi zdi iz razlogov - uporabil bom terminologijo socialdemokratske
               stranke Slovenije, iz razlogov higiene, primerno, da danes jasno in argumentirano
               tisti, ki so za to pristojni, odgovorijo prav na vse navedbe, ki so bile tukaj
               navedene. Zato še enkrat vprašam: Nisem razumel, kaj je tvoj proceduralni predlog.
               Hvala.</p>
            </sp>
            <sp xml:id="SDT2-OZNPIDJF-Redna-033-1999-12-07.sp11">

               <speaker>PREDSEDNIK FRANC FERI HORVAT:</speaker>

               <p>Hvala. Jaz ne bom interpretiral gospoda Demšarja, ampak moja namera je bila prav iz
               razlogov tudi, o katerih ti govoriš, in ker tudi osebno zelo nerad zapiram seje pred
               novinarji, če ni zelo tehtnih razlogov za to. In mi na našem odboru še nobene seje
               nismo imeli zaprte. Mislim, da nobene Jože? Ker pa imajo gradiva oznako tako, da je
               potrebno sejo zapreti, sem predlagal danes zjutraj gospodu ministru, da bi vsaj del
               gradiva, takih, in tisti del, ki je bistven za naš odbor, to sta pa dve prvi gradivi,
               če grem tako, morda še tu nekatera druga, ki sta take vsebine, da ni nujno, da so
               zaprte, sem mu predlagal, da bi obravnavali ta gradiva ob prisotnosti novinarjev.
               Gospod minister se je s tem strinjal. Sedaj pa predajam besedo gospodu ministru, da
               se sam opredeli do tega vprašanja.</p>
            </sp>
            <sp xml:id="SDT2-OZNPIDJF-Redna-033-1999-12-07.sp12">

               <speaker>GOSPOD_______________:</speaker>

               <p>Čisto kratek, dodaten komentar še. To je vladno gradivo in jaz seveda nimam
               pooblastila, da jemljemo znake "strogo zaupno". Ne bom pa tudi vladi tega predlagal
               iz dovolj jasnih razlogov.</p>
            </sp>
            <sp xml:id="SDT2-OZNPIDJF-Redna-033-1999-12-07.sp13">

               <speaker>PREDSEDNIK FRANC FERI HORVAT:</speaker>

               <p>Kolega Kacin, ima še kakšno dodatno vprašanje?</p>
            </sp>
            <sp xml:id="SDT2-OZNPIDJF-Redna-033-1999-12-07.sp14">

               <speaker>JELKO KACIN:</speaker>

               <p>Ne. Samo ponovim, da tudi ministra ne razumem, čeprav je rekel, da ima jasne razloge.
               Ampak, jaz jih ne razumem. Predlagatelj, kako naj bo dokument označen, je gospod
               minister sam in se ni treba sklicevati na vlado. On je vladi predlagal, da da oznako
                  "zaupno".
               </p>
            </sp>
            <sp xml:id="SDT2-OZNPIDJF-Redna-033-1999-12-07.sp15">

               <speaker>PREDSEDNIK FRANC (FERI) HORVAT:</speaker>

               <p>Jaz razumem zadevo tako in zato, tudi potem, ko sva se z ministrom pogovarjala danes
               o tem dvakrat, da tisti del, ki je bistven za pristojnosti tega odbora, to so
               odgovori obeh ministrstev oziroma sedaj vlade, na ugotovitve poročila računskega
               sodišča, da tisti del obravnavamo ob prisotnosti novinarjev. Ker je pa gradivo zelo
               obsežno in vsebuje nekatere sestavine, tudi take, ki niso toliko predmet, po mojem
               mnenju, tega odbora, ampak prej odbora za obrambo, bi možno bilo, da če je interes
               tudi pri članih našega odbora, da kompletno gradivo obravnavamo, da potem pač za
               tisti del moramo potem sejo zapreti. Da pa predstavi gospod minister in njegovi
               sodelavci odgovore na pripombe računskega sodišča in tudi našega odbora v zvezi z
               ugotovitvami računskega sodišča, predvsem kaj je ministrstvo naredilo zaodpravo
               pomanjkljivosti, ki jih je ugotavljalo računsko sodišče. K besedi se je prijavil
               Bogomir Špiletič.</p>
            </sp>
            <sp xml:id="SDT2-OZNPIDJF-Redna-033-1999-12-07.sp16">

               <speaker>BOGOMIR ŠPILETIČ:</speaker>

               <p>Ja, jaz moram reči, da predvsem tole zadnje predsednik, da je, da to gradivo vsebuje
               nekatere stvari, ki so bolj primerne za odbor za obrambo, ne pa za odbor za nadzor
               proračuna. Pravzaprav pove naslednje. Namenoma so poročilo, ki jih, na podlagi
               poročila računskega sodišča pripete še neke stvari, ne vem, o količini, količina
               orožja, ne vem še kaj, zato, da se je našel razlog, da se je celotno gradivo označilo
               kot strogo zaupno. To je star model, to je model, ki ga poznamo v vseh pravzaprav
               državah in vsi tisti, ki se kakorkoli ukvarjamo z nadzorom javne porabe, vemo, da je
               pač ta sindrom štempljanja in označevanja s takimi in drugačnimi skrivnostmi zelo
               pogost, ali pa običajen način izogibanja odgovornosti, ali pa skrivanja določenih
               dejstev pred javnostjo. To je dejstvo. In ta sindrom je zelo močno prisoten tudi zdaj
               na tem kupu gradiva.</p>
               <p>Drugič. Jaz bi opozoril na temeljen dokumente, na katere se opira nadzor na javno
               porabo, rimska<stage>(?)</stage> deklaracija in tudi revizijski standardi Intusay<stage>(?)</stage>. Rimska<stage>(?)</stage>
               deklaracija celo narekuje, da bi moralo vsako računsko sodišče, vsaka vrhovna
               revizijska institucija imeti pooblastilo, da sama presodi ko se odloča, ali bo nekaj
               označila za skrivnost, ali ne, da pri tem tehta pred koristjo javnega razkritja in
               škodo, ki bi jo eventualno lahko povzročilo s tem, ko se označi neka stvar za zaupno
               in se skuša obravnavati v nekem zaprtem krogu. Tako, da pred to isto dilemo je zdaj
               tudi naš odbor. In tukaj menim, da ni dovolj le bonovalenten pogovor med predsednikom
               in ministrom. Minister o razlogih  sploh ne govori. Če že tako vztraja pri tem, da ne bo
               umaknil te oznake, potem bi jaz rad slišal vsaj razloge, ki ga vodijo k tako trdemu
               in neizprosno izraženemu stališču.</p>
               <p>Osebno pa menim, da je prav, da se stvari obravnavajo na odprti seji. Če je v
               gradivu pripeto kaj takega, trdim, da namenoma, če je že zraven kaj pripeto, kar pa
               res naj bi bila obravnava na odboru za obrambo in ne sodi na ta odbor. Naj se izloči
               in samo na ta način bomo ustvarili pogoje, da bomo kot parlamentarni odbor opravičili
               svoj obstoj. Samo potem bomo lahko rekli, da smo na podlagi dokumentov opravili neko
               razpravo in sprejeli neke sklepe.</p>
               <p>V nasprotnem primeru bomo za zaprtimi vrati nekaj meditirali in rezultat tega bo
               kaj? Nič.</p>
            </sp>
            <sp xml:id="SDT2-OZNPIDJF-Redna-033-1999-12-07.sp17">

               <speaker>PREDSEDNIK FRANC (FERI) HORVAT:</speaker>

               <p>Hvala kolega Špiletič. Gospod minister.</p>
            </sp>
            <sp xml:id="SDT2-OZNPIDJF-Redna-033-1999-12-07.sp18">

               <speaker>DR. FRANCI DEMŠAR:</speaker>

               <p>V odgovoru, ki smo ga podali smo poskušali se držati načela, da dejansko damo
               maksimalno kompleten odgovor, da damo vse informacije. Ko ste brali odgovor ste
               videli, da so vsa letna poročila o izvajanju temeljnih razvojnih programov načrti in
               priloženi izvedbeni operativni dokumenti. Skratka hoteli smo dejansko kompletno
               podobo do zadnje številke dati.</p>
               <p>To je razlog zakaj seveda ne želimo, da se umakne oznake zaupnosti.</p>
            </sp>
            <sp xml:id="SDT2-OZNPIDJF-Redna-033-1999-12-07.sp19">

               <speaker>PREDSEDNIK FRANC (FERI) HORVAT:</speaker>

               <p>Hvala gospod minister. Ali želi še kdo razpravljati? Predlagam in tudi iz razprave,
               ki je bila, se mi zdi, da to izhaja, da imamo razpravo ob prisotnosti novinarjev. Da
               ne dobijo gradiva glede na oznako, ki ga imamo člani odbora. Da pa nam minister in
               njegovi sodelavci in predstavniki ministrstva za finance predstavijo vsebino odgovora
               oziroma obeh odgovorov na ugotovitev računskega sodišča in našega odbora. Tukaj pred
               novinarji in dejansko potem ocenimo ali je želja oziroma potreba, da obravnavamo tudi
               druge zadeve, predloge za katere je točno in je tudi moja ocena bila kot pravi kolega
               Špiletič, da so bolj stvar obravnave odbora za obrambo kot tega odbora. Kolega
               Špiletič.</p>
            </sp>
            <sp xml:id="SDT2-OZNPIDJF-Redna-033-1999-12-07.sp20">

               <speaker>BOGOMIR ŠPILETIČ:</speaker>

               <p>Malo sem skeptičen v tako obliko dela odbora. Ko je predstavnikom vlade zaukazana
               avtocenzura, ne vem kako naj rečem. Na nobeno vprašanje nihče ne bo skušal odgovoriti
               oziroma niti upal ust odpreti. Ker bo vsak vedno bil v strahu, da bo izdal vojaško
               skrivnost, strogo zaupno in še ne vem kaj.</p>
               <p>Kako bo ta razprava sploh tekla? Si je ne predstavljam. Mi se potem lahko
               pogovarjamo o vremenu, ne vem čem, vse ostalo pa lahko minister ali kdorkoli reče, to
               je  vojaška skrivnost, nič
               več. Ne vem, tako razpravljanje je po moji oceni neučinkovito in ne bo dalo nobenega
               učinka, kljub dobrim namenom, da bomo rekli, ja, novinarje imamo radi, in tako
               naprej, ampak smešimo sami sebe. Predstavnikom vlade je zaukazana cenzura. Samo
               cenzura - to pa pomeni, povejte tisto, kar že vrabci čivkajo, ostalo bomo pa rekli,
               da je vojaška skrivnost. Takšna navodila imajo vsi, ki sedijo na oni strani, to sem
               prepričan. In jaz si na tak način ne znam predstavljati razprave o tako resni temi,
               in če bo tako šlo naprej, potem bom to sejo zapustil, ker pri taki, kaj vem, bom
               rekel, kavarniški debati pa res ne bom sodeloval.</p>
            </sp>
            <sp xml:id="SDT2-OZNPIDJF-Redna-033-1999-12-07.sp21">

               <speaker>PREDSEDNIK FRANC (FERI) HORVAT:</speaker>

               <p>Kolega Špiletič, delim vaše mnenje, da smo v zagati. Tudi sam sem bil v enaki ali pa
               še večji zagati v pripravi na to sejo, ampak enostavno nisem videl boljše izbire, ker
               da sejo zapremo, je slabše, ker to je ravno potem tisto, kar pravite vi - mi sami ne
               moremo oznake, take kot jo je dala vlada, ukiniti ali pa izglasovati drugače. Tako da
               bi le predlagal, da mi razpravo začnemo, da obravnavamo, predvsem ti prvi dve
               gradivi, ki sta bistveni za naš odbor, ko gre za odgovore na ugotovitve računskega
               sodišča. Kot mi je pred sejo povedal predsednik računskega sodišča, je računsko
               sodišče tudi odgovore pregledalo in ima do njih mnenje oziroma stališče, kar je
               bistveno pomembno tudi potem za našo razpravo in za naše odločanje. V kolikor bi se
               pa ta črni scenarij uresničil, kot pravite, da iz tega poročila ministra ne bi nič
               izvedeli ali pa premalo izvedeli, potem pa še vedno lahko ravnamo tudi drugače, pa
               eventuelno sedaj sejo prekinemo. Vendar mislim, da bi to bila slabša od možnih izbir.
               Kolega Špiletič.</p>
            </sp>
            <sp xml:id="SDT2-OZNPIDJF-Redna-033-1999-12-07.sp22">

               <speaker>BOGOMIR ŠPILETIČ:</speaker>

               <p>Obstaja še ena pot, to je pot, ki smo jo zbrali oziroma za katero smo se odločili ob
               prvi obravnavi poročila računskega sodišča. Tedaj je, mislim, da dvotretjinska večina
               članov odbora glasovala o tem, ali je seja odprta ali ne. In poskusiti velja tudi
               tokrat - to je moj proceduralni predlog.</p>
            </sp>
            <sp xml:id="SDT2-OZNPIDJF-Redna-033-1999-12-07.sp23">

               <speaker>PREDSEDNIK FRANC (FERI) HORVAT:</speaker>

               <p>Kolega Špiletič, tik pred sejo sem preverjal tudi to možnost pri pravnikih,
               konkretno, pri generalni sekretarki državnega zbora, in dobil sem odgovor, da o tem,
               če je taka oznaka, ne moremo glasovati, ampak moramo obravnavati to na zaprti seji,
               podobno kot je obravnaval podobno gradivo na zaprti seji tudi odbor za obrambo.
               Kolega Špiletič in kolega Jerovšek.</p>
            </sp>
            <sp xml:id="SDT2-OZNPIDJF-Redna-033-1999-12-07.sp24">

               <speaker>BOGOMIR ŠPILETIČ:</speaker>

               <p>Ja, sedaj poslovnik velja. Poslovnik je veljal pred mesecem dni ali ne vem, koliko
               časa nazaj je že, ko smo obravnavali in glasovali, in poslovnik velja še danes v
               nespremenjeni obliki. Sedaj, če je poslovnik veljal takrat, potem velja tudi danes
               oziroma ali smo potem takrat vsi kršili poslovnik? Tega ni nihče povedal. Mislim pa,
               da za tolmačenje poslovnika pa ni pristojna generalna sekretarka, ampak se ve, kdo:
               komisija za poslovnik državnega zbora. 
               </p>
            </sp>
            <sp xml:id="SDT2-OZNPIDJF-Redna-033-1999-12-07.sp25">

               <speaker>PREDSEDNIK FRANC (FERI) HORVAT:</speaker>

               <p>Jaz bi želel, to ni polemika. Vsebina gradiva, ki smo ga takrat obravnavali, je bila
               drugačna kot je danes. Takrat smo imeli poročilo računskega sodišča, ki je imelo tudi
               oznako, tako kot jo ima to gradivo, vendar pretežni del tiste vsebine je bil tak, ki
               ga je računsko sodišče povzelo oznako v bistvu zaradi stališča ministrstva za
               obrambo, ko je opravljalo revizijo. Mi smo bili mnenja, da je vsebina taka, da ni
               nujno, da ima tako oznako. Drugo gradivo, ki smo ga imeli, so bili odgovori
               ministrstva za obrambo na takratno poročilo računskega sodišča, ki smo tudi prej po
               razgovoru s predstavniki ministrstva za obrambo ugotavljali skupaj, da vsebina ni
               taka, da bi morala imeti, niso pa sami dali dol te oznake. Mi smo potem enostavno šli
               tudi tvegati, morda smo celo kršili poslovnik in smo glasovali potem in izglasovali,
               da javno obravnavamo. Medtem ko današnje gradivo z vsemi prilogami pa je očitno take
               narave, velik del tega gradiva, ki pa zasluži tako oznako. Kolega Jerovšek.</p>
            </sp>
            <sp xml:id="SDT2-OZNPIDJF-Redna-033-1999-12-07.sp26">

               <speaker>JOŽE JEROVŠEK:</speaker>

               <p>Jaz bi ob tej dilemi rad samo opozoril na dvojna merila v tej državi. Seveda poznamo
               vsi to, da oznako strogo zaupno lahko umakne tisti, ki jo je podal. Vendar mislim, da
               bi dejansko morali pri tem odboru delati na odprti seji. Ampak glede dvojnih meril bi
               pa opozoril na to. Jaz domnevam, da so tudi tisti papirji v zvezi med Vatikanom in
               Slovenijo bili označeni v tisti fazi "strogo zaupno". Vendar nek pravnik je napisal
               recenzijo in nihče ni rekel, da je to kaj narobe. Pa zagotovo ni bil pooblaščena
               oseba, da je do njega prišel, ker je preko vlade prišlo do njega.</p>
               <p>Poznam drugačen primer, ko je Gričarjevo poročilo po dveh mesecih začelo curljati v
               javnost, je okrožni državni tožilec sprožil postopke za preiskavo po kdo in po kakšni
               poti je to prišlo. Tu bi se danes zopet sprenevedali. To je pomembno za državo, jaz
               mislim, da gre v dobro obrambnega dela, mislim, da bodo poslanci spoštovali in bodo
               posegali. Druge nepravilnosti na finančnem področju in samovolja so pa tako imenovane
               ilegalne tajne, ki ne smejo biti tajne po nekem pozitivnem pravu v Evropi. In dajmo,
               delajmo na odprti seji. Hvala.</p>
            </sp>
            <sp xml:id="SDT2-OZNPIDJF-Redna-033-1999-12-07.sp27">

               <speaker>PREDSEDNIK FRANC (FERI) HORVAT:</speaker>

               <p>Želi še kdo besedo? Da
               prekinemo sejo in da zaprosimo komisijo za poslovnik?</p>
            </sp>
            <sp xml:id="SDT2-OZNPIDJF-Redna-033-1999-12-07.sp28">

               <speaker>GOSPOD ______________:</speaker>

               <p>A ne, da glasujemo o tem, ali bo seja zaprta ali odprta, tako kot smo storili ob prvi
               obravnavi poročila. ...<stage>(Ni razumljivo.)</stage>... sta dve ločeni zadevi. Tudi, če je seja
               odprta, je gradivo še vedno zaupno....<stage>(Ni razumljivo.)</stage>... Saj, jaz sem predlagal, da
               bi glasovali o tem, da bi bila seja odprta. O gradivu nisem govoril. Pa ne mi to
               govoriti. Jaz sem dal proceduralni predlog o katerem ni razprave.</p>
            </sp>
            <sp xml:id="SDT2-OZNPIDJF-Redna-033-1999-12-07.sp29">

               <speaker>PREDSEDNIK FRANC FERI HORVAT:</speaker>

               <p>Dobro. Glasujemo. Seja je odprta.</p>
               <p>Kdo je za? Kdo je proti? <stage>(Nihče.)</stage></p>
               <p>Lahko začnemo sejo in dajem besedo gospodu ministru. Izvolite</p>
            </sp>
            <sp xml:id="SDT2-OZNPIDJF-Redna-033-1999-12-07.sp30">

               <speaker>DR. FRANCI DEMŠAR:</speaker>

               <p>Hvala. Spoštovani, gospod predsednik! Spoštovani, člani odbora, spoštovani predsednik
               računskega sodišča, spoštovani ostali! Dovolite mi kratek uvod.</p>
               <p>Na podlagi razprave na odboru državnega zbora za nadzor proračuna in drugih javnih
               financ, 7.10. v zvezi s poročilom računskega sodišča o opravljanju nadzorov izvajanje
               temeljnih razvojnih programov na ministrstvu za obrambo, ki je bil zaključen v
               februarju 1998, smo pripravili celovito poročilo v skladu z zahtevami vašega odbora.
               Poročilo je sprejelo, kot je gospod predsednik že rekel, vlada 25.11.1999 in takoj ga
               poslala v državni zbor.</p>
               <p>Gradivo obsega: 1. Poročilo o izvajanju temeljnih razvojnih programov obrambnih sil
               Republike Slovenije v obdobju 1994-1999. 2. Pojasnila, odgovore, predvsem pa ukrepe,
               ki so bili sprejeti in uveljavljeni v zvezi z ugotovitvami računskega sodišča. In 3.
               Posebna informacija o finančni realizaciji zakona o zagotavljanju sredstev za
               realizacijo temeljnih razvojnih programov.</p>
               <p>Za obravnavo na vladi smo gradivo pripravili na ministrstvu za obrambo in
               ministrstvu za finance. Gradivu je priloženo vrsta prilog. V gradivu so posredovani
               odgovori na vprašanja tako, kot jih je postavil oziroma zahteval vaš odbor. Se pravi,
               to gradivo, ki ga imate s prilogami.</p>
               <p>V prvem delu odgovora bi se osredotočil na ugotovitve računskega sodišča. Poudariti
               želim predvsem ukrepe. To je bistvo, o čemer bom govoril, ki smo jih doslej izvršili
               na ministrstvu za obrambo, kot tudi nekatera pojasnila, ki so sicer obširno navedena
               vpredloženem poročilu. Doslej sprejeti ukrepi na področju, ki ga zajema predmento
               poročilo računskega sodišča so predvsem naslednji: 1. Sprejet je bil pravilnik o
                   postopkih oddaje javnih
               naročil v ministrstvu za obrambo, dne 19.7.1999.</p>
               <p>Ministrstvo za obrambo je pri izvajanju temeljnih razvojnih programov upoštevalo
               predpise, ki so urejali načrtovanje, izvajanje, financiranje in materialno poslovanje
               in so bili prilagojeni potrebam realizacije teh programov. Pri tem se je pojavilo več
               nejasnosti, predvsem pri izvajanju postopkov javnih naročil, vodenju javnih razpisov
               ter materialno finančnega poslovanja. Te nejasnosti so se odpravile s sprejemom
               pravilnika o postopkih oddaje javnih naročil za obrambo kot sem že rekel, z dne
               19.7.1999.</p>
               <p>S sprejetjem pravilnikov o postopkih oddaje javnih naročil, ki enotno ureja tako
               oddajo javnih naročil izrednega proračuna ministrstva za obrambo, kakor tudi
               opremljanja z namensko investicijsko opremo so zagotovljeni enotni pogoji za
               realizacijo zakonskih obveznosti iz področja javnih naročil.</p>
               <p>Drugi ukrep. Sprejet je bil pravilnik o metodologiji in postopkih opremljanja z
               namensko investicijsko opremo, dne 22.6.1999. Na podlagi sklepa računskega sodišča z
               dne 23.3.1998 in dopisa z dne 28.5.1998 je ministrstvo za obrambo pripravilo več
               predlogov pravilnikov o metodologiji in postopkih opremljanja z namensko in
               investicijsko opremo.</p>
               <p>Pri analizi uporabnosti in dejanske izvedljivosti določil v predlogih pravilnikov so
               bile v obdobju od oktobra 1998 do začetka letošnjega leta oblikovane osnove za
               sprejem novega pravilnika. Pravilnik o metodologiji in postopkih opremljanja z
               namensko investicijsko opremo kot sem rekel je bil sprejet 22.6.1999. Ta pravilnik se
               uporablja pri načrtovanju in izvedbi projektov temeljnih razvojnih programov.</p>
               <p>Skladno z rešitvami v tem pravilniku smo v glavnem že uredili dokumentacijo v zvezi
               z dosedanjim izvajanjem temeljnih razvojnih programov.</p>
               <p>Tretji ukrep. Poročilo o uresničevanju temeljnih razvojnih programov obrambnih sil
               Republike Slovenije od 1994 do 2003 v letu 1998 in načrt za leto 1999
               dokumentiram.</p>
               <p>Ministrstvo za obrambo je na podlagi zakona o TRP pripravilo celovito poročilo o
               uresničevanju temeljnih razvojnih programov obrambnih sil Republike Slovenije v tem
               obdobju v letu 1998 v katerem je posredovalo podatke o uresničevanju temeljnih
               razvojnih programov, ter realizacije prioritet načrtovanih v letu 1998.</p>
               <p>Porabo sredstev iz sklenjenih pogodb, realizacijo proti dobav in v sklepnih
               ugotovitvah predlagalo nadaljnje ukrepe za dokončanje nakupov v okviru temeljnih
               razvojnih programov obrambnih sil Republike Slovenije v letih 1994 do 2003. Poročilo
               je obravnaval odbor za obrambo državnega zbora in ga sprejel.</p>
               <p>Prav tako je vlada 8.7.1999 sprejela načrt uresničevanja temeljnih razvojnih
               programov za leto 1999, ki je bil posredovan v vednost tudi v državni zbor. Pomembna
               značilnost letošnjega načrta je predvsem ta, da že upošteva predlog splošnega
               dolgoročnega programa razvoja in opremljanja Slovenske vojske, ki ga je vlada
               sprejela 24.6.1999 in ga 
               posredovala v obravnavo in sprejem državnemu zboru. Državni zbor ta program sprejema
               na podlagi 82. člena zakona o obrambi Še enkrat bi poudaril ta splošni dolgoročni
               program razvoja in opremljanja s tem predlogom, se odgovarja tudi na mnenja
               računskega sodišča, zelo upravičeno, češ, da je treba ponovno oceniti doktrino
               vojaške obrambe z vidika materialnih možnosti države. Bistveno za letošnji načrt
               izvajanja temeljnih razvojnih programov je tudi to, da poskušamo glede na to, glede
               na dosedanjo realizacijo porabljenih okrog 54 procentov z zakonom zagotovljene kvote,
               zagotoviti,</p>
               <p>1. Zlasti zaključevanja posameznih začetih borbenih sistemov oziroma projektov.</p>
               <p>2. Realizirati tiste projekte, ki največ prispevajo k dvigu bojne pripravljenosti
               in</p>
               <p>3. Nadaljevati s tistimi projekti, ki največ vključujejo tudi domačo industrijo.</p>
               <p>Če grem po naslednjih točkah ukrepov. Že v letu 1998,</p>
               <p>4. Se je pričelo urejanje poslovne, računovodske in knjigovodske dokumentacije v
               zvezi z realizacijo zakona o temeljnih razvojnih programih, kar je bilo naloženo tudi
               s sklepom računskega sodišča z dne 23.3.1198.</p>
               <p>Še intenzivnejše je bilo urejanje dokumentacije v letošnjem letu, tako, da so bile
               opravljene naslednje naloge:</p>
               <p>1. Urejena je bila računovodska in knjigovodska dokumentacije projektov, ki so bili
               večinoma zaključeni. Tekoče se ureja za projekte, ki so še v teku. Dokumentacija se
               vodi po vprašanju materialnega poslovanja v oddelku za materialno oskrbo,
               računovodska in knjigovodska dokumentacija v sektorju za računovodstvo, plan in
               analize. Dokumentacija urejana po pogodbah.</p>
               <p>2. Urejena je dokumentacija na področju aktiviranja projektov vodenja javnih
               razpisov, originalnih pogodb, soglasij ministrstva za finance in vladnih komisij ter
               dinamike financiranja projektov. Dokumenti so urejeni po programih in projektih ter
               posameznih pogodbah.</p>
               <p>3. Določena je vsebina dokumentov, katere mora vsebovati vsaka mapa projekta TRP.
               Arhiv map projektov se nahaja v odgovorni službi ministrstva za obrambo. Dokumenti
               pogodb se dopolnjujemo tudi s pripravo zaključnih poročil in sklepov o uvedbi
               sredstev v uporabo v slovenski vojski.</p>
               <p>Za novo področje in projekte so imenovani novi projektni vodje in projektni teami,
               ki pripravljajo dokumente v skladu s pravilnikom o metodologiji in postopkih
               opremljanja z namensko investicijsko opremo. Za že aktivirane projekte in pogodbe so
               imenovani že odgovorni projektni vodje, ki bodo vodili projekte do njihovega
               zaključka. Nosilec map projektov je sektor za opremljanje, ki bo formiral arhiv po
               projektih in pogodbah v skladu z določeno vsebino map projektov.</p>
               <p>Če povzamem to točko. Z navedenimi aktivnostmi so odpravljajo pomanjkljivosti, ki
               jih navaja računsko sodišče glede neurejenosti dokumentacije, iz preziranosti
               dokumentacije, ali kot piše, da je raztreščena po različnih delih  ministrstva po različnih organizacijskih
               enotah in podobno. Stran 9, poročila.</p>
               <p>V urejanju poslovne in druge dokumentacije prispeval tudi uveljavljanje novega
               pravilnika o skladiščenju in poslovanju, ki je začel veljati 21.9.1999.</p>
               <p>Če grem po glavnih točkah naprej.</p>
               <p>Imenovanje komisije za sprejem, prevzem, ter predajo oborožitve in vojaške opreme v
               uporabo. Po sprejetju zakona o temeljnih razvojnih programih je vodstvo temeljnih
               razvojnih programov imenovalo za vsako pogodbo komisijo za prevzem materialnih
               sredstev. Izkušnje so pokazale, da je potrebno zagotoviti v tej komisiji strokovnjake
               različnih področij in specialnosti, ki bodo pri vseh pogodbah in pri vseh prevzemih
               poslovali v skladu s predpisi, določili pogodb in standardi, ki za sredstva
               veljajo.</p>
               <p>Minister za obrambo je s sklepom z dne, 20.4.1999 ponovno imenoval stalno komisijo
               in ji določil večji obseg nalog in pristojnosti v zvezi s sprejemom, prevzemom ter
               predajo oborožitve in vojaške opreme v uporabo. Kot pravim, pomanjkljivosti na tem
               področju prispeva tudi nov pravilnik o podpisovanju dokumentov in o poročanju glede
               sprejetih oziroma izdanih dokumentov ministrstvu za obrambo, ki smo ga uveljavili v
               letošnji jeseni.</p>
               <p>S tem se odgovarja na opozorilo računskega sodišča, da mora biti prevzem in uvajanje
               sredstev v uporabo čim bolj načrtno in smotrno. Stran 10.</p>
               <p>Naslednjič. V sodelovanju z gospodarsko zbornico, da je kompleksna naloga, ki
               povezuje še ministrstvo za gospodarske dejavnosti, ministrstvo za ekonomske odnose in
               razvoj, pripravljamo usmeritve za dograjevanje in izvajanje protidobav. Predlog
               usmeritev je bil medresorsko usklajen. Usmeritve naj bi sprejela vlada predvidoma še
               v tem mesecu. Na ta način se bo odpravilo nedorečenosti, ki jih ugotavlja sodišče na
               področju proti dobav. Stran 8.</p>
               <p>S predmetnimi usmeritvami se bo namreč uredilo in enotno usmerilo dogovarjanje in
               izvajanje proti dobav na celotnem področju javnih naročil, ki seveda opredeljujejo
               določene pogoje in ne samo na področju temeljnih razvojnih programov. Tukaj gre za
               izjemno veliko, široko področje.</p>
               <p>Naslednjič. V letu 1998 so bile izvršene nekatere organizacijske spremembe pri
               izvajanju temeljnih razvojnih programov. Predvsem pa, nova organizacija, ki je bila
               uveljavljena v letu 1999, ko je v oktobru začel veljati nov pravilnik o organizaciji
               in sistemizaciji ministrstva za obrambo. Z dne 6.10.1999. Ta organizacija zagotavlja
               večjo preglednost, obsega pa posebno službo za temeljne razvojne programe znotraj
               sektorja za opremljanje v uradu za logistiko. S temi posegi se poskuša odgovoriti
               tudi na mnenje sodišča, češ, da je organizacija izvajanja temeljnih razvojnih
               programov prezapletena. Stran 7.</p>
               <p>Sodišče meni, da bi moralo pri izvajanju temeljnih razvojnih programov sodelovati
               več zunanjih strokovnjakov. Na strani 7.</p>
               <p>Zato bi rad posebej izpostavil, da smo 22.4.1999 imenovali kot posvetovalni organ
               ministra za obrambo strateški svet, ki ga sestavljajo priznani strokovnjaki. Ne samo
               iz področja obrambnih ved, ampak tudi iz drugih področij. Svet daje mnenja in
               predloge tudi na področju razvojnega dela obrambne industrije in drugih temeljnih
               vprašanj.</p>
               <p>Še zadnjič v tem sklopu. Tudi v ministrstvu se zavedamo problema ažurnega knjiženja
               materialnih sredstev. Zlasti pa  sestavnih in rezervnih delov in drugih, ki jih uvažamo.
               Sodišče ugotavlja knjiženje v angleščini na strani 11. Zaradi finančnih predpisov bo
               razreševanje tega problema trajalo neko daljše obdobje. Deloma pa se bo te
               pomanjkljivosti lažje odpravljajo glede na to, da pripravljamo tudi izdajo novega
               angleško-slovenskega vojaškega slovarja.</p>
               <p>Rad bi povzel ukrepe.</p>
               <p>1. Sprejeli smo pravilnik o postopkih oddaje javnih naročil.</p>
               <p>2. Sprejeli smo pravilnik o metodologiji in postopkih opremljanja z namensko
               investicijsko opremo.</p>
               <p>3. V državni zbor smo poslali splošni dolgoročni program razvoja in opremljanja
               Slovenske vojske, izjemno pomemben dokument, ki opredeljuje razmerja v nabavah.</p>
               <p>4. V mnogih elementih smo uredili poslovno, računovodsko in knjigovodsko
               dokumentacijo.</p>
               <p>5. Arhiv. Ponovno smo imenovali komisijo za sprejem, prevzem ter predajo oborožitve
               in vojaške opreme v uporabo in ji dali ustrezna pooblastila.</p>
               <p>6. Tik pred tem, da je upajmo bo na vladi sprejete smernice o proti dobavah.</p>
               <p>7. Sprejet je bil pravilnik o organizaciji in sistemizaciji, ki kadrovsko
               organizacijsko umešča izvajanje temeljnih razvojnih programov v točno določeni
               enoti.</p>
               <p>8. Ustanovili smo strateški svet iz pomembnih strokovnjakov iz akademske sfere, ki
               pomaga na področju strateških vprašanj.</p>
               <p>To je bil prvi del odgovorov. Ukrepi, ki smo jih naredili v skladu z ugotovitvami
               računskega sodišča.</p>
               <p>V gradivu, ki je bistveno obširnejše smo odgovorili tudi na nekatera vprašanja
               oziroma ugotovitve sodišča, ki niso upoštevala vseh dejstev ali pa niso bili
               predloženi vsi dokumenti. Po vsej verjetnosti je zato revizor oblikoval v posameznih
               primerih zmotne ugotovitve.</p>
               <p>Na podlagi navedb v poročilu smo zato pregledali celotno dokumentacijo na katere se
               navedbe nanašajo. Seveda, to bi še posebej rad poudaril.</p>
               <p>Pri tem ne poskušamo v ničemer spreminjati tistih ugotovitev pri katerih gre za
               nepravilnosti ali pomanjkljivosti. V ta sklop pod točko 2. bi rad naštel nekatere
               primere, ki sodijo ali pod ukrepe ali pod pojasnila v zvezi s to točko.</p>
               <p>Računsko sodišče v poročilu zlasti v točkah 2.1, 2.4, 2.5, 2.6, 2.8, večkrat navaja,
               da medresorsko ni usklajenih enotnih tolmačenj vsebine in načina izvajanja zakona
               oziroma, da obstajajo razlike glede posamičnih vprašanj. Odbor seznanjam, da smo
               skupaj z ministrstvom za finance in vladno službo za  zakonodajo preučili vse navedbe v tem poročilu. Z
               ministrom za finance sva zato 19.10.1999 podpisala celo pisni dokument, ki ga imate v
               prilogi, je posredovano enotno stališče glede posameznih vprašanj, ki izvirajo iz
               poročila računskega sodišča. Namen tega dokumenta je samo ta, da se poudari, da med
               ministrstvom za obrambo in ministrstvom za financene obstajajo neusklajena stališča
               oziroma tolmačenja. V nekaterih razpravah se je namreč želelo ta stališča prikazati
               kot poskus, da se spremeni vsebina in namen zakona, na katero se nanašajo.</p>
               <p>Ta poenotena stališča, na katera opozarja računsko sodišče, da niso poenotena, bi
               rad zdajle opisal.</p>
               <p>Prvič. Iz zagotovitev računskega sodišča na strani 5 izhaja, da je celoten program
               temeljnih razvojnih programov glede na kosovne plane in ocene okoli 177 milijard
               tolarjev. Glede na zakon o zagotavljanju sredstev za realizacijo temeljnih razvojnih
               programov obrambnih sil Republike Slovenije v letih 1994 do 2003, s katerimi je
               zagotovljeno vsega 76,6 milijard tolarjev, je za to realizacijo zakona prekoračena za
               okoli 100 milijard tolarjev. Vsaj taki so bili komentarji v sredstvih javnega
               obveščanja.</p>
               <p>Ugotovitev ni točna. Dejstvo je, da je bil prvotno predlagani znesek 97 milijard
               tolarjev znižan na 76,6 milijard tolarjev in temu je bilo potrebno postopoma
               prilagoditi tudi obseg in strukturo posameznih borbenih sistemov, ki so bili navedeni
               v tabelah v zakonskemu besedilu za prvo oziroma obrazloženi za drugo obravnavo. Ko je
               v drugi obravnavi prišlo do znižanja skupnih sredstev na 76,6 milijard tolarjev, je v
               tretji obravnavi zakona vlada poskušala z amandmajem k 2. členu ohraniti skupen obseg
               sredstev v višini 84 in še nekaj milijard tolarjev. Amandma ni bil sprejet. V njegovi
               obrazložitvi pa so bili ponovno opisani borbeni sistemi, za katere se zakon nanaša.
               Skupno je bilo za zakonom zagotovljena realizacija programov v višini 994 milijonov
               nemških mark. Ta vsota, da poudarim, je bila izračunana po srednjem tečaju ob
               pripravi zakona za tretjo obravnavo okrog 24.1.1994. Uporablja se vsa leta pri
               poročanju in načrtovanju. Dejanska višina po ocenah 30.11.1993 pa je nekaj višja, kot
               je navedeno v poročilu ministrstva za finance.</p>
               <p>Realizacija zakona se spremlja tako v ministrstvu za obrambo kot v ministrstvu za
               finance, je konec leta 1998 dosegla 599 milijonov in še 569 tisoč nemških mark. Ne
               glede na interpretacijo zakona in tudi v primeru, če bi se obresti in stroški posojil
               vštevali in z zakonom določeno vsoto, do sedaj poraba sredstev ni prekoračena glede
               na zakon. To onemogoča tudi sistem izvajanja zakonov, to je priprava in izvajanje
               letnih programov pristojnosti ministrstva za obrambo, pridobivanje in odplačevanje
               posojil pa je v pristojnosti ministrstva za finance.</p>
               <p>Tudi letne programe posebej določa vlada, o čemer vsako leto obvešča državni zbor.
               Vse datume imate v natančnem poročilu. Vlada doslej ni sprejela nobenega programa, s
               katerim bi se prekoračila z zakonom skupna določena vsota sredstev.</p>
               <p>Drugič, računsko sodišče, stran 3, točka 2, 1,2 navaja trditev, da zakona po
               temeljnih razvojnih programih ni mogoče ne v celoti in ne v posameznih določbah
               tolmačiti drugače kot tako, da morajo biti temeljni razvojni programi materialno in
               finančno zaključeni v obdobju 1994 do  2003. Tudi odplačevanje posojil se ne more raztegniti
               preko leta 2003. Sodišče navaja različno tolmačenje ministrstva za obrambo, ki ga
               podpira tudi mnenje vladne službe za zakonodajo in drugačno mnenje ministrstva za
               finance. Nesporno je, da prvi odstavek 1. člena zakona določa, da zakon ureja
               zagotavljanje sredstev potrebnih za realizacijo temeljnih razvojnih programov na
               področju protiletalske in proti oklepne obrambe, sistema nadzora zračnega prostora in
               zvez ter za obalno obrambo. 2. člen zakona jasno določa, da bo Republika Slovenija za
               realizacijo teh programov v obdobju od 1994 do vključno 2003 zagotovila sredstva do
               skupne višine največ 76,6 milijarde tolarjev. Določen je tudi največji letni znesek
               in devizna klavzula.</p>
               <p>Zakon torej določa sredstva potrebna za realizacijo programov v navedeni višini po
               cenah na dan 30.11.1993. Zakon določa, da se nabave financirajo s krediti in nesporno
               je, da so posojila za temeljne razvojne programe lahko najeta tudi z ročnostjo preko
               leta 2003. Če temu ne bi bilo tako, potem je nesmiselna določba zakona, da se nabave
               zagotavljajo s sredstvi iz najetih posojil.</p>
               <p>Tudi mnenje vladne službe za zakonodajo do navedenega stališča ne odstopa. Podano pa
               je bilo prvič 28.1.1997, drugič 30.9.1998, priloge.</p>
               <p>Tretjič. Računsko sodišče prav tako v točki 2, natančneje 2,1.1. 2,5 in 2,6 opozarja
               na različnost tolmačenja zakona ali se stroški najetih posojil vštevajo ali ne z
               zakonom določeno skupno vsoto. Računsko sodišče se je postavilo na stališče, da tudi
               stroški obresti bremenijo navedeno vsoto. Dejstvo pa je, da se s 4. členom zakona
               pooblašča vlado za odločanje o zadolžitvah ter pogodbe o najetju posojil sklepa
               finančni minister. Stroški posojil se tudi izkazujejo pri ministrstvu za finance.
               Glede na temeljni princip zakona, da določa sredstva za realizacijo programa, je
               mogoče posojila najemati tudi z rokom odplačevanja po letu 2003 je razumljivo, da se
               obresti in drugi stroški posojil pokrivajo v okviru proračuna. Seveda pa morajo biti
               ti izkazovani in to ministrstvo za finance redno izvaja.</p>
               <p>Vsi ostali odvisni stroški povezani z nabavo oborožitve in opreme, transportni,
               špedicijski in drugi pa bremenijo skupno vsoto odobrene za realizacijo programa.</p>
               <p>Četrtič. Računsko sodišče predlaga, da se knjiženja temeljnih razvojnih programov
               izvajajo v skladu s splošnimi predpisi, pri tem pa ni upoštevalo določbe četrtega
               odstavka 4. člena zakona, ki z vidika knjiženja poslovnih dogodkov uveljavlja za
               temeljne razvojne programe izjemo, saj določa, da se poraba in zadolžitve po tem
               zakonu knjižijo v breme proračuna Republike Slovenije po času plačila anuitet in
               obresti ne glede na čas in količino prevzete oborožitve in opreme, za katero so bila
               posojila najeta. Taka določba je bila v zakon seveda vključena zato, da se je
               zagotovilo normalno izvajanje državnega proračuna in hkrati normalno izvajanje
               temeljnih razvojnih programov. V zvezi s temi štirimi točkami, ki sem jih zdaj povedal, bi rad
               povedal, da je skupna nit teh štirih točk naslednja, vlada, ministrstvo za finance,
               služba za zakonodajo, ministrstvo za obrambo, je kar se teh točk tiče, usklajena. Se
               pravi, izveden je ukrep, ki vzpostavlja normalno stanje kot predlaga računsko
               sodišče.</p>
               <p>Še enkrat bi rad poudaril, kar sem že poudaril parkrat. Stališča od teh točk v
               ničemer ne vplivajo na druge morebitne pomanjkljivosti, nepravilnosti, nezakonitosti,
               ki jih je ugotovilo pri nadzoru računsko sodišče.</p>
               <p>Eno točko bi rad še izpostavil. Navedbo računskega sodišča v zvezi z določbo zakona
               v 5. členu, da je potrebno zagotoviti prednost opremljanja kopenske vojske. Računsko
               sodišče razume pod kopensko vojsko vse rodove in službe. Razen letalstvo, pomorstvo
               in zračne obrambe. Tukaj gre čisto za strokovno zadevo, pri tem se pozablja, da je
               zakon o obrambi skoraj leto dni kasneje oziroma točneje decembra 1994 določil v 40.
               členu, da se slovenska vojska ne deli na zvrsti, torej na kopensko vojsko, vojaško
               letalstvo in mornarico, ampak, da je enotna, torej kopenska. Kot sleherna vojaška
               organizacija pa ima že v sestavi enot, tudi sredstva za protiletalsko obrambo in še
               posebej v večjih enotah, tudi letalsko podporo. Zaradi česar je vsa stvar vsebinsko
               smiselna. Izvajanje temeljnih razvojnih programov je torej povsem v skladu z zakonsko
               opredelitvijo. V skladu z zakonom, pa vlada določa letne programe in prioritete.</p>
               <p>Gospod predsednik, dovolite mi, da na koncu posebej poudarim. Da je poskušalo
               ministrstvo za obrambo, ne glede na to, kako so potekali dogodki v preteklem letu, v
               letu 1999, zagotoviti čim večjo preglednost, urejenost, dodelanost vseh postopkov, ki
               se nanašajo na izvajanje temeljnih razvojnih programov. Temu jebil seveda posvečen
               bistveni del mojega poročila. In končno moram potrditi dejstvo, da še posebej z novo
               organizacijo in sistemizacijo ministrstvo na tistih delih, na katerih se soodloča,
               ali odločujoče vpliva na izvajanje temeljnih razvojnih programov, delajo danes povsem
               drugi, brez izjeme. Delavci kot so delali v času, ki ga obsega nadzor računskega
               sodišča.</p>
               <p>Dovolite mi, da par stavkov povzetka rečem. Kar sem govoril, so bili v zvezi s
               poročilom računskega sodišča ukrepi, ki smo jih izvedli v skladu s priporočili
               računskega sodišča, v določenem delu sem določena pojasnila dal v zvezi s temi
               ukrepi, posebej sem poudaril, da ne želimo nobenih pomanjkljivosti prikrivati. En del
               v zvezi s konkretno zadevo, ga nisem zdaj komentiral, je pa natančno v
               odgovoruobrazložen. Hvala.</p>
            </sp>
            <sp xml:id="SDT2-OZNPIDJF-Redna-033-1999-12-07.sp31">

               <speaker>PREDSEDNIK FRANC (FERI) HORVAT:</speaker>

               <p>Hvala gospod minister za zelo izčrpen odgovor oziroma poročilo. Vprašam predstavnike
               ministrstva. Proceduralno kolega Jerovšek.</p>
            </sp>
            <sp xml:id="SDT2-OZNPIDJF-Redna-033-1999-12-07.sp32">

               <speaker>JOŽEF JEROVŠEK:</speaker>

               <p>Gospod predsednik, jaz danes nadomeščam tukaj, ne vem točno koliko članski je ta
               odbor za nadzor proračuna. Samo glede na prakso v drugih komisijah, se mi zdi, da smo
               verjetno  nesklepčni. Gre za
               tako pomembno področje, za nepravilnosti države, ki so tako očitne, da se tako ali
               tako zaslužijo preiskovalno komisijo. Zato sprejemati neke sklepe, po mojem mnenju,
               ne vem ali smo sklepčni, in to obravnavati. Mislim, da ni modro. Plus tega, ker
               nadomeščamo. Ob 15.00 uri ima tako druge obveznosti. Tako, da bomo dodatno verjetno
               morali zapustiti.</p>
               <p>Ugotavljam, da predstavniki vladnih strank, da so se točno organizirali, da bi to
               bilo na meji sklepčnosti oziroma, da bi v vsakem trenutku lahko povzročili. Danes
               verjetno lahko še kdo iz opozicije zadržan, pravzaprav ni pogojev. Ne vem koliko
               članska je ta komisija. Če nismo sklepčni, potem predlagam, da ne delamo naprej, ker
               je materija preveč resna, da bi lahko delali na nesklepčni seji.</p>
            </sp>
            <sp xml:id="SDT2-OZNPIDJF-Redna-033-1999-12-07.sp33">

               <speaker>PREDSEDNIK FRANC (FERI) HORVAT:</speaker>

               <p>Odbor je 13 članski. Trenutno nam res manjka en za sklepčnost. 2 kolega, ki sta
               odšla iz seje sta šla na drug odbor in sta zagotovila, da prideta nazaj. Tako, da v
               času, ko bomo odločali, če bomo odločali, je možna sklepčnost, je možno zagotoviti
               sklepčnost. Mislim, da če je volja za to, da razprava lahko poteka in da ni nujno
               prekinjati seje. Kolega Klinc je šel na drugo sejo in je rekel, da bo prišel zelo
               hitro nazaj. Kolega Špiletič.</p>
            </sp>
            <sp xml:id="SDT2-OZNPIDJF-Redna-033-1999-12-07.sp34">

               <speaker>BOGOMIR ŠPILETIČ:</speaker>

               <p>Saj imamo tudi drugi še druga delovna telesa. Tako, da po tej logiki gremo lahko vsi
               ... <stage>(Ni razumljivo.)</stage> ... Po tem državnem zboru in pridemo glasovati.</p>
               <p>Poslušajte, če je to razprava in če je to resna razprava potem jaz ne vem kaj sem.
               Pri tej čudni igri res ne bi rad sodeloval. Snov, ki je pred nami je preveč resna, da
               bi jo lahko obravnavali na nesklepčni seji. Opozoril bi samo na to, da imamo vsaj
               nekaj nas je tukaj, ki imamo še eno sejo.</p>
               <p>Na tak način poigravanje o tako resni temi pripelje do sklepa, da je namen te seje
               zato, da veliko teh, ki za to mizo pač sedijo, tako s strani vlade kot tudi drugih,
               govorijo. Ni pa namen današnje seje, pravzaprav tisto, kar mora biti in kar je naloga
               tudi z odlokom tega nadzora. Nadzor nad zakonito in gospodarno rabo denarja
               davkoplačevalcev in temu primerno seveda razpravljanje in odločanje o nekih sklepih,
               ki naj bi stanje, ki ni dobro, nasprotno od tega, izboljšalo.</p>
               <p>Ne vem. Klima danes v tej dvorani je čudna. Ravno obratna od tistega kot bi morala
               biti. Apeliral bi tudi na vas predsednik, da sami presodite. Ali bo danes ta odbor,
               ki je več nesklepčen kot sklepčen, lahko dosegel cilje, ki jih mora dosegati tudi v
               skladu z odlokom o njegovi ustanovitvi. Če je današnja seja sklicana samo zato, da
               bomo še to snov nekako pometli in spravili hitro v omare, potem lahko teče naprej. V
               nasprotnem primeru menim, da je boljše, da prekinemo in nadaljujemo kateri drugi dan in veliko bolj resno kot
               pa to poteka danes.</p>
            </sp>
            <sp xml:id="SDT2-OZNPIDJF-Redna-033-1999-12-07.sp35">

               <speaker>PREDSEDNIK FRANC (FERI) HORVAT:</speaker>

               <p>Kolega Špiletič! Kar se mene tiče, gotovo nisem seje skliceval zato, da zadevo ne bi
               korektno opravili. Res da sem bil sam v skrbeh ali bomo sklepčni glede na to, da ta
               teden intenzivno potekajo delovna telesa. Predvsem zaradi proračuna. Vendar sem
               mislil in smo ugotavljali kot vedno delamo v naprej ali bo zagotovljena sklepčnost.
               Ko se je spraševalo člane odbora, je bilo ugotovljeno, da bomo sklepčni. Nekaj
               trenutkov sedaj ni bilo sklepčnosti. Sedaj smo ponovno sklepčni, ko se je kolega
               Kopač vrnil. Vi pa dobro veste, da to ni edini odbor, ki se mu dogaja, da je na robu
               sklepčnosti ali da se poslanci selijo z ene seje odbora na drugega. Mislim, da smo
               verjetno med odbori, ki je največkrat sklepčen oziroma, ki sploh ne vem, če je bil
               kdaj sploh nesklepčen pri odločanju.</p>
               <p>Sam bi bil tudi vesel, če bi v kompletni zadevi tukaj sedeli ob tako pomembni
               zadevi. Nisem pa želel tudi tega, da bi zadevo odlagali. Ker drug teden se bo začel
               zbor in takrat, ko so seje zbora pa vemo, da so še slabši pogoji za delo odborov. Da
               je kvečjemu kakšna ura časa zjutraj ali odmora za obravnavo, kar je pa še slabše za
               kakovostno obravnavo te teme.</p>
               <p>Predlagal bi, da mi nadaljujemo obravnavo, sedaj smo sklepčni in ko bomo in kakšni
               bodo predlogi sklepov, ko bomo odločali še vedno lahko odločimo, da prekinemo sejo in
               da ob drugi priložnosti nadaljujemo obravnavo. Bojim se, da bomo zopet izgubili na
               času, kar pa najbrž tudi ni dobro. Kolega Špiletič.</p>
            </sp>
            <sp xml:id="SDT2-OZNPIDJF-Redna-033-1999-12-07.sp36">

               <speaker>BOGOMIR ŠPILETIČ:</speaker>

               <p>Najbrž niste predsednik slišal medklica kolega Kopača. Rekel je, da se je vrnil in
               bo moral kmalu zopet iti. Tako, da resnično ni pogojev, da danes kvalitetno
               opravljamo svojo nalogo. Pozivam vas, da temu primerno ravnate oziroma ocenjujem, da
               na nesklepčni seji o tako pomembnih stvareh odbor za nadzor proračuna ne sme
               razpravljati.</p>
            </sp>
            <sp xml:id="SDT2-OZNPIDJF-Redna-033-1999-12-07.sp37">

               <speaker>PREDSEDNIK FRANC (FERI) HORVAT:</speaker>

               <p>Ali mislite kolega Špiletič, da je bolje zadevo odložiti. Ampak to odlagamo potem z
               precej nedoločen čas, ker prihodnji teden se bo začela seja zbora, ki bo predvidoma
               trajala do božičnih praznikov in potem so prazniki in potem verjetno pred 10.
               januarjem ne bo možno imeti nadaljevanja seje. Nisem prepričan, da je taka varianta,
               taka rešitev dobra. Izvolite kolega.</p>
            </sp>
            <sp xml:id="SDT2-OZNPIDJF-Redna-033-1999-12-07.sp38">

               <speaker>BOGOMIR ŠPILETIČ:</speaker>

               <p>Zavedal sem se že na začetku, ko smo opozorili na to, da je danes seja nesklepčna,
               da mi boste poskušali vi ali kdo drug v usta položiti ravno to, kar ste sedaj
                  rekel, krivdo za zavlačevanje. Moj namen je bil povsem drugačne. Opozarjam
               še enkrat: Zadeva je preresna, da jo lahko obravnavamo na pet minut sklepčni in pet
               minut nesklepčni seji. Zadeva je preresna za to, da bi - bom rekel - ker tudi s tem,
               ko smo nesklepčni, ko je ta odbor nesklepčen in obravnava tako pomembno stvar, pokaže
               svoj odnos do tistega, kar bi ta odbor moral delati. To je odbor za nadzor proračuna,
               torej, skrb za zakonito in gospodarno rabo denarja davkoplačevalcev. V takšni obliki
               v bistvu odbor pozabi na svojo glavno vlogo. In ob tako malomarnem odnosu odbora in s
               tem velikem, pravzaprav tolerantnem odnosu do tistih, ki kršijo zakone oziroma se
               obnašajo tudi negospodarno s proračunskim denarjem, njim pravzaprav odpiramo oziroma
               dajemo neko zeleno luč: "Saj vi lahko to kar počnete, saj bomo enkrat nekaj
               obravnavali, če bomo sklepčni, pa tudi, če ne bomo." In s tem bo zgodbe konec. Ampak,
               to ni naloga tega odbora, to ni parlamentarni nadzor nad trošenjem javne porabe. To
               je parlamentarni nenadzor in pri tem parlamentarnem nenadzoru ne želim sodelovati.
           </p>
            </sp>
            <sp xml:id="SDT2-OZNPIDJF-Redna-033-1999-12-07.sp39">

               <speaker>PREDSEDNIK FRANC FERI HORVAT:</speaker>

               <p>Kolega Špiletič, jaz ne bi želel polimizirati, pravim, ker bi jaz tudi raje videl, da
               smo vsi v kompletni zasedbi, ampak tega nikoli ni na nobenem odboru. Morda bi res na
               tem še posebej pomembno bilo, da bi bila večina prisotna, če ne vsaj toliko, kot je
               potrebno za sklepčnost. Samo navsezadnje, nam se tudi na zboru dogaja, da včasih tudi
               z enim več dosežemo kvorum, da odločamo, pa tudi o pomembnih zadevah. Tu tudi ne
               mislim očitati to, da bi s tem povzročili zavlačevanje, ampak stvar je enostavno
               trezne ocene, kaj je boljše, ali nadaljevati sejo in poskušamo zagotoviti sklepčnost
               ali pa, da prekinemo dejansko in na enem drugem terminu potem zadevo obravnavamo.</p>
               <p>Ne bi se pa strinjal s tem - to je mala replika -, da bi sedaj posploševali
               neodgovorno obnašanje članov odbora tistih, ki smo prisotni. Kvečjemu lahko očitamo
               to tisti, ki niso, razen, če imajo res objektivne razloge za to, da niso prisotni.
               Kolega Špiletič.</p>
            </sp>
            <sp xml:id="SDT2-OZNPIDJF-Redna-033-1999-12-07.sp40">

               <speaker>BOGOMIR ŠPILETIČ:</speaker>

               <p>Saj odgovor je pravzaprav že na dlani: Sklepčni bomo še nekaj minut. ...<stage>(Ni
               razumljiv.)</stage>... koliko minut bomo še sklepčni, da poveš in potem bomo imeli že
               odgovor. Se opravičujem, ker te....</p>
            </sp>
            <sp xml:id="SDT2-OZNPIDJF-Redna-033-1999-12-07.sp41">

               <speaker>PREDSEDNIK FRANC FERI HORVAT:</speaker>

               <p>...<stage>(Medsebojno pogovarjanje.)</stage>...</p>
            </sp>
            <sp xml:id="SDT2-OZNPIDJF-Redna-033-1999-12-07.sp42">

               <speaker>MAG. JANEZ KOPAČ:</speaker>

               <p>Jaz osebno menim, sicer ne vem kaj menijo poslanci iz ...<stage>(Ni razumljiv.)</stage>..., ampak v
               bistvu smo vsi skupaj padli - bom rekel - na eno finto. Sedaj smo se tukaj prerekali
               ali ste se prerekali o tem, ali je strogo zaupno ali ni strogo zaupno, ali je odprto
               za javnost ali ni odprto za javnost. To je bila glavna tema. Tudi, če sedaj začnemo -
               bom rekel - resno obravnavo od točke do točke, jo bomo končali. Kdaj? Ob štirih,
               petih, ko bo že vse skupaj zatonilo. Zato jaz predlagam, saj ni nič hudega, če se
               prestavi pa na 10. januarja, saj to ni nič takega - po mojem mnenju. Stvar je zelo
               odprta. Tako, da jaz osebno predlagam, da se to pač prestavi na obdobje med 10. in
               15. januarjem. Nič ne bo zamujenega, hočem reč. Poleg tegasmo pa itak dobili odgovore
               vlade, tako rekoč tik pred zdajci. Ne vem no. Sedaj ne bi rad, da bi sicer rekli, s tem v resnici ni možno sklicati
               nobene resne seje sedaj, do božiča oziroma do 10. januarja. Ampak je pa tudi tako:
               Danes je to tretja točka, v redu, saj prve dve sta bile hitro konec, ampak potem je
               pa glavna bila ravno ta: Ali je strogo zaupno ali ni strogo zaupno. Potem se vsa ost
               usmeri v to, kar je popolnoma nepomembno pravzaprav za bistvo problema. Tako, da
               mislim, da je bilo narobe že zastavljeno, pa ne zaradi kogar koli posameznega, ampak
               niti ne mislim, da je bilo to posebej nastavljeno, ampak smo se kar zapletli.</p>
            </sp>
            <sp xml:id="SDT2-OZNPIDJF-Redna-033-1999-12-07.sp43">

               <speaker>PREDSEDNIK FRANC FERI HORVAT:</speaker>

               <p>Kolega Jerovšek!</p>
            </sp>
            <sp xml:id="SDT2-OZNPIDJF-Redna-033-1999-12-07.sp44">

               <speaker>JOŽEF JEROVŠEK:</speaker>

               <p>Tokrat se bom sicer priključil mnenju gospoda Kopača, čeprav verjetno on iz drugačnih
               vzrokov, ker z enomesečnim odlogom, namreč zaradi tega, ker jaz tudi odhajam sedaj v
               tem trenutku, ker ...<stage>(Ni razumljiv.)</stage>... moram drugače. Ampak, z enomesečnim odlogom
               bomo vladi dali seveda dodatne možnosti, da bo sfrizirala odgovore. Za to, kar je
               gospod minister govoril - jaz ne vem - prejšnja vlada je tu poročilo za 1994 leto -
               pa ne bom nobene tajne - jasno napisala, da stroški najetja posojil bremenijo
               proračunsko postavko ministrstva za obrambo, in v resnici je temeljne razvojne
               programe. Zdaj slišimo drugačno mnenje. Ampak to je pa vladno iz tistega časa,
               poročilo. Tako, da bomo žal s tem soočeni, vendar, če gospodje, mislim, pravzaprav,
               če vladne stranke niso zainteresirane, da bi imele tu predstavnike, mislim, združene
               liste ...<stage>(Ni razumljiv.)</stage>... 100 %, mi smo tudi kar solidno zastopani, potem pač se
               moramo s tem soočiti. Danes je situacija taka, da verjetno ne bo možno več naprej to
               delati. Hvala lepa.</p>
            </sp>
            <sp xml:id="SDT2-OZNPIDJF-Redna-033-1999-12-07.sp45">

               <speaker>PREDSEDNIK FRANC FERI HORVAT:</speaker>

               <p>Hvala. Kolega Gostiša.</p>
            </sp>
            <sp xml:id="SDT2-OZNPIDJF-Redna-033-1999-12-07.sp46">

               <speaker>LEON GOSTIŠA:</speaker>

               <p>Tu je bilo že dvakrat omenjeno, da so vladne stranke, ki so povzročile, tiste, ki so
               povzročile, da je odbor na robu sklepčnosti, moram opozoriti, da je to en tistih
               odborov, sicer redkih, v katerih pa imajo stranke opozicije večino in lahko sami
               zagotovijo sklepčnost.</p>
            </sp>
            <sp xml:id="SDT2-OZNPIDJF-Redna-033-1999-12-07.sp47">

               <speaker>PREDSEDNIK FRANC FERI HORVAT:</speaker>

               <p>Hvala. Glede na to, da napovedujete še nekateri člani, da odidete, da res grozi, da
               bi postali nesklepčni v trenutku, ko bi morali odločati, predlagam, da prekinemo
               danes to sejo. Škoda je, da ne moremo po tem poročilu.... Prosim, še malo za posluh.
               Škoda je, da ne moremo po tem dosti temeljitem poročilu gospoda ministra, ki bi dalo
               gotovo tudi iztočnice za razpravo in za vprašanja, slišati še zelo meritornega
               odgovora oziroma poročila predsednika računskega sodišča, ker tako je dogovorjeno in
               tudi pričakujemo, da da predsednik računskega sodišča tudi oceno odgovorov, že v
               smislu tudi  novega zakona, ki
               je v pripravi, da računsko sodišče oceni koliko se z odgovori vlade dejansko daje
               prave odgovore oziroma ukrepa za odpravo pomanjkljivosti. Ampak tudi zato, bi bilo
               potrebna čim večja prisotnost članov odbora, da ne bi potekala seja res na robu
               sklepčnosti ali z enim članom oziroma glasom večine pri tako pomembni temi.</p>
               <p>Sedaj prekinjam to sejo in bomo iskali prvi možen termin, ko bomo lahko zagotovili
               večjo prisotnost članov odbora.</p>
               <p>Zahvaljujem se vam za sodelovanje in s tem prekinjam to točko in to sejo. Hvala
                  lepa. <stage type="time">(SEJA JE BILA PREKINJENA 7. DECEMBRA 1999 OB 15.03 URI.)</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT2-KZVIIAZ-Redna-006-1997-03-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za volitve imenovanja in administrativne zadeve</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">F8DD643B3E0322E2C1256458003E62AF</idno>
               <idno type="custom" subtype="day">BA1762F0525B8470C125645E00409B05</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=BA1762F0525B8470C125645E00409B05</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-KZVIIAZ-Redna-006-1997-03-18.KZVIIAZ" n="006">
               <name>Redna</name>
               <date when="1997-03-18"/>
            </setting>
         </settingDesc>
         <particDesc>
            <listOrg>
               <org xml:id="SDT2-KZVIIAZ-Redna-006-1997-03-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-KZVIIAZ-Redna-006-1997-03-18.KZVIIAZ">
                        <orgName key="KZVIIAZ">Komisija za volitve imenovanja in administrativne zadeve</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA VOLITVE, IMENOVANJA IN ADMINISTRATIVNE ZADEVE</stage>
            <stage type="session">6. Seja</stage>
            <stage type="date">(18.3.1997)</stage>
            <stage type="chairman">Sejo je vodil Igor Bavčar, predsednik komisije.</stage>
            <stage type="time">Seja se je začela ob 10.07 uri.</stage>


            <sp xml:id="SDT2-KZVIIAZ-Redna-006-1997-03-18.sp1">

               <speaker>PREDSEDNIK IGOR BAVČAR:</speaker>

               <p>Pričenjam 6. sejo Komisije Državnega zbora za volitve, imenovanje in administrativne
               zadeve. Dober dan.</p>
               <p>Predlagani dnevni red ste dobili pisno skupaj z gradivom. Uvodoma so me obvestili,
               da predlagajo, da bi 2. točko dnevnega reda, namreč Predlog odloka o organizaciji in
               delu služb Državnega zbora prestavili na konec današnje seje, zaradi tega, da nam
               bodo pripravili čistopis, kajti delovna skupina je delala tako rekoč do tik pred
               začetkom našega dela komisije, zato predlagam, da to storimo. Odpiram razpravo o
               dnevnem redu in tudi o drugih vprašanjih. Želi kdo razpravljati o dnevnem redu,
               predlagati kaj novega? Prosim, gospod Anderlič.</p>
            </sp>
            <sp xml:id="SDT2-KZVIIAZ-Redna-006-1997-03-18.sp2">

               <speaker>ANTON ANDERLIČ:</speaker>

               <p>Predlagam, da točko o odloku obravnavamo proti koncu ali na koncu, da pretipkajo
               tisto, kar je treba pretipkati.</p>
            </sp>
            <sp xml:id="SDT2-KZVIIAZ-Redna-006-1997-03-18.sp3">

               <speaker>PREDSEDNIK IGOR BAVČAR:</speaker>

               <p>To sem že uvodoma povedal, ampak je v redu.</p>
            </sp>
            <sp xml:id="SDT2-KZVIIAZ-Redna-006-1997-03-18.sp4">

               <speaker>ANTON ANDERLIČ:</speaker>

               <p>Se opravičujem.</p>
            </sp>
            <sp xml:id="SDT2-KZVIIAZ-Redna-006-1997-03-18.sp5">

               <speaker>PREDSEDNIK IGOR BAVČAR:</speaker>

               <p>Hvala, gospod Anderlič. To bomo naredili. Dobro. Še kakšno vprašanje? (Ne.) Če ne
               dajem dnevni red na glasovanje.</p>
               <p>Kdo je za? ( članov.) Hvala lepa. Je kdo proti? (Nihče.)</p>
               <p>Ugotavljam, da je dnevni red sprejet.</p>
               <p>Prehajamo k <title>1. TOČKI DNEVNEGA REDA - POTRDITEV ZAPISNIKA 5. SEJE KOMISIJE IN
                  UGOTOVITEV URESNIČITVE SKLEPOV TE SEJE.</title> Najprej dajem besedo gospodu
               Tomažiču, da nas obvesti o tem kako je delovna skupina za stanovanja se soočila z
               vprašanji, ki smo jih posredovali na prejšnji seji. Prosim, gospod Tomažič.</p>
            </sp>
            <sp xml:id="SDT2-KZVIIAZ-Redna-006-1997-03-18.sp6">

               <speaker>HERMAN TOMAŽIČ:</speaker>

               <p>Hvala. Pri že podeljenih 29 stanovanjih oziroma predlogu, je prišlo do odpovedi dr.
               Lucija, ki odstopa od tega predloga in pravi, da bo počakal na drugo skupino. To isto
               stanovanje je bilo tudi ponujeno prof. Mežanu, ki je po njegovi želji tudi primerno,
               ampak se je prav tako odločil, da počaka na drugo skupino. Zato predlagam, da se to
               stanovanje pač podeli prvemu naslednjemu, ki ga sprejme.</p>
               <p>V zvezi s stanovanji za gospoda Presečnika in gospoda Petana so pogovori za najem
               teh dveh stanovanj. Oba se s stanovanji strinjata. Stanovanje, ki naj bi bilo
               dodeljeno gospodu Delaku in se jih je izmed ponujenih agencijskih stanovanj izbral
               12.3., je žal agencija oddala tretjemu in zato bo skupina prihodnji teden gospodu
               Delaku, ki je trenutno v bolniški ponudila drugo izbiro in potem zadevo uredila.</p>
               <p>Za ostalih še ne dodeljenih 9 kandidatov pa ima skupina 20 ponudb agencijskih
               stanovanj, ki jih bo pregledala in kasneje naredila predlog podelitve.</p>
               <p>Predlagal pa bi, da bi ne glede na vse že rešenim zadevam odločbe takoj izdali, tako
               da bi lahko začeli teči roki za morebitne pritožbe.</p>
            </sp>
            <sp xml:id="SDT2-KZVIIAZ-Redna-006-1997-03-18.sp7">

               <speaker>PREDSEDNIK IGOR BAVČAR:</speaker>

               <p>Dobro. Želi kdo v zvezi s tem vprašanjem razpravljati? (Ne.) Torej, lahko upoštevamo
               priporočilo gospoda Tomažiča, da sklepe prejšnje seje sedaj po tej informaciji
               realiziramo? (Da.) Želi še kdo razpravljati o zapisniku? (Ne.) Če ne, ga dajem na
               glasovanje.</p>
               <p>Kdo je za, da ga sprejmemo? (12 članov.) Je kdo proti? (Nihče.)</p>
               <p>Ugotavljam, da smo soglasno sprejeli zapisnik 5. seje Komisije.</p>
               <p>Odlok smo rekli, da bomo obravnavali pozneje.</p>
               <p>Prehajamo na <title>3. TOČKO DNEVNEGA REDA - OBRAVNAVA PREDLOGOV POSLANSKE SKUPINE
                  ZDRUŽENE LISTE SOCIALNIH DEMOKRATOV IN POSLANSKE SKUPINE SOCIALDEMOKRATSKE STRANKE
                  SLOVENIJE ZA USTANOVITEV DELOVNIH TELES DRŽAVNEGA ZBORA.</title> Glede na razpravo
               na prejšnji seji uvodoma ob dnevnem redu, bi najprej prosil gospoda Hvalico in
               gospoda Potrča, ki sta tu posredovala Komisiji predloge, da nas seznanita z
               informacijo ali je prišlo do sestanka kolegija oziroma ali je tovrstna razprava bila
               opravljena na posvetovanju poslanskih skupin. Gospod Ivo Hvalica, prosim, če bi nas
               lahko informirali o tem.</p>
            </sp>
            <sp xml:id="SDT2-KZVIIAZ-Redna-006-1997-03-18.sp8">

               <speaker>IVO HVALICA:</speaker>

               <p>Hvala lepa, gospod predsednik. Do sestanka ni prišlo, ker se predsednik Državnega
               zbora ni odzval na naš poziv. Hvala.<stage type="mag"/>
               </p>
            </sp>
            <sp xml:id="SDT2-KZVIIAZ-Redna-006-1997-03-18.sp9">

               <speaker>PREDSEDNIK IGOR BAVČAR:</speaker>

               <p>Prosim. Gospa Jožica Velišček.</p>
            </sp>
            <sp xml:id="SDT2-KZVIIAZ-Redna-006-1997-03-18.sp10">

               <speaker>JOŽICA VELIŠČEK:</speaker>

               <p>Gospod predsednik, rada bi samo obvestila, da je predsednik Državnega zbora poslal
               predloge gospoda Hvalice in gospoda Potrča, še dodatne predloge, ki so bili poslani v
               Državni zbor v zvezi z ustanovitvijo delovnih teles vodjem poslanskim skupin. Prav
               tako je opozoril vodje poslanskih skupin na sklep, ki so ga sprejeli ob ustanovitvi
               poslanskih skupin, da se razpravlja tudi o drugih predlogih, ki so bili takrat dani v
               razpravo in o njih ni prišlo do dogovora. Poslal je dopis poslanskim skupinam, jih
               pozval, da dajo svoje stališče do tega. Na podlagi sprejetih stališč se bo lahko
               pripravil sestanek v zvezi z predlogi za ustanovitev novih delovnih teles in prav
               tako za spremembo funkcionarskih mest v vodstvu Državnega zbora.</p>
            </sp>
            <sp xml:id="SDT2-KZVIIAZ-Redna-006-1997-03-18.sp11">

               <speaker>PREDSEDNIK IGOR BAVČAR:</speaker>

               <p>Hvala lepa. Ne preostane nam drugega, kot da preprosto počakamo na stališča
               poslanskih skupin, ki se bodo odzvala pozivu predsednika Državnega zbora na sejo
               kolegija in na to, da bodo poslanske skupine oblikovale predlog, zato da ga bomo
               lahko obravnavali na seji Komisije za volitve in imenovanja.</p>
               <p>Moram reči, da kar zadeva mene, če do tega dogovora pride pred sejo Državnega zbora,
               sprašujem generalno sekretarko, ali je možno ujeti to sejo ali ne? Toliko da se bomo
               približno orientirali. Če ne, da bomo vsaj približno vedeli kakšni so termini, o
               katerih moramo odločati.</p>
            </sp>
            <sp xml:id="SDT2-KZVIIAZ-Redna-006-1997-03-18.sp12">

               <speaker>JOŽICA VELIŠČEK:</speaker>

               <p>Gospod predsednik, pač naslednja Državnega zbora naj bi se začela 25., tako da
               menim, da bo zelo težko to uvrstiti na to sejo.</p>
            </sp>
            <sp xml:id="SDT2-KZVIIAZ-Redna-006-1997-03-18.sp13">

               <speaker>PREDSEDNIK IGOR BAVČAR:</speaker>

               <p>Prosim, gospod Potrč.</p>
            </sp>
            <sp xml:id="SDT2-KZVIIAZ-Redna-006-1997-03-18.sp14">

               <speaker>MIRAN POTRČ:</speaker>

               <p>Rad bi samo eno reč ugotovil. Ta moment je stanje takšno kot je bilo povedano in
               verjamem, da lahko odpremo to razpravo, lahko dolgo razpravljamo, ne verjamem, da
               bomo uspeli rešiti ali ne. Bi bilo pa najbrž korektno prav povedati le to, da so se
               pri gospodu predsedniku ta pisma relativno dolgo držala. Samo to ugotavljam, brez
               želje, da je kdo kaj kriv ali ne. Ampak relativno dolgo so se držala in če bi malo
               prej bilo reagirano, potem bi se stvari že premaknile. To velja tako za pobudo, ki so
               jo dali kolegi iz Socialdemokratske stranke, kot za našo in konec koncev kot tudi za
               ugotovitev, ki jo je KVIAZ sprejel pred približno tednom dni. Hvala lepa.</p>
            </sp>
            <sp xml:id="SDT2-KZVIIAZ-Redna-006-1997-03-18.sp15">

               <speaker>PREDSEDNIK IGOR BAVČAR:</speaker>

               <p>Hvala lepa. Tu bom osebno govoril s predsednikom. Mislim, da so razumljive njegove
               delovne obveznosti, tudi obiski, ki jih ta trenutek opravlja v tujini, tako da bi ga
               rad vzel malo v zaščito. Se bom pa tudi osebno zavzel, da do tega sestanka čimprej
               pride. Nenazadnje imamo pred seboj tudi odločanje o pomembnih mestih v vodstvu
               Državnega zbora in mislim, da bi bilo potrebno na tem sestanku opraviti tudi na
               predlog in pobudo predstavnikov Socialdemokratske stranke na prejšnji seji, tako da
               pričakujem, da bo do tega prišlo.</p>
               <p>Glede na to, vsaj kar zadeva vprašanja, ki danes niso na dnevnem redu, bi jih pa
               vendarle rad omenil, vprašanj podpredsednikov Državnega zbora, morda ne bi bilo
               napačno, če bi morebitne iniciative prevzela tudi opozicija glede na to, da gre tu za
               odločitev o opozicijskih podpredsednikih oziroma o opozicijskem podpredsedniku in bi
               bilo dobro, če bi prišlo do sestanka opozicijskih strank, kjer bi izmenjali stališča
               o tem vprašanju. To je zgolj moja sugestija, ki ne zadeva pristojnosti Komisije za
               volitve in imenovanja, tako da bi morda ujeli nek čas, ki nam je še ostal na voljo.
               Prosim, gospod Potrč.</p>
            </sp>
            <sp xml:id="SDT2-KZVIIAZ-Redna-006-1997-03-18.sp16">

               <speaker>MIRAN POTRČ:</speaker>

               <p>Nisem se mislil oglasiti, ampak ker je gospod predsednik tako lepo povedal kaj on
               sugerira, naj povem še sam neko sugestijo.<stage type="mag"/>
               (Nadaljevanje) Se strinjam, ta je možna, predlagam pa sugestijo tudi koaliciji in da
               se tudi sestane in oceni, ali eventualno mogoče ni pripravljena treh podpredsedniških
               mest dati opoziciji, kar je možno. Hvala lepa.</p>
            </sp>
            <sp xml:id="SDT2-KZVIIAZ-Redna-006-1997-03-18.sp17">

               <speaker>PREDSEDNIK IGOR BAVČAR:</speaker>

               <p>Hvala lepa. Prav, predlagam, da zdaj izčrpamo sugestije in benevolenco. Ali jaz
               lahko zaključim to točko dnevnega reda? Sprašujem predvsem oba predlagatelja, seveda
               s tem dodatnim pozivom, da čimprej pride do tega sestanka pri predsedniku Državnega
               zbora. Gospod Hvalica, bi vi želel še k temu kaj pripomniti? Prosim.</p>
            </sp>
            <sp xml:id="SDT2-KZVIIAZ-Redna-006-1997-03-18.sp18">

               <speaker>IVO HVALICA:</speaker>

               <p>Gospod predsednik, jaz ne vem, zakaj bi KVIAZ ne mogel vsaj en del te pobude, gre za
               ustanovitev teh treh delovnih teles, obravnavati danes. To je pristojnost KVIAZ-a. Pa
               kaj se gremo tu zdaj. Naj se sestane opozicija, pa pozicija, pa ne vem kaj. To je
               KVIAZ, ki naj o tem odloča. Zadeve so zelo jasne. Dva odbora, odnosno komisije so na
               podlagi poslovnika... (Nerazumljivo!) pa na podlagi resolucije o Slovencih po svetu
               odnosno v zamejstvu. Saj imamo vendar vso poslovniško podlago za to. Pa kaj hočemo?
               Zakaj se zdaj to, ta del vprašanja odlaga? Jaz tega preprosto ne razumem. Ali je
               mogoče komu do tega, da ne bi prišli pravočasno do Odbora za nadzor proračuna? Ali je
               mogoče komu do tega, da ne bi prišli pravočasno do Komisije nad nadzorom, danes piše
               v Delu, rekreativcev v obveščevalnih službah? Jaz mislim, da je to treba narediti,
               Slovenci po svetu pa tudi čakajo, tam so pa sploh se nakopičili v zadnjih mesecih
               eminentni - z negativnim predznakom eminentni - problemi, ki bi jih moralo po novem
               novo pristojno delovno telo Državnega zbora obravnavati. Jaz preprosto tega ne
               razumem. Ne razumem. Hvala.</p>
            </sp>
            <sp xml:id="SDT2-KZVIIAZ-Redna-006-1997-03-18.sp19">

               <speaker>ANTON ANDERLIČ:</speaker>

               <p>Jaz mislim, da bi lahko se lotili tega dela na način, da bi se danes dogovorili, da
               pač poslanske skupine oblikujejo te predloge do, recimo četrtka, da se kolegij,
               mislim da je četrtek ali je jutri, ne vem kdaj in da se kolegij že na tej prvi seji s
               tem pozabava in da v vsakem primeru KVIAZ potem v torek za to sejo pripravi ti dve,
               vsaj ti dve nadzorni delovni telesi. Jaz mislim, da je to prav in Vlada je začela
               delati, službe delajo in pod nadzorom je prav, da so in če je sprejemljivo, da to
               recimo, ker KVIAZ vendarle mora v končni fazi, ne glede na to, kaj bo kolegij
               naredil, pripraviti odlok za sejo Državnega zbora. V tej je ta, pač problem procedure
               in mislim, da lahko to naredimo do četrtka. Hvala. Seveda, jaz bi v tem primeru
               vendarle tudi rekel to, da bi generalna sekretarka skupaj s predsednikom oziroma s
               podpredsedniki Državnega zbora ugotovila, da se material lahko da na, izjemoma recimo
               na sejo Državnega zbora drug teden. Mislim, da so to stvari, ki so take, da to izjemo
               lahko upoštevajo. Hvala.</p>
            </sp>
            <sp xml:id="SDT2-KZVIIAZ-Redna-006-1997-03-18.sp20">

               <speaker>PREDSEDNIK IGOR BAVČAR:</speaker>

               <p>Gospa Veliščkova, je to res?</p>
            </sp>
            <sp xml:id="SDT2-KZVIIAZ-Redna-006-1997-03-18.sp21">

               <speaker>JOŽICA VELIŠČEK:</speaker>

               <p>Ja, jaz bi pač predlagala, da vaša komisija zadolži službo Državnega zbora...</p>
            </sp>
            <sp xml:id="SDT2-KZVIIAZ-Redna-006-1997-03-18.sp22">

               <speaker>IVO HVALICA:</speaker>

               <p>Na glas, prosim.</p>
            </sp>
            <sp xml:id="SDT2-KZVIIAZ-Redna-006-1997-03-18.sp23">

               <speaker>PREDSEDNIK IGOR BAVČAR:</speaker>

               <p>Gospod Hvalica, lepo vas prosim!</p>
            </sp>
            <sp xml:id="SDT2-KZVIIAZ-Redna-006-1997-03-18.sp24">

               <speaker>IVO HVALICA:</speaker>

               <p>Ne slišim...<stage type="mag"/>
               </p>
            </sp>
            <sp xml:id="SDT2-KZVIIAZ-Redna-006-1997-03-18.sp25">

               <speaker>JOŽICA VELIŠČEK:</speaker>

               <p>Gospod predsednik, predlagala bi, da vaša komisija zadolži službe Državnega zbora,
               da pripravijo odlok o dopolnitvi odloka o ustanovitvi in nalogah delovnih teles in
               formular odloka o sestavi delovnih teles in imenovanju predsednika, podpredsednikov
               in članov delovnih teles, predlagala bi pa tudi, da vaša komisija pozove poslanske
               skupine, da predlagajo število članov teh delovnih teles in tudi najbrž, kdo naj bi
               bil iz posamezne poslanske skupine član teh delovnih teles. Vse te predpostavke
               morajo biti izpolnjene, preden lahko rečemo, da gremo na sejo Državnega zbora z
               odlokom.</p>
               <p>Menim, da za te tri, ki jih predlaga gospod Hvalica, ni nobenega problema. Tako
               morajo biti ustanovljene na podlagi resolucije in na podlagi poslovnika Državnega
               zbora; o dodatnih delovnih telesih, o katerih bi se dogovorili kasneje pri
               predsedniku, bi se potem naknadno ponovno dopolnjeval odlok o ustanovitvi delovnih
               teles.</p>
            </sp>
            <sp xml:id="SDT2-KZVIIAZ-Redna-006-1997-03-18.sp26">

               <speaker>PREDSEDNIK IGOR BAVČAR:</speaker>

               <p>Hvala. To razumem in samo sprašujem, ali je mogoče po vašem mnenju zadeve pripeljati
               tako daleč, da bi lahko na seji, ki se bo začela 25., obravnavali?</p>
            </sp>
            <sp xml:id="SDT2-KZVIIAZ-Redna-006-1997-03-18.sp27">

               <speaker>JOŽICA VELIŠČEK:</speaker>

               <p>Kar se tiče priprave odloka o ustanovitvi delovnih teles Državnega zbora, bodo
               službe to pripravile in pred tem pa bo morala še biti seja KVIAZ-a, da bo potrdila in
               predlagala Državnemu zboru. Za odlok o sestavi delovnih teles je potreben dogovor
               poslanskih skupin skupnega? števila in poimenskih članov delovnih teles.</p>
            </sp>
            <sp xml:id="SDT2-KZVIIAZ-Redna-006-1997-03-18.sp28">

               <speaker>PREDSEDNIK IGOR BAVČAR:</speaker>

               <p>Ta sklep je praktično identičen s sklepom, ki ga je predlagal gospod Anderlič. Ali
               želi kdo drugače oblikovati sklep? Gospod Hvalica.</p>
            </sp>
            <sp xml:id="SDT2-KZVIIAZ-Redna-006-1997-03-18.sp29">

               <speaker>IVO HVALICA:</speaker>

               <p>Hvala. Mislim, da lahko KVIAZ tukaj in sedaj, ker so v njem predstavniki vseh
               poslanskih skupin, določi število članov za posamezni odbor, ki je predlagan in
               komisijo. S tem naredi prvi korak naprej. Na podlagi tega se potem ugotovi razmerje.
               Mislim, da smo precej teh stvari že preigrali, ko smo določali razmerje pri ostalih
               delovnih telesih, ker sicer ne bomo prišli do tega, da bi na tej seji Državnega zbora
               že lahko to sprejeli. To lahko naredimo sedaj. Ugotoviti moramo - ponavljam - najprej
               skupno število članov v posameznem odboru oziroma komisiji in potem razmerje. Za
               vzorec si lahko vzamemo neko drugo komisijo, kjer imamo to število določeno in tudi
               razmerja. Skratka, to je stvar četrt ure, da lahko za vse te 3 komisije določimo
               skupno število članov, članov po posameznih poslanskih skupinah, potem pa preostane
               samo to, da poslanske skupine te številke opremijo z imeni in priimki in zadeva je
               lahko jutri rešena. Jutri je sklican kolegij. Tega sicer ni na dnevnem redu, ampak
               lahko bi recimo tudi to potem še na kolegiju potrdili. Hvala.</p>
            </sp>
            <sp xml:id="SDT2-KZVIIAZ-Redna-006-1997-03-18.sp30">

               <speaker>PREDSEDNIK IGOR BAVČAR:</speaker>

               <p>Moj predlog je drugačen. Predlagam, da se dogovorimo, da to točko damo na dnevni red
               in jo tudi dokončamo, na eno sejo pred 25. Moj predlog je za petek, ali najkasneje v
               ponedeljek. Odvisno, kako se dogovorimo. Če se dogovorimo in če boste imeli čas,
               lahko tudi v ponedeljek, ampak jaz predlagam petek. V tem času predlagam, da
               pripravimo nekaj variant<stage type="mag"/>(Nadaljevanje)odloka,
               da poslanske skupine tudi same predlagajo sestavo in to kompletno diskusijo, s
               predlogi vred - da jih ne bi sedaj tukaj sesali s prstov in se zmišljevali, delali
               analogije z drugimi delovnimi telesi, kar bi nam vzelo veliko časa - opravimo na seji
               v petek. Če se s tem strinjate, bi v tem primeru pozval službe, da pripravijo predlog
               odloka, hkrati pozval poslanske skupine, da tudi same dajo sugestije glede števila in
               sestave treh delovnih komisij, o katerih je govor, in hkrati tudi dajo svoje predloge
               za imena, ki bi jih obravnavali za sprejem odloka o sestavi.</p>
               <p>Dajem ta dva predloga v diskusijo. Imamo predlog gospoda Hvalice, da se tega lotimo
               sedaj in predlog, da se tega lotimo v petek ob 10. uri; da se že sedaj dogovorimo, da
               bomo to storili na tej posebni točki dnevnega reda.</p>
               <p>Želi kdo o teh predlogih diskutirati? Gospod Hvalica, se lahko dogovoriva, da to
               naredimo v petek, da vi odstopite od svojega predloga, ker bo ta stvar normalnejša,
               po mojem mnenju, in lažje bomo naredili.</p>
            </sp>
            <sp xml:id="SDT2-KZVIIAZ-Redna-006-1997-03-18.sp31">

               <speaker>IVO HVALICA:</speaker>

               <p>Zakaj bi vedno jaz moral odstopiti od svojega predloga? Vztrajam na svojem predlogu!
           </p>
            </sp>
            <sp xml:id="SDT2-KZVIIAZ-Redna-006-1997-03-18.sp32">

               <speaker>PREDSEDNIK IGOR BAVČAR:</speaker>

               <p>V redu, potem dajem najprej na glasovanje svoj predlog.</p>
               <p>Kdo je za to, da skličemo posebno sejo v petek, na kateri bomo dokončno odločili o
               vseh teh vprašanjih ter pozovemo službo, da pripravi predlog odloka...</p>
            </sp>
            <sp xml:id="SDT2-KZVIIAZ-Redna-006-1997-03-18.sp33">

               <speaker>IVO HVALICA:</speaker>

               <p>Proceduralno, prosim.</p>
            </sp>
            <sp xml:id="SDT2-KZVIIAZ-Redna-006-1997-03-18.sp34">

               <speaker>PREDSEDNIK IGOR BAVČAR:</speaker>

               <p>...za to sejo in tudi predlog kadrovske sestave. Smo sredi glasovanja, gospod
               Hvalica.</p>
            </sp>
            <sp xml:id="SDT2-KZVIIAZ-Redna-006-1997-03-18.sp35">

               <speaker>IVO HVALICA:</speaker>

               <p>Proceduralno, prosim, lahko?</p>
            </sp>
            <sp xml:id="SDT2-KZVIIAZ-Redna-006-1997-03-18.sp36">

               <speaker>PREDSEDNIK IGOR BAVČAR:</speaker>

               <p>Prosim, kdo je za?</p>
            </sp>
            <sp xml:id="SDT2-KZVIIAZ-Redna-006-1997-03-18.sp37">

               <speaker>IVO HVALICA:</speaker>

               <p>Prosim, proceduralno.</p>
            </sp>
            <sp xml:id="SDT2-KZVIIAZ-Redna-006-1997-03-18.sp38">

               <speaker>PREDSEDNIK IGOR BAVČAR:</speaker>

               <p>Smo sredi glasovanja, gospod Hvalica.</p>
            </sp>
            <sp xml:id="SDT2-KZVIIAZ-Redna-006-1997-03-18.sp39">

               <speaker>IVO HVALICA:</speaker>

               <p>Ja, ampak... predlogi se dajejo po vrstnem redu.</p>
            </sp>
            <sp xml:id="SDT2-KZVIIAZ-Redna-006-1997-03-18.sp40">

               <speaker>PREDSEDNIK IGOR BAVČAR:</speaker>

               <p>(10 članov.) Je kdo proti?</p>
               <p>Predlog je sprejet, da se v petek ob 10. sestanemo, da do takrat pripravimo
               materiale, pozovemo tudi poslanske skupine... (Hvalica: Proceduralno.)... Takoj boste
               dobili besedo, gospod Hvalica.</p>
               <p>Prosim, gospod Hvalica.</p>
            </sp>
            <sp xml:id="SDT2-KZVIIAZ-Redna-006-1997-03-18.sp41">

               <speaker>IVO HVALICA:</speaker>

               <p>Gospod predsednik, protestiram proti takšnemu načinu. Predloge se daje na glasovanje
               po vrstnem redu kot so bili predlagani. Vi ste kršil, ne samo poslovnik, ampak tudi
               dobre običaje, uzance, v tem Državnem zboru. Hvala.</p>
            </sp>
            <sp xml:id="SDT2-KZVIIAZ-Redna-006-1997-03-18.sp42">

               <speaker>PREDSEDNIK IGOR BAVČAR:</speaker>

               <p>Gospod Hvalica, ko sem začel to sejo, ko sem predstavil problematiko, sem predlagal,
               da to storimo na prihodnji seji. Najprej sem mislil, da bi to naredil kolegij, potem
               sem predlagal, da gre to v petek na sejo, tako da samo delno upoštevam vaš ugovor.</p>
               <p>Prosim, gospod Anderlič.</p>
            </sp>
            <sp xml:id="SDT2-KZVIIAZ-Redna-006-1997-03-18.sp43">

               <speaker>ANTON ANDERLIČ:</speaker>

               <p>Predlagam, da v petek opravimo še eno zadevo, ki se mi zdi, da je kar precej nujna,
               in to je, da pripravimo predlog odloka o ustanovitvi komisije za enake možnosti. Prej
               se je ta komisija imenovala za ženska vprašanja. Mislim, da je toliko opozoril, kot
               je bilo v javnosti, toliko formalnih pobud, ki so bile podane tudi predsedniku
               Državnega zbora, bilo je nekaj zborovanj in tako naprej, zdi se mi, da smo to, glede
               na strukturo, tudi če se hočemo resno pogovarjati o tem, zastopanosti, predvsem žensk
               v politiki, da to ustanovimo. Predlagam, da pozovemo poslanske skupine, da te
               predloge oblikujejo, da se tudi za to komisijo te predlogi pripravijo. <stage type="mag"/>
               </p>
            </sp>
            <sp xml:id="SDT2-KZVIIAZ-Redna-006-1997-03-18.sp44">

               <speaker>PREDSEDNIK IGOR BAVČAR:</speaker>

               <p>Želi kdo o tem diskutirati? Prosim.</p>
            </sp>
            <sp xml:id="SDT2-KZVIIAZ-Redna-006-1997-03-18.sp45">

               <speaker>JOŽICA VELIŠČEK:</speaker>

               <p>Gospod predsednik, tukaj bi samo opozorila na neko določeno stvar. Vsebinske
               razprave o tem, kaj naj bi ta komisija, glede na to, da se sedaj spreminja, ne samo
               njen naslov, ampak tudi njene naloge, kaj naj bi bil njen delokrog, če lahko tako
               rečem in bi prosili tudi v tem smislu, poleg tistih gradiv, ki jih že imamo iz Urada
               za žensko politiko, da dobimo neke sugestije poslanskih skupin, kaj naj bodo naloge
               te novoustanovljene komisije. Mislim, da v službah Državnega zbora bi težko brez
               stališč poslanskih skupin pripravile odlok o ustanovitvi te komisije in določili njen
               delokrog.</p>
            </sp>
            <sp xml:id="SDT2-KZVIIAZ-Redna-006-1997-03-18.sp46">

               <speaker>PREDSEDNIK IGOR BAVČAR:</speaker>

               <p>Anderlič.</p>
            </sp>
            <sp xml:id="SDT2-KZVIIAZ-Redna-006-1997-03-18.sp47">

               <speaker>ANTON ANDERLIČ:</speaker>

               <p>Jaz obžalujem, da prihaja do polemike na tej točki. Obstaja poročilo o delu komisije
               v prejšnjem mandatu, ki je takole debelo in je tam notri izhodišč za delo te
               komisije, naloge itn., s katerimi naj bi se prioritetno ukvarjala ta, ali komisija s
               podobnimi nalogami tudi v tem mandatu, toliko da tudi če ne bi bilo pozivov s strani
               različnih forumov in raznih drugih skupin, saj jaz sem nekaj teh pisem preko Kabineta
               predsednika Državnega zbora dobil, najbrž tudi v drugih poslanskih skupinah in res ne
               vidim potrebe, čeprav se zavežem, da bomo do jutri v Urad oziroma generalni
               sekretarki in vodstvu Državnega zbora tudi z naše strani dali saj nekaj strani
               opredelitev, kaj naj bi ta komisija delala. Smo se že pogovarjali o tem na kolegiju,
               dvakrat, trikrat, takrat ko smo to delali, takrat smo rekli, da bomo to ustanovili in
               sam bi bil za to, da to v tej rundi tudi ustanovimo, kajti bojim se, da če to sedaj
               ne naredimo, da to kmalu na bo prišlo na vrsto. Hvala.</p>
            </sp>
            <sp xml:id="SDT2-KZVIIAZ-Redna-006-1997-03-18.sp48">

               <speaker>PREDSEDNIK IGOR BAVČAR:</speaker>

               <p>Hvala. Predlagam, da glasujemo tudi o tem predlogu in da je to tudi izhodišče za
               delo.</p>
               <p>Kdo je za Anderličev predlog? (12 članov.) Je kdo proti? (Nihče.)</p>
               <p>Ugotavljam, da je sprejeto.</p>
               <p>Gospod Hvalica ima proceduralno.</p>
            </sp>
            <sp xml:id="SDT2-KZVIIAZ-Redna-006-1997-03-18.sp49">

               <speaker>IVO HVALICA:</speaker>

               <p>Hvala lepa, gospod predsednik. O drugem delu tega vprašanja glede izvolitve
               podpredsednika Državnega zbora, je bilo prej pojasnjeno s strani generalne
               sekretarke, da je predsednik Državnega zbora odgovoril na moj poziv, da se v
               najkrajšem možnem času skliče sestanek podpisnikov. Ta poziv sem naslovil na
               predsednika Državnega zbora 11.3. Sprejel sem izjavo gospe Veliščkove, v prepričanju,
               da ne more med mojimi papirji, pa sem vso pošto prinesel s seboj, trenutno dobiti
               tega. Zdaj sem preveril, tudi v poslanski skupini, mi takšnega odgovora predsednika
               Državnega zbora nismo dobili, zato prosim, da se mi sedaj tukaj citira datum in
               številko tega dopisa, ki naj bi bil poslan poslanskim skupinam. Hvala.</p>
            </sp>
            <sp xml:id="SDT2-KZVIIAZ-Redna-006-1997-03-18.sp50">

               <speaker>PREDSEDNIK IGOR BAVČAR:</speaker>

               <p>Hvala lepa. Predlagam, da dobimo to informacijo, da pa v tem času ne zadržujemo te
               točke dnevnega reda in jo boste dobil gospoda Hvalica v tem času, ko zasedamo.</p>
               <p>Zaključujem 3. točko dnevnega reda s sklepi, ki smo jih sprejeli.</p>
               <p>Prehajamo na <title>4. TOČKO DNEVNEGA REDA - PREDLOG ODLOKA O IMENOVANJU NAMESTNICE
                  JAVNEGA PRAVOBRANILCA IN NAMESTNIKA JAVNEGA PRAVOBRANILCA REPUBLIKE SLOVENIJE.</title>
                  <stage type="mag"/> (Nadaljevanje) Pozdravljam gospoda magistra
               Gregoriča, državnega pravobranilca in ga sprašujem, če želi besedo k tej točki
               dnevnega reda.</p>
            </sp>
            <sp xml:id="SDT2-KZVIIAZ-Redna-006-1997-03-18.sp51">

               <speaker>MAG. JOŽE GREGORIČ:</speaker>

               <p>Hvala lepa, gospod predsednik.</p>
            </sp>
            <sp xml:id="SDT2-KZVIIAZ-Redna-006-1997-03-18.sp52">

               <speaker>PREDSEDNIK IGOR BAVČAR:</speaker>

               <p>Najlepša hvala, gospod državni pravobranilec. Prosim, odpiram diskusijo oziroma
               razpravo o teh, o dveh predlogih. Želi kdo besedo? Prosim, gospod Mozetič.</p>
            </sp>
            <sp xml:id="SDT2-KZVIIAZ-Redna-006-1997-03-18.sp53">

               <speaker>MIROSLAV MOZETIČ:</speaker>

               <p>Hvala lepa. Se opravičujem, ampak samo eno vprašanje postavljam, ne da bi
               nasprotoval, samo vprašanje, glede na to, da je zakon o pravobranilstvu v tretji fazi
               branja in da določene stvari nekoliko drugače postavlja, če ne bi bilo morda bolj
               smotrno čakati, vendar, če so razlogi, da se čimprej te zadeve, ti namestniki
               imenujejo, ne nasprotujem temu imenovanju. Samo sprašujem, če ni kakšen razlog, ki bi
               kazal na to, da bi bilo morda smotrno počakati, da bi zakon bil sprejet in stopil v
               veljavo.</p>
            </sp>
            <sp xml:id="SDT2-KZVIIAZ-Redna-006-1997-03-18.sp54">

               <speaker>MAG. JOŽE GREGORIČ:</speaker>

               <p>Po moji oceni in oceni kolegija ni nobenih zadržkov, ker gre za opravljanje rednega
               dela. V Kopru je itak ena sama oseba, Maribor je pa tudi glede števila pripada
               100%-no zaseden in tudi bo zaseden, tako da tule tudi v bodoče ne pričakujemo nobenih
               premikov, nobene drugačne sistemizacije, ožje mislim.</p>
            </sp>
            <sp xml:id="SDT2-KZVIIAZ-Redna-006-1997-03-18.sp55">

               <speaker>PREDSEDNIK IGOR BAVČAR:</speaker>

               <p>Tudi sam mislim, glede na informacijo o obilici dela, ki ga ima pravobranilstvo, da
               bi bilo nespametno odlašati z imenovanjem in če ni drugega vprašanja, če želi še kdo
               diskutirati, razpravljati. Če ne, dajem na glasovanje najprej odlok o imenovanju
               namestnice javnega pravobranilstva Republike Slovenije. Imenuje se Jasmina Tribič za
               namestnico javnega pravobranilca Republike Slovenije.</p>
               <p>Kdo je za? (12 članov.) Je kdo proti? (Nihče.)</p>
               <p>Ugotavljam, da je odlok sprejet.</p>
               <p>Na glasovanje dajem odlok o imenovanju namestnika javnega pravobranilca Republike
               Slovenije. Imenuje se magister Grga Balenovič za namestnika javnega pravobranilca
               Republike Slovenije.</p>
               <p>Kdo je za? (11 članov.) Je kdo proti? (Nihče.)</p>
               <p>Hvala lepa. Opravili smo glasovanje o obeh odlokih. Zahvaljujem se gospodu magistru
               Gregoriču. Zaključujem to točko dnevnega reda.</p>
               <p>Prehajam na <title>5. TOČKO DNEVNEGA REDA - DOGOVOR O ZAČETKU KANDIDACIJSKIH POSTOPKOV
                  ZA ENEGA ČLANA IN ENEGA NAMESTNIKA ČLANA REPUBLIŠKE VOLILNE KOMISIJE, ZA ENEGA
                  ČLANA NADZORNEGA SVETA DRUŽBE ZA AVTOCESTE, ZA NADZORNE ODBORE SKLADOV.</title>
               Gradivo ste dobili. Predlagam, da gremo po vrsti in sicer, da se najprej lotimo
               začetka postopka za enega člana in enega namestnika člana Republiške volilne
               komisije. Kot veste, je prišlo do imenovanj dveh ministrov, ki sta v primeru Boga
               Grafenauerja, kjer je bila Univerza v Mariboru za namestnika člana in gospoda Mirka
               Bandlja, ki je bil član, predstavnik poslanske skupine Liberalne demokracije
               Republiške volilne komisije. Moj predlog je, da pozovemo predlagatelje, da seveda
               imenujejo oziroma predlagajo namesto imenovanih ministrov, dveh imenovanih ministrov,
               nove člane. Prosim. Odpiram diskusijo na to temo. Če ni, predlagam, da pozovemo
               predlagatelje. Prosim, gospod Mozetič.</p>
            </sp>
            <sp xml:id="SDT2-KZVIIAZ-Redna-006-1997-03-18.sp56">

               <speaker>MIROSLAV MOZETIČ:</speaker>

               <p>Ja, jaz nimam nič proti, ampak sprašujem, kdo so predlagatelji.</p>
            </sp>
            <sp xml:id="SDT2-KZVIIAZ-Redna-006-1997-03-18.sp57">

               <speaker>PREDSEDNIK IGOR BAVČAR:</speaker>

               <p>Predlagatelji so Univerza v Mariboru v primeru...</p>
            </sp>
            <sp xml:id="SDT2-KZVIIAZ-Redna-006-1997-03-18.sp58">

               <speaker>MIROSLAV MOZETIČ:</speaker>

               <p>To mi je jasno, ampak za druge.</p>
            </sp>
            <sp xml:id="SDT2-KZVIIAZ-Redna-006-1997-03-18.sp59">

               <speaker>PREDSEDNIK IGOR BAVČAR:</speaker>

               <p>Za Mirka Bandlja pa poslanska skupina Liberalne demokracije.</p>
            </sp>
            <sp xml:id="SDT2-KZVIIAZ-Redna-006-1997-03-18.sp60">

               <speaker>MIROSLAV MOZETIČ:</speaker>

               <p>Mislim, da niso bili imenovani kot člani poslanske skupine LDS, ali eden ali drugi,
               tako da verjetno so predlagatelji vsi, vse poslanske skupine, kako bo pa prišlo do
               konca, pa je stvar glasovanja v tem parlamentu. Ne vem, sprašujem, če je to tako
               zato, da ne bo potem nesporno, ker iz tega, kar tukaj piše, pomeni, da je LDS tista,
               ki predlaga vse z izjemo tega, ki je iz mariborske univerze in da ostali nimajo niti
               kaj zraven delati.</p>
            </sp>
            <sp xml:id="SDT2-KZVIIAZ-Redna-006-1997-03-18.sp61">

               <speaker>PREDSEDNIK IGOR BAVČAR:</speaker>

               <p>To seveda ni res, ampak taka je bila sestava in gospod Mirko Bandelj, ki je
               predstavljal, za katerega je imenovanje predlagala poslanska skupina Liberalne
               demokracije, je odšel v Vlado. To je vse, kar sem predlagal. Nikogar nisem želel
                  diskriminirati.<stage type="mag"/>
               </p>
            </sp>
            <sp xml:id="SDT2-KZVIIAZ-Redna-006-1997-03-18.sp62">

               <speaker>MIROSLAV MOZETIČ:</speaker>

               <p>Ali je zdaj samo LDS na to mesto predlagatelj, ali so lahko predlagatelji tudi
               drugi? To je vprašanje.</p>
            </sp>
            <sp xml:id="SDT2-KZVIIAZ-Redna-006-1997-03-18.sp63">

               <speaker>PREDSEDNIK IGOR BAVČAR:</speaker>

               <p>Predlagal sem, da LDS predlaga namesto gospoda Bandlja drugega člana.</p>
            </sp>
            <sp xml:id="SDT2-KZVIIAZ-Redna-006-1997-03-18.sp64">

               <speaker>MIROSLAV MOZETIČ:</speaker>

               <p>Kaj pa druge poslanske skupine?</p>
            </sp>
            <sp xml:id="SDT2-KZVIIAZ-Redna-006-1997-03-18.sp65">

               <speaker>PREDSEDNIK IGOR BAVČAR:</speaker>

               <p>Volilna komisija je bila sestavljena - vidite, da nekatere poslanske skupine
               Združene liste, Ljudske stranke itd., imajo svoje člane tu noter v volilni komisiji.
               Ali imate kakšen predlog?</p>
            </sp>
            <sp xml:id="SDT2-KZVIIAZ-Redna-006-1997-03-18.sp66">

               <speaker>MIROSLAV MOZETIČ:</speaker>

               <p>Ne vem, kakšna je sestava. Nisem šel gledati zakona. Ali iz tega temelja ven, da je
               to zdaj v domeni LDS, ali je to v domeni parlamenta? Če je v domeni parlamenta, potem
               ne pravim, da mora biti nekdo drug, ampak verjetno predlaga ta postopek, da je najbrž
               nemogoče zapreti samo na eno poslansko skupino. To pravim. Če je v končni fazi, bo
               lahko prišlo do tega, da je LDS oziroma saj bo glede na razmerje moči, samo ne vem,
               če se da zapreti kandidacijski postopek, da se reče: Samo ta in ta lahko predlaga.
               Samo to sprašujem zato, da ne bo potem prihajalo do sporov.</p>
            </sp>
            <sp xml:id="SDT2-KZVIIAZ-Redna-006-1997-03-18.sp67">

               <speaker>PREDSEDNIK IGOR BAVČAR:</speaker>

               <p>Gospod Hvalica in gospod Anderlič.<stage type="mag"/>
               </p>
            </sp>
            <sp xml:id="SDT2-KZVIIAZ-Redna-006-1997-03-18.sp68">

               <speaker>IVO HVALICA:</speaker>

               <p>Torej, milo rečeno, je vse skupaj to, ne vem, skoraj bi rekel, neresno. Pravzaprav
               imamo pred seboj seznam članov tako imenovane Republiške volilne komisije, jaz jo
               imenujem Državna, ker bi to že zdavnaj morala biti, ker nimamo zvezne.</p>
               <p>Osebno ugotavljam nekaj, da v teh tako imenovani Republiški volilni komisiji, kot
               tretja stranka nimamo svojega člana. Zdaj bo kar LDS, bomo izpopolnjevali
               avtomatično. Lepo vas prosim. Dejmo pripraviti zadevo kot je treba, tudi za ostale,
               tudi za nadzorni svet itn., da dobimo materiale, iz katerih bo razvidno, kdo so člani
               in potem na podlagi tistega se bomo lahko šele, prvič opredelili kakšno je članstvo v
               teh svetih, komisijah, skladih oziroma nadzornih odborih, potem se dogovorimo za nek
               transparenten način kandidiranja. Hvala lepa.</p>
            </sp>
            <sp xml:id="SDT2-KZVIIAZ-Redna-006-1997-03-18.sp69">

               <speaker>PREDSEDNIK IGOR BAVČAR:</speaker>

               <p>Anderlič.</p>
            </sp>
            <sp xml:id="SDT2-KZVIIAZ-Redna-006-1997-03-18.sp70">

               <speaker>ANTON ANDERLIČ:</speaker>

               <p>Prav je, da z vsakim mandatom se ne začnejo vse stvari na novo, kajti drugače bi
               življenje bilo precej grenko, dejstvo je, da smo pred dobrega pol leta v Državnem
               zboru izvolili novo Republiško volilno komisijo ali Državno kakorkoli ima uraden
               naziv, in da je tam bila dogovorjena struktura med poslanskimi skupinami oziroma med
               političnimi strankami v tistem delu, ko to te predlagajo. Seveda so po zakonu tudi
               opredeljeni predlagatelji, zato ni tukaj nobene zadrege. Menim, da je prav, da se v
               najširšem smislu pogleda možnost predlagateljstva, kot je bilo tukaj govora in da se
               vendarle na koncu upoštevajo ta neka razmerja, ki bodo tako od prej, kot tudi zdaj
               upoštevala neko stanje, ki pač je. Je pa dejstvo, da je prišlo do te potrebe šele
               sedaj, ko je prišlo do nezdružljivosti opravljanja teh nalog in ta mi na nek način se
               čutimo odgovorne, da če smo takrat predlagali kandidata za Republiško volilno
               komisijo, ki je bil tudi v sedanji oziroma v prejšnji sestavi, da na nek način to
               luknjo, ki je nastala pomagamo zapolniti in gre za to. To je treba jemati kot neko
               odgovorno dejanje, je pa jasno, če se bo ugotovilo, da bi bila kakšna druga rešitev
               primernejša ali da je potrebno drugače narediti, da bo LDS sodeloval. Verjamem, da
               tretja stranka ima te želje, da ima člana Državne volilne komisije, ampak verjemite,
               da je prav, da tudi prva stranka ima možnost, da predlaga kandidata, saj to lahko
               dovolite tudi v tej diskusij. Predlagam, da to ne vlečemo, da se preprosto pozove
               pooblaščene predlagatelje, da to predlagajo in da se po izteku roka pripravi odlok in
               gremo na zbor. <stage type="mag"/> (Nadaljevanje) Reči, da ni to
               potrebno poudariti, da je sedaj to mesto zasedal predstavnik te in te politične
               opcije, se mi zdi, da bi se samo sprenevedali, ker dejstvo je tako. Dogovorili smo se
               za pariteto v podobnem sestavu iste politične grupacije, približno so bile takrat na
               KVIAZ-u in na Državnem zboru, tako da tukaj ne gremo od začetka.</p>
            </sp>
            <sp xml:id="SDT2-KZVIIAZ-Redna-006-1997-03-18.sp71">

               <speaker>PREDSEDNIK IGOR BAVČAR:</speaker>

               <p>Tvoj predlog je, če ga povzamem, identičen kot je Mozetičev - da pooblaščene
               predlagatelje pozovemo? V redu?</p>
               <p>Gospod Hvalica.</p>
            </sp>
            <sp xml:id="SDT2-KZVIIAZ-Redna-006-1997-03-18.sp72">

               <speaker>IVO HVALICA:</speaker>

               <p>Hvala lepa. Če abstrahiram ta cinizem. To ni naša želja, to je pravica. Razmerje sil
               v Državnem zboru od takrat, ko se je popolnila ta republiška volilna komisija, se je
               pač spremenilo. To je neizpodbitno dejstvo. Torej, ne želja, ampak pravica, da
               kandidiramo tudi mi. Lepo vas prosim, toliko demokracije se pa lahko gremo. Naredimo
               to kandidiranje transparentno, na podlagi in v razmerju novih političnih razmerij, ki
               so v Državnem zboru. Hvala.</p>
            </sp>
            <sp xml:id="SDT2-KZVIIAZ-Redna-006-1997-03-18.sp73">

               <speaker>PREDSEDNIK IGOR BAVČAR:</speaker>

               <p>Gospod Anderlič.</p>
            </sp>
            <sp xml:id="SDT2-KZVIIAZ-Redna-006-1997-03-18.sp74">

               <speaker>ANTON ANDERLIČ:</speaker>

               <p>Jaz v tistem delu ugovarjam, ko govorite o cinizmu ali o čemerkoli drugem. Moj
               ugovor je bil na točki, ko vi rečete: "Vsi imamo vse pravice." Seveda jih imamo,
               absolutno, ampak vendarle, treba je reči, da od celotnega števila sestava republiške
               volilne komisije, članov in namestnikov, je pač trenutno kandidacijski postopek odprt
               za dve mesti, ne za vse. Če pa vi predlagate, da zamešamo kompletno in da rečemo, da
               gremo republiško volilno komisijo voliti na novo, potem je to druga situacija. Ampak,
               sedaj, v tem trenutku, popolnjujemo z dvema manjkajočima članoma. Vaša diskusija bolj
               sodi v kontekst premešati na novo zato, ker je drugačno razmerje sil. Za to jaz
               nisem, ker republiška volilna komisija ni samo za državozborske volitve, ampak ima
               skozi delo, vključno z referendumi, če bodo v dveh mesecih razpisani, in se mi v tem
               smislu moramo odgovorno obnašati. Hvala.</p>
            </sp>
            <sp xml:id="SDT2-KZVIIAZ-Redna-006-1997-03-18.sp75">

               <speaker>PREDSEDNIK IGOR BAVČAR:</speaker>

               <p>Hvalica.</p>
            </sp>
            <sp xml:id="SDT2-KZVIIAZ-Redna-006-1997-03-18.sp76">

               <speaker>IVO HVALICA:</speaker>

               <p>Torej, ne polagati na usta besede, ki jih nisem izrekel. Govorim za ta, tu navedeni
               kandidacijski postopek. Treba je pa, jasno, upoštevati nove razmere. Če pa smatrate,
               da ne bi smel sploh nekaj takega tu reči, potem se lahko od demokracije poslovimo.
               Hvala.</p>
            </sp>
            <sp xml:id="SDT2-KZVIIAZ-Redna-006-1997-03-18.sp77">

               <speaker>PREDSEDNIK IGOR BAVČAR:</speaker>

               <p>Hvala lepa. Predlagam, da glede točke a), se pravi glede začetka kandidacijskega
               postopka za enega člana in enega namestnika člana republiške volilne komisije,
               pozovemo pooblaščene predlagatelje, da predlagajo Komisiji za volitve in imenovanja
               predloge, ki jih bo obravnavala na eni od prihodnji sej. Rok je teden dni, bi prosil.
               Če se lahko v tednu dni ti predlogi znajdejo na seji. Sedem dni.</p>
               <p>Kdo je za? (19 članov.) Je kdo proti? (Nihče.)</p>
               <p>Hvala lepa.</p>
               <p>Smo pri začetku kandidacijskega postopka za enega člana nadzornega sveta Družbe za
               avtoceste. Preden bom začel razpravo o tem predlogu vas obveščam, da imam pred seboj
               kopijo dopisa, ki ga je predsednik Državnega zbora gospod Janez Podobnik poslal
               poslanskim skupinam 14. marca. Poslan je vsem vodjem poslanskih skupin. Gospod
               Hvalica, s štirimi prilogami, bi to moralo biti že pri vas. Več kot to vam ta
               trenutek ne morem reči <stage type="mag"/>(nadaljevanje) Če tega
               dejansko nimate, boste morali ugotoviti na nek način, kje se je ta pošta ustavila.
               Dvomim pa, da bi vas želeli namerno izpustiti iz tega seznama. Ali želite s tem v
               zvezi še kaj pripomniti? Če ne, predlagam, da gremo naprej na sklepanje o začetku
               kandidacijskega postopka za 1 člana Nadzornega sveta Družbe za avtoceste. Situacija
               je tu podobna. Veste, da je gospod Zimšek poslanec Državnega zbora, ki mora po zakonu
               o nezdružljivosti opravljanja javne funkcije zapustiti podoben položaj, kar je
               storil. Mi moramo takoj odločiti o začetku kandidacijskega postopka in ravno tako
               predlagam, da pooblaščeni predstavniki v času 7 dni dostavijo komisiji svoje
               predloge. Ali želi kdo o tem razpravljati? Če ne, dajem ta predlog na glasovanje.</p>
               <p>Kdo je za? (15 članov.) Je kdo proti? Hvala.</p>
               <p>Smo pred tretjim delom. Opozarjam vas, da imate v gradivu obrazložitve, ki zadevajo
               nadzorne odbore Sklada Republike Slovenije za razvoj, Agencije Republike Slovenije za
               prestrukturiranje in privatizacijo, Odškodninskega sklada, Sklada za sukcesijo in
               Sklada kmetijskih zemljišč in gozdov. Zelo natančno je pojasnjeno število članov in
               tudi v tabeli so prikazani mandati. Rad bi vas seznanil s tem, da kljub temu, kot
               vidite, da se večina mandatov konča v mesecu maju ali še pozneje, sem sodil, da je to
               vendarle zahtevnejša tematika in bi z današnjim dnem začeli kandidacijski postopek,
               pozvali pooblaščene predlagatelje, da posredujejo v času do meseca dni, da se te
               stvari - na 2. strani imate rokovnik, ki govori o začetku kandidacijskih postopkov.
               Se pravi, da bi morali kar začeti v bistvu s tem - predlog kandidatov do 15. aprila,
               določitev predloga med 22. in 25. in imenovanje nadzornega odbora do 27.5. To se
               pravi, da bi kar dal na glasovanje prilogo 1, rokovnik, po katerem bi se ravnali tudi
               pri delu Komisije za volitve, imenovanja in najprej odpiram razpravo. o tem
               rokovniku.</p>
               <p>Kot vidite, imate rokovnik na 2. strani tega gradiva, ki nosi naslov Delovno
               gradivo. Če ni razprave, dajem rokovnik na glasovanje kot sklep, po katerem se bomo
               ravnali, s katerim začenjamo, se pravi: Komisija Državnega zbora začenja
               kandidacijske postopke in pozovemo poslanske skupine po tem rokovniku, da nam do
               vključno 15. aprila pošljejo svoje predloge po obrazcu oziroma s podatki, ki so
               navedeni tukaj na 1. strani in mi bomo tudi obvestili vodstva skladov, da smo začeli
               ta postopek. Ali se strinjate s tem? <stage type="mag"/>
               (Nadaljevanje) Če se, prosim, da dvignete roko.</p>
               <p>Kdo je za? (19 članov.)</p>
               <p>Prosim, gospod Mozetič.</p>
            </sp>
            <sp xml:id="SDT2-KZVIIAZ-Redna-006-1997-03-18.sp78">

               <speaker>MIROSLAV MOZETIČ:</speaker>

               <p>Tukaj bi nekaj predlagal. Tukaj v tej točki 2 je treba upoštevati določila
               nezdružljivosti opravljanja funkcij. Jaz bi prosil, če bi, verjetno je to, da bi
               napisali, kaj jaz vem, ne sme biti minister, poslanec, državni sekretar, tako da ne
               bi se.</p>
            </sp>
            <sp xml:id="SDT2-KZVIIAZ-Redna-006-1997-03-18.sp79">

               <speaker>PREDSEDNIK IGOR BAVČAR:</speaker>

               <p>Torej v pismo, ki ga bom jaz poslal poslanskim skupinam, bomo to navedli, da boste
               natančno vedeli, kdo pač po zakonu o nezdružljivosti ne more biti predlagan. Lahko
               zaključim to točko dnevnega reda? Hvala lepa. Ali obstajajo pogoji, da se vrnemo k 2.
               točki dnevnega reda? Gospod Anderlič, se lahko vrnemo k 2. točki dnevnega reda? Smo
               dobili gradivo? Se lahko? Prosim. Gremo do konca, boste prebrali. V redu.</p>
               <p>Gremo še k <title>6. TOČKI DNEVNEGA REDA - SEZNANITEV S POBUDAMI SODNIKOV OKRAJNIH
                  SODIŠČ.</title> Vidite, da sem jaz že februarja pisal predsedniku, da je februarja
               tudi, meseca februarja tudi Sekretariat za zakonodajo in pravne zadeve pripravil
               svoje mnenje. O tem mnenju in na podlagi dokumentacije in seveda preučitve celotne
               zadeve, je jasno, da ni zakonskih razlogov za razpis nadomestnih volitev na podlagi
               predlogov, ki so jih podali predstojniki okrožnega in okrajnih sodišč. Potrebno pa je
               na podlagi določbe drugega odstavka 20. člena zakona o sodiščih razpisati nadomestne
               volitve zaradi odstopa člana Sodnega sveta, sodnika Toneta Urbasa, kar je že storjeno
               in je ta razpis že objavljen v Uradnem listu. Gre za to, da se komisija seznani s tem
               vprašanjem. Če ima kdo kakršnokoli razpravo na to temo, prosim, odpiram to razpravo.
               Sicer bi to preprosto vzeli na znanje in se o tem informirali. Če smo se s tem
               informirali, zaključujem to točko dnevnega reda.</p>
               <p>Prehajam na <title>7. TOČKO DNEVNEGA REDA - ADMINISTRATIVNE ZADEVE.</title> Opozarjam
               vas, da smo poleg dveh dopisov, ki ste jih dobili skupaj s sklicem, danes na klop
               dobili tudi predlog na ugovor zoper odločbo KVIAZ gospe Martine Kšele-Premik in
               prosim, da pogledate v dokumentaciji pred seboj, če to imate. Predlagam, da gremo k
               prvi zadevi in sicer imenovanju magistra Boruta Johannesa Sommereggerja za
               podsekretarja in soglasje k njegovemu imenovanju za sekretarja poslanske skupine
               Slovenskih krščanskih demokratov.</p>
               <p>Kdo je za? (17 članov.) Je kdo proti? Hvala lepa.</p>
               <p>Druga zadeva je predlog za razrešitev višje upravne delavke Petje Otrin
               podsekretarke v Sekretariatu za zakonodajo in pravne zadeve, ki se bo upokojila.</p>
               <p>Kdo je za? (16 članov.) Je kdo proti? Hvala lepa.</p>
               <p>In na koncu imamo še predlog generalnega sekretarke, Jožice Velišček, da se glede na
               objektivne okoliščine, namreč v dokumentaciji je pojasnjeno,<stage type="mag"/> (nadaljevanje) da je bila zadnja seja KVIAZ-a, ki bi lahko
               razrešila to vprašanje 16.10.1996. Njen predlog, da popravimo odločbo o plači pod 5.
               točko in da se ji plača po tej odločbi obračunava od 16.1.1997 dalje. Je potrebno k
               temu dodati še kakšno pojasnilo? Priložil sem tudi ugovor zoper odločbo, tako da so
               te stvari jasne. Želi kdo o tej stvari razpravljati? (Ne.)</p>
               <p>Če ne, potem predlagam, da komisija sprejme predlog generalne sekretarke.</p>
               <p>Kdo je za? (16 članov.) Je kdo proti? (Nihče.) Hvala lepa.</p>
               <p>Ugotavljam, da smo to sprejeli.</p>
               <p>S tem zaključujem 7. točko dnevnega reda.</p>
               <p>Vračamo se k <title>2. TOČKI DNEVNEGA REDA - NADALJEVANJE RAZPRAVE O PREDLOGU ODLOKA O
                  ORGANIZACIJI IN DELU SLUŽB DRŽAVNEGA ZBORA.</title> Dajem besedo gospodu Anderliču
               in ga prosim, preden bo pojasnil kako je ta razprava potekala, da nas predvsem
               seznani s tem ali so sodelovali predstavniki vseh poslanskih skupin in ali je ta
               material pripravljen tako, da bi ga lahko v razmeroma kratkem času ta komisija
               oziroma še danes na tej seji dokončno sprejela. Prosim, gospod Anderlič.</p>
            </sp>
            <sp xml:id="SDT2-KZVIIAZ-Redna-006-1997-03-18.sp80">

               <speaker>ANTON ANDERLIČ:</speaker>

               <p>Odgovor na prvo vprašanje je pritrdilen. Torej sodelovali so vsi, tudi gospa Maria
               Pozsonec delno, tako da bo lahko ob tem, kar je nastalo še dodatno pojasnila ali je
               to tisto, kar smo se tudi v tistem delu pogovarjali, ko je bila zraven.</p>
               <p>Mislim, da je material tako pripravljen, da bi se lahko danes odločili in kot
               komisija oblikovali predlog amandmajev in predlagali Državnemu zboru, da to opravi na
               prvi naslednji seji, torej, da sprejme amandmaje oziroma da zaključi razpravo in se
               odloča o odloku.</p>
               <p>Ta tekst je pripravljen tako, da vsebuje nesporno neusklajene amandmaje, potem v
               enem delu so opredeljena tista vprašanja, do katerih ni bilo enotnega stališča in
               predlagamo, da se KVIAZ odloči za eno ali za drugo varianto oziroma da sprejme to,
               kar je na 6 in 7. strani, kajti mi se pač nismo strinjali in ni bilo mogoče
               predlagati kot tekst v celoti.</p>
               <p>In še tretja zadeva, ki jo je treba pojasniti, da so na današnji seji zjutraj, bile
               kar obširne razprave na amandma k 9., 10. in 10.a členu in da je tudi ena poslanska
               skupina pisno ugovarjala tem tekstu in smo se odločili, da predlagamo KVIAZ-u, da
               prav tako, glede na to, da razumem te priprave do sedaj, da so tisti, ki so na tej
               seji skupine bili, da so se posvetovali z člani KVIAZ-a iz posameznih poslanskih
               skupin in da se torej odločamo o amandmajih k 9., 10. členu in o amandmaju za novi
               10.a člen v paketu, kajti pomeni, da če bi v osnovnem tekstu potrdili, recimo 9. ne
               pa tudi 10. člen, bi bila stvar nekonsistentna.</p>
               <p>S tem, ko smo sprejeli predlog gospe generalne sekretarke, da se doda novi 6.a člen,
               kjer uvajamo Urad generalnega sekretarja, generalne sekretarke, se logično potem v
               nadaljevanju stvari morajo urediti tako, da morajo vse službe zajel v nek red, kot je
               to pač zahtevano, če hočemo vse pokriti.</p>
               <p>Predlagam, da gremo od amandmaja do amandmaja, da opozorim posebej pri tej točki,
               torej pri amandmaju 9., 10. in 10.a člena in pa pri tistih dveh amandmajih, ki sta na
               6. oziroma 7. strani.</p>
            </sp>
            <sp xml:id="SDT2-KZVIIAZ-Redna-006-1997-03-18.sp81">

               <speaker>PREDSEDNIK IGOR BAVČAR:</speaker>

               <p>Hvala lepa, gospod Anderlič.<stage type="mag"/> (Nadaljevanje)
               Predlagam, da gremo od amandmaja do amandmaja, da posebej opozorim pri tej točki, pri
               amandmaju 9, 10 in 10.a, in pri tistih dveh amandmajih, ki sta na šesti oziroma sedmi
               strani.</p>
               <p>...(Ni posnetka na traku - izključeno!)...</p>
            </sp>
            <sp xml:id="SDT2-KZVIIAZ-Redna-006-1997-03-18.sp82">

               <speaker>PREDSEDNIK IGOR BAVČAR:</speaker>

               <p>...tako da bomo preprosto glasovali o posameznih amandmajih.</p>
               <p>Smo pri amandmaju k 3. členu. Predlagam, da jih ne berem, gradivo imate pred seboj.
               Na glasovanje dajem amandma kot je predlagan.</p>
               <p>Kdo je za to? (17 članov.) Je kdo proti? Hvala lepa.</p>
               <p>Ugotavljam, da je amandma k 3. členu sprejet.</p>
               <p>Na glasovanje dajem amandma k 4. členu, prav tako na prvi strani. Želi kdo
               diskutirati? Gospod Tomažič. Pardon.</p>
               <p>Kdo je za? (17 članov.) Je kdo proti? (Nihče.)</p>
               <p>Ugotavljam, da je amandma k 4. členu sprejet.</p>
               <p>Na glasovanje dajem amandma za novo 3.a podpoglavje in za nov 6.a člen. Bi rad kdo
               razpravljal? Če ne, glasujemo o tem amandmaju.</p>
               <p>Kdo je za? (15 članov.) Je kdo proti? (Nihče.)</p>
               <p>Ugotavljam, da je amandma sprejet.</p>
               <p>Še vedno smo na drugi strani, amandma k 8. členu.</p>
               <p>Kdo je za? (16 članov.) Je kdo proti? (Nihče.)</p>
               <p>Ugotavljam, da je amandma sprejet.</p>
               <p>Smo pri amandmaju k 9. členu. Prosim.</p>
            </sp>
            <sp xml:id="SDT2-KZVIIAZ-Redna-006-1997-03-18.sp83">

               <speaker>ANTON ANDERLIČ:</speaker>

               <p>Tukaj opozarjam na to, da so amandmaji k 9., 10. in amandma za nov 10.a člen
               povezani in v bistvu nadomeščajo 9. in 10. člen v obstoječem odloku. Mi smo se pa
               100% uskladili, ker danes je bil pisni predlog poslanske skupine Krščanskih
               demokratov in tudi nekaterih drugih, pomisleki so bili, ampak vendarle mi smo o tem
               tekstu to pripravili. Je pa odvisno od glasovanja, ena ali druga varianta ureja
               naloge, ki jih morajo opraviti službe, s tem, da se z novimi členi in amandmaji uredi
               tri službe oziroma se določijo trije pomočniki, v obstoječem sta dva za ta področja,
               in da je razporeditev nalog znotraj teh področij, ki jih pokriva posamezni pomočnik,
               generalnega sekretarja, drugače razporejen. Je pa po vsebini zajeto vse, kar mora
               biti zajeto. Hvala.</p>
            </sp>
            <sp xml:id="SDT2-KZVIIAZ-Redna-006-1997-03-18.sp84">

               <speaker>PREDSEDNIK IGOR BAVČAR:</speaker>

               <p>Samo trenutek. Tvoj predlog je, da glasujemo v paketu o vseh treh amandmajih. Se
               pravi k 9., 10. in 10.a členu. Dobro.</p>
               <p>Gospod Potočnik, gospa Veliščkova.</p>
            </sp>
            <sp xml:id="SDT2-KZVIIAZ-Redna-006-1997-03-18.sp85">

               <speaker>FRANC POTOČNIK:</speaker>

               <p>Samo toliko bi povedal, da so bili ti trije členi oziroma ti trije amandmaji
               prejšnji teden usklajeni, pač pa da je danes prišlo do tega, da je ena poslanska
               skupina odstopila od tistega usklajenega predloga, ki smo ga imeli - 13.</p>
            </sp>
            <sp xml:id="SDT2-KZVIIAZ-Redna-006-1997-03-18.sp86">

               <speaker>PREDSEDNIK IGOR BAVČAR:</speaker>

               <p>Sprašujem še to. Tekst ki ga imamo pred seboj, je tekst, ki je bil pred tednom dni
               usklajen.</p>
            </sp>
            <sp xml:id="SDT2-KZVIIAZ-Redna-006-1997-03-18.sp87">

               <speaker>ANTON ANDERLIČ:</speaker>

               <p>Ja, moram reči to. Usklajen je bil do te mere, da smo se dogovorili, da se v
               poslanskih skupinah ponovno vidi ali je to tisto, kar odgovarja ali ne, kajti...</p>
            </sp>
            <sp xml:id="SDT2-KZVIIAZ-Redna-006-1997-03-18.sp88">

               <speaker>PREDSEDNIK IGOR BAVČAR:</speaker>

               <p>Samo to me zanima, kaj je tukaj notri, tekst iz prejšnjega tedna ali današnji?</p>
            </sp>
            <sp xml:id="SDT2-KZVIIAZ-Redna-006-1997-03-18.sp89">

               <speaker>ANTON ANDERLIČ:</speaker>

               <p>Tekst iz prejšnjega tedna.</p>
            </sp>
            <sp xml:id="SDT2-KZVIIAZ-Redna-006-1997-03-18.sp90">

               <speaker>PREDSEDNIK IGOR BAVČAR:</speaker>

               <p>Hvala lepa.</p>
            </sp>
            <sp xml:id="SDT2-KZVIIAZ-Redna-006-1997-03-18.sp91">

               <speaker>ANTON ANDERLIČ:</speaker>

               <p>Tekst iz prejšnjega tedna. S tem pravim, da so bili prigovori danes dani, zato sem
               to opozoril. Seveda, če bi šli glasovati pa da slučajno en amandma je sprejet drugo
               pa ne, potem nismo naredili nič. Ali ta osnovni tekst vsebuje vse tisto, kar morajo
               službe opravljati v tem delu, ali pa je spremenjen tako, kot je tukaj <stage type="mag"/> (Nadaljevanje) predlagan. Pravim pa, ni bilo
               mogoče se prejšnji teden za 100%-no dogovoriti, ker jasno, razprava v skupinah je
               potekala naprej.</p>
            </sp>
            <sp xml:id="SDT2-KZVIIAZ-Redna-006-1997-03-18.sp92">

               <speaker>PREDSEDNIK IGOR BAVČAR:</speaker>

               <p>Dobro. Gospa Veliščkova.</p>
            </sp>
            <sp xml:id="SDT2-KZVIIAZ-Redna-006-1997-03-18.sp93">

               <speaker>JOŽICA VELIŠČEK:</speaker>

               <p>Hvala lepa za besedo, gospod predsednik. Gospod Anderlič, predsedujoči delovne
               skupine, je že pač razložil rezultat te delovne skupine. Jaz smatram ta predlog, ki
               ga imate danes na mizi, za kompromisno usklajen predlog. Seveda je pa danes dopoldan,
               so se pojavili še neki določeni pomisleki, ki so bili že prejšnji teden obravnavani
               in razpravljani, tako da če je potrebno o njih, bi kasneje povedala svoje stališče.
               Menim, da tako kot je predloženo, je konsistentno, če se izglasujejo 9., 10. in 10.a
               člen. Hvala lepa.</p>
            </sp>
            <sp xml:id="SDT2-KZVIIAZ-Redna-006-1997-03-18.sp94">

               <speaker>PREDSEDNIK IGOR BAVČAR:</speaker>

               <p>Dobro. Najprej dajem na glasovanje proceduralni sklep, da glasujemo o vseh treh
               amandmajih skupaj.</p>
               <p>Kdo je za? (16 članov.) Je kdo proti? (? članov.)</p>
               <p>Dajem na glasovanje vse tri amandmaje skupaj.</p>
               <p>Kdo je za? (12 članov.) Je kdo proti? (4 člani.)</p>
               <p>Se opravičujem. Kdo je proti, še enkrat. (5 članov.)</p>
               <p>Ugotavljam, da so amandmaji sprejeti.</p>
               <p>Smo pri amandmaju k 14. členu na 4. strani.</p>
               <p>Kdo je za? Prosim, se opravičujem, gospod Baškovič.</p>
            </sp>
            <sp xml:id="SDT2-KZVIIAZ-Redna-006-1997-03-18.sp95">

               <speaker>MILAN BAŠKOVIČ:</speaker>

               <p>Jaz bi rad samo na nekaj stvari opozoril. Zdaj, če se da stvar dobro utemeljiti in
               razložiti, bi bila tudi lahko v redu. Če pa je treba kakšno stvar precizirati, bi
               bilo pa tudi dobro nekatere stvari še ob tem videti. Namreč, gre za ta tekst, ki je
               na 4. strani, če prav razumem, z velikim pisan, se pravi k današnji razpravi. Tukaj
               notri je čisto taka, stilistično-redakcijska pripomba. Tukaj začne 14. člen, v vsaki
               poslanski skupini Državni zbor za normalno delovanje zagotovi to in to. Ta
               "normalnost" se mi ne zdi najbolj posrečen, ker itak abnormalno, ne vem, kaj bi sicer
               bilo, druga plat. Da bi bilo to boljše izpustiti. To je ena reč. To se potem veže pa
               tudi 14.a, drugi del, ki pa govori o strokovni pomoči. Namreč strokovna pomoč je tu
               že vse tukaj gor, je strokovni sodelavec, referent, sekretar in bi bilo dobro 14.a
               člen potem, ki se nadaljuje, govoriti dodatna strokovna pomoč, kot je že bilo v enem
               prejšnjem tekstu, smo opazili, da bi bilo verjetno to logičnejše in razumljivejše, da
               ne bi kdo postavljal zdaj eno pomoč, tistemu pa ni pomoč. No, to sta dve taki
               zadevi.</p>
               <p>Bolj vsebinsko oziroma vprašanje pa je, ali je jasno, kako se bo izvajalo, da bo
               potem tudi do nekih problemov, kjer bi tudi mi morali potem dodatno tolmačiti, pa se
               truditi glede na ureditev v zakonih itn. Namreč tole, delavce za določen čas, ta
               kategorija je zahtevna v tem smislu, da po zakonodaji morajo biti ti delavci za
               določen čas sistemizirani kot taki, se pravi mora biti v nekem aktu potem tudi
               realizirano za taka in taka mesta, je možno to. Če to ne bo izvedeno, po mojem v aktu
               o sistemizaciji, potem to seveda samo po sebi ne bo funkcioniralo. Če je tako
               mišljeno, potem je treba to predpostavko potem tudi imeti pred očmi. No, v zvezi s
               tem se potem še postavlja vprašanje tega zadnjega odstavka. Ali je to pravilno, tako
               kot jaz razumem, če berem, da vodja poslanske skupine ugotovi potrebo, da se to
               delovno razmerje vzpostavi oziroma sklene pogodba in celo izbere ustreznega delavca,
               potem on odloča, namreč o tem, da se to uredi, vendar pa izven tega, če prav razumem,
               tehnično <stage type="mag"/>(nadaljevanje) izpelje potem pogodbo
               oziroma delovno razmerje - po moje - generalni sekretar po splošnih pooblastilih? Če
               je tako, je treba biti na jasnem, da je nekdo drugače bral. Ali se da to boljše
               napisati? (govor iz klopi.) Napisati tako, da bo jasno, ali pa vsaj tolmačiti, da bo
               stvar prezentna. Ob tem se pojavlja še povezava s 15. členom odloka, da naj bi bile
               tu neke nejasnosti. Tretji odstavek govori ... o delitvah pristojnosti v krajevnih
               razmerjih. Najprej imamo KVIAZ - kaj ima on, drugi odstavek, kaj ima generalni
               sekretar, tretji pa zadeva te delavce in tukaj postavi to, da za odločanje o zadevah
               iz prejšnjega odstavka, ki se nanašajo na individualne pravice in obveznosti itd....
               iz 14. člena, se pravi, o katerem zdaj govorimo, se pravi po pogodbi ali za določen
               čas, je pristojen vodja poslanske skupine. Tu je drug jezik uporabljen. Po odločitvi
               je treba pridobiti mnenje generalnega sekretarja o skladnosti... z zakonom. Če to
               zadeva neko drugo sfero nekih izpeljav, potem bi bilo treba biti na jasnem, če pa
               isto, potem pa stvar nekako ni sinhrona oziroma vsaj pojavlja se zdaj to razmerje in
               kaj sedaj velja. To bi bilo dobro premotriti. Kdor je to delal in pripravljal, bi
               bilo dobro, da pojasni, ali je to razumeti, da tretji odstavek 15. člena velja za
               neke druge odnose, ne pa za delovno razmerje, če pa je tako, kot je možno razumeti,
               potem je pa treba to razmejiti oziroma izčistiti, da ne bo notranjega
               protislovja.</p>
            </sp>
            <sp xml:id="SDT2-KZVIIAZ-Redna-006-1997-03-18.sp96">

               <speaker>PREDSEDNIK IGOR BAVČAR:</speaker>

               <p>Preden bom dal besedo gospodu Anderliču, bi rad rekel samo to, da se k temu ne bi
               vračali. Kar zadeva 14. člen in pridevnika "normalno", mislim, da lahko to mirno
               sprejmemo, da je to redakcijske narave in da ga črtamo; drugič, kar zadeva 14.a člen
               in prvi odstavek glede dodatne strokovne pomoči, tudi ne vidim velikih problemov in
               predlagam, da to sprejmemo; resneje se mi pa zdi ta razprava o zadnjem odstavku tudi
               v navezavi na 15. člen.</p>
            </sp>
            <sp xml:id="SDT2-KZVIIAZ-Redna-006-1997-03-18.sp97">

               <speaker>ANTON ANDERLIČ:</speaker>

               <p>Strinjam se z vsemi temi pomisleki, kajti na dveh sestankih sem zelo veliko govoril
               ravno o tem, kakšen je status teh ljudi z vidika delovno pravne zakonodaje itd. in
               sprašujem, ali je mogoče, da bi v sistemizaciji ali s kasnejšimi drugimi uredbami
               uredili to zaposlovanje, te pogodbe itd. in da bi v tem aktu opredelili samo - v 14.
               členu - kaj je tisto, kar v vsakem primeru Državni zbor zagotovi posamezni poslanski
               skupini in pa v 14.a členu samo s prvima dvema odstavkoma opredelimo, da se
               zagotovijo še neke stvari in da se ne spuščamo v delovna razmerja, v sklepanje pogodb
               itd., kajti zdi se mi, da bi to lahko urejali na osnovi zakonov, ki tako ali tako
               veljajo tudi za Državni zbor in drugih uredb, kar se tiče zaposlovanja teh delavcev
               in pa sklepanje pogodb, ki niso neka specialnost tega odloka, ampak se verjetno tudi
               kje drugje počnejo. V bistvu pa je, vsaj po mojem prepričanju tega člena, da se
               zagotovijo pogoji za delo poslanskih skupin, in sicer tukaj se tudi opredeljuje
               višina sredstev itd. Sprašujem - predvsem gospoda Baškoviča - če bi bilo to mogoče,
               da bi to drugje uredili in da bi s tem tretji in četrti odstavek tukaj odpadel. To
               sem na nek način že tudi prej postavljal, pa nismo nekako prišli do konca oziroma
               gospod Baškovič na teh sestankih ni bil. Hvala.<stage type="mag"/>
               </p>
            </sp>
            <sp xml:id="SDT2-KZVIIAZ-Redna-006-1997-03-18.sp98">

               <speaker>PREDSEDNIK IGOR BAVČAR:</speaker>

               <p>Tvoj predlog je, da črtamo zadnja dva odstavka. Preden dam besedo gospodu Baškoviču,
               ki bo proučil to zadevo, me zanima kaj menite ostali člani komisije o tej zadevi. Mi
               bi lahko elegantno rešili to stvar, če preprosto črtamo zadnja dva odstavka in se ne
               spuščamo v tematiko, ki je urejena z drugimi zakoni. Tu mislim, da ni potrebno zaradi
               nezaupanja do konca zašpičiti vsake stvari v tem dokumentu. Gospod Baškovič
               prosim.</p>
            </sp>
            <sp xml:id="SDT2-KZVIIAZ-Redna-006-1997-03-18.sp99">

               <speaker>MILAN BAŠKOVIČ:</speaker>

               <p>Tako je. Tu imamo posebno poglavje v tem odloku, to je 4. poglavje, delovna razmerja
               delavcev služb. Tukaj se lotevamo vseh kategorij in tudi pristojnosti razdelimo v tem
               15. členu, ki sem ga že prej omenil. Če bi tukaj črtali zadnji odstavek v tem 14.a
               členu, o katerem sedaj govorimo, je potem rešitev v 15. členu zopet noter. Z nekim
               aktom, ki bi imel nekje poseben značaj si težko predstavljam, če je ta odlok se lotil
               teh delovnih razmerij kot poglavja. Tu bi bilo treba mesto urejanja teh medsebojnih
               razmerij, drugače ne bo rešeno. Zmeraj znova se bo ta razprava odvijala.</p>
            </sp>
            <sp xml:id="SDT2-KZVIIAZ-Redna-006-1997-03-18.sp100">

               <speaker>PREDSEDNIK IGOR BAVČAR:</speaker>

               <p>Kakšen je vaš predlog? Ste lahko bolj, kljub temu, da to ni, bom rekel, imate
               sugestijo.</p>
            </sp>
            <sp xml:id="SDT2-KZVIIAZ-Redna-006-1997-03-18.sp101">

               <speaker>MILAN BAŠKOVIČ:</speaker>

               <p>Samo opozoril sem na problem, ki se pojavlja.</p>
            </sp>
            <sp xml:id="SDT2-KZVIIAZ-Redna-006-1997-03-18.sp102">

               <speaker>PREDSEDNIK IGOR BAVČAR:</speaker>

               <p>Za to se vam zahvaljujem. To opozorilo mislim, da je na mestu. Samo iz te zadrege
               moramo nekako izplavati. Treba je najti neko, če hočemo priti do dokumenta danes,
               potem ga moramo sedaj razrešiti in bi prosil, da v teh opozorilih poskušate biti tudi
               malo sugestibilni.</p>
            </sp>
            <sp xml:id="SDT2-KZVIIAZ-Redna-006-1997-03-18.sp103">

               <speaker>MILAN BAŠKOVIČ:</speaker>

               <p>Ali lahko samo še nekaj omenim? Kar je v tem 14.a členu, zadnja dva odstavka. Ta
               predzadnji, ki govori, čas za katerega se sklepa, to gotovo nima zveze z
               pristojnostmi druge vrste, ki je v zadnjem odstavku in ta del nikakor ni sporen. Tu
               gre samo za kdaj in kakšna so ta razmerja. Medtem, ko to zadnje je pa pristojnostno
               in to pa res bi ga tukaj lahko pogrešili, ampak mora biti pa potem ta stvar pri 15.
               členu razrešena. Da se pa dvakrat ne govori, je pa malo problematično. Če bi to tukaj
               vrgli ven in v 15. členu uredili, tako kot želite ali želimo, da je stvar najbolj
               čista.</p>
            </sp>
            <sp xml:id="SDT2-KZVIIAZ-Redna-006-1997-03-18.sp104">

               <speaker>PREDSEDNIK IGOR BAVČAR:</speaker>

               <p>Gospod Potrč.</p>
            </sp>
            <sp xml:id="SDT2-KZVIIAZ-Redna-006-1997-03-18.sp105">

               <speaker>MIRAN POTRČ:</speaker>

               <p>Poznam vsebino, poznam razloge, ne bom rekel, da bom našel najboljše rešitve. Ampak
               recimo, če je zadnji odstavek 14.a člena nejasen in soglašam, ali je mogoče možna,
               sprašujem gospoda Baškoviča, generalno sekretarko in pa kolegice in kolege, taka
               rešitev, da rečemo ne o sklenitvi delovnega razmerja, ampak o izbiri delavca in
               vsebini pogodbe iz prvega in tretjega odstavka odloča vodja poslanske skupine. Da se
               ve, da on izbere, ne pa da sklepa delovno razmerje. Ker to pa je bila najbrž želja tu
               poudarjena, da on izbere vsebino pogodbe, potem pove kateri človek bo delal pogodbo,
               ali pa izbere tistega, ki bo v poslanski skupini za določen čas zaposlen.</p>
            </sp>
            <sp xml:id="SDT2-KZVIIAZ-Redna-006-1997-03-18.sp106">

               <speaker>PREDSEDNIK IGOR BAVČAR:</speaker>

               <p>Kdo želi besedo naj prosim dvigne roko, toliko da bom vedel kako razporediti
               razpravo? Gospod Anderlič.</p>
            </sp>
            <sp xml:id="SDT2-KZVIIAZ-Redna-006-1997-03-18.sp107">

               <speaker>ANTON ANDERLIČ:</speaker>

               <p>Še enkrat sem šel pogledati osnovni tekst odloka, ki je bil narejen takrat in že
               predložen v proceduro v prejšnjem mandatu in ta dejansko govori o tem: "Delovno
               razmerje za določen čas se lahko sklene za čas izvršitve dela, vendar v nobenem
               primeru ne dalj kot do prenehanja poslanske skupine. O sklenitvi delovnega razmerja
               ali pogodbe iz prvega in drugega odstavka tega člena odloča vodja skupine." To je bil
               osnovni tekst in meni se vendarle zdi kljub temu boljši in najbrž takrat<stage type="mag"/> (Nadaljevanje) to ni bil prigovor gospoda
               Baškoviča. Če lahko zamenjamo ta dva odstavka, potem smo to rešili.</p>
            </sp>
            <sp xml:id="SDT2-KZVIIAZ-Redna-006-1997-03-18.sp108">

               <speaker>PREDSEDNIK IGOR BAVČAR:</speaker>

               <p>Prosim, Potrč.</p>
            </sp>
            <sp xml:id="SDT2-KZVIIAZ-Redna-006-1997-03-18.sp109">

               <speaker>MIRAN POTRČ:</speaker>

               <p>Samo še eno idejo, ki sem jo prej rekel. Ampak ni lepo iskati take formulacije, ker
               za mene je še ena rešitev potem, če bi bilo manj jasno, da tekst ostane tak kot je,
               zraven pa se doda: pogodbo sklene generalni sekretar Državnega zbora. Ker bi mogoče
               spet bilo pojasnilo, da gre za odločitev o vsebini, ne pa za - se opravičujem
               generalnemu sekretarju, ampak tak pač je - za formalno izvedbo. Tudi to je možno.</p>
            </sp>
            <sp xml:id="SDT2-KZVIIAZ-Redna-006-1997-03-18.sp110">

               <speaker>PREDSEDNIK IGOR BAVČAR:</speaker>

               <p>Ali bi to šlo. Mozetič.</p>
            </sp>
            <sp xml:id="SDT2-KZVIIAZ-Redna-006-1997-03-18.sp111">

               <speaker>MIROSLAV MOZETIČ:</speaker>

               <p>Jaz bom ponovil verjetno kar so drugi. Ampak, če gre, se pravi nekdo odloči. Kdo pa
               izvede pogodbo, to je tehnična zadeve. Če je potem: odločitev uskladiti... ali
               pogodbe, to je stvar vodje poslanske skupine, samo pogodbo sklene, delovno razmerja,
               pogodbo ko se jo podpiše, to je v pristojnosti služb. Mislim, da ta stvar ni
               problematična, samo formulirati je treba. Čeprav, jaz zadevo tako razumem tudi.</p>
            </sp>
            <sp xml:id="SDT2-KZVIIAZ-Redna-006-1997-03-18.sp112">

               <speaker>PREDSEDNIK IGOR BAVČAR:</speaker>

               <p>Ta formulacija je zelo enostavna, ker v četrtem odstavku dodaja še stavek, pogodbo o
               sklenitvi delovnega razmerja sklene generalna sekretarka oziroma generalni sekretar
               Državnega zbora. V redu. Potem je to jasno.</p>
               <p>Dajem na glasovanje 14. člen, s tem, da redakcijsko izločimo besedo "normalno".</p>
               <p>Kdo je za? (16 članov.) Je kdo proti? (Nihče.)</p>
               <p>Na glasovanje dajem 14.a člen, da se v prvem odstavku doda dodatna strokovna pomoč v
               obeh primerih, gre za dva dodatka in da se na koncu četrtega odstavka uvrsti stavek:
               pogodbo sklene generalni sekretar Državnega zbora.</p>
               <p>Kdo je za? (19 članov.) Je kdo proti? (Nihče.)</p>
               <p>Smo pri 15. členu.</p>
               <p>Kdo je za? Ali je to zdaj v redu? 15. člen je zdaj v redu, po tem. Bi šlo? Hvala
               lepa.</p>
               <p>Kdo je za? (18 članov.) Je kdo proti? (Nihče.)</p>
               <p>Smo na 5. strani. Najprej sprašujem, kaj pomeni ta črta tukaj čez. Tega ni.</p>
               <p>Smo pri 19. členu. To je amandma k 19. členu. 18. - ne glasujemo o tem? Dobro.
               Hvala.</p>
               <p>Kdo je za amandma k 19. členu? (16 članov.) Je kdo proti? (Nihče.)</p>
               <p>Smo pri amandmaju k 20. členu.</p>
               <p>Kdo je za? (15 članov.) Je kdo proti? (Nihče.)</p>
               <p>Smo na 6. in 7. strani. Pomagajte mi, kaj to pomeni. To pomeni, da smo za 6. členom
               amandma za novo podpoglavje. Prosim, Tone. <stage type="mag"/>
               </p>
            </sp>
            <sp xml:id="SDT2-KZVIIAZ-Redna-006-1997-03-18.sp113">

               <speaker>ANTON ANDERLIČ:</speaker>

               <p>Ja, s tem, da je tu treba načelno reči, da je bila podpora minimalna oziroma da je
               praktično ni bilo in da smo samo zaradi vztrajanja to dali notri. Seveda, če se
               glasuje o tem, se razporedi v tekst tako kot piše: za 6. členom se doda novo
               podpoglavje, ki se glasi: "Namestnik generalnega sekretarja", in potem mora biti tudi
               tekst, ki opredeljuje naprej. Hvala.</p>
            </sp>
            <sp xml:id="SDT2-KZVIIAZ-Redna-006-1997-03-18.sp114">

               <speaker>PREDSEDNIK IGOR BAVČAR:</speaker>

               <p>Če te prav razumem - takoj bom dal besedo - ko glasujemo glasujemo za tekst: za 6.
               členom se doda novo podpoglavje, do obrazložitve, in potem glasujemo o amandmaju k
               12. členu? To je pa nekaj popolnoma drugega, ampak sprašujem. Hvala lepa.</p>
               <p>Kdo želi besedo? Gospod Potrč.</p>
            </sp>
            <sp xml:id="SDT2-KZVIIAZ-Redna-006-1997-03-18.sp115">

               <speaker>MIRAN POTRČ:</speaker>

               <p>Podpora je bila minimalna, bila je naša in rad bi povedal še tukaj za kaj gre.
               Sekretariat, funkcije kakršne ima po poslovniku, opravlja po naših ocenah različno,
               vsak ima svoje ocene, ampak ima jih. Ima določeno število ljudi, ki ga je treba
               organizirati in ki predvsem predstavljajo in nastopajo na Državnem zboru. Sedaj je
               situacija takšna, da to sme početi samo generalni sekretar. Jaz mislim, da je slabo,
               da ni možna določena delitev dela in da imamo namestnika, ki tudi lahko nastopa. Ker
               mi imamo sekretarja za zakonodajo opredeljenega kot individualna funkcija, v bistvu
               pa vemo, da ima svoje pomočnike, ki mu opravljajo. Nemogoče je, da mora sekretar za
               zakonodajo sedeti in hkrati delati. Mora organizirati delo, pomagati, da se stvari
               opravijo in ves čas sedeti na seji Državnega zbora pri vsakem amandmaju in sproti
               ugotavljati, ali bo kaj povedal ali ne. To je nekoristno. Jaz mislim, da je predlog
               za to, da se njemu da namestnika z ustrezno funkcijo, več kot utemeljen.</p>
            </sp>
            <sp xml:id="SDT2-KZVIIAZ-Redna-006-1997-03-18.sp116">

               <speaker>PREDSEDNIK IGOR BAVČAR:</speaker>

               <p>Gospod Baškovič, gospod Potočnik.</p>
            </sp>
            <sp xml:id="SDT2-KZVIIAZ-Redna-006-1997-03-18.sp117">

               <speaker>MILAN BAŠKOVIČ:</speaker>

               <p>Pravzaprav je gospod Potrč v glavnem že strnil to, kar sem hotel povedati. Ni to moj
               osebni interes, jaz se poslavljam, čakam, da me čim prej nadomesti novi sekretar.
               Imam pa izkušnje iz tega mandata, krepke in težke izkušnje. Ne bi privoščil
               sekretarju, ki me bo nasledil, da bi bil v takem položaju kot sem bil ves čas.
               Namreč, to je fizično in tudi psihično neobvladljivo področje, po obsegu dela, po
               raznolikosti, po zahtevah. Tako da smo nekako pretelovadili to zadevo, ampak mislim,
               da se je potrebno sedaj zamisliti, ker je čas, tudi o tem, da se izboljša ta sistem
               dela. Poglejte, vlada ima to urejeno, ima direkcijo, ima sektorje, ima namestnika,
               ima podsekretarje po oddelkih in tako naprej. Mi nimamo nič. Takrat ko sem jaz prišel
               notri, je bilo to narejeno, poslovnik sprejet,.... sekretariat in sem se z vso ekipo
               sam osebno ves čas mučil. Če bi bil resno bolan, ali če bi si privoščil kakšno
               potovanje v inozemstvo, kakšno študijsko za več dni, nimam namestnika. Trebalo bi se
               nekako znajdi, če bi bil kdo natančen, po poslovniku, ne bi mogli sploh nastopati v
               Državnem zboru. V odborih je drugače, tam smo se nekako zmenili. In to, da ni
               namestnika, je velika cokla v delu. Nuja je, ne samo zaradi bolezni, zaradi drugih
               odsotnosti, tudi zaradi samega dela, ker je treba hkrati sedeti tedne, dneve, včasih
               tudi pol meseca, na seji zbora, ker moraš od točke to točke biti zraven. Hkrati, ko
               je prejšnja točka končana, moramo že delati tekst za Državni svet, Uradni list in
               tako naprej. To vse moram sam. Hkrati koordinirati delo znotraj, delo s službami
                  zunaj,<stage type="mag"/> (Nadaljevanje) ki se navezujejo na
               naše delo, je neobvladljivo brez neke notranje organizacije. To bi bil prvi korak,
               namestnik, ker bi se bilo treba potem tudi znotraj neke sektorje si ustvariti, vsaj
               tri vidim, pa jih nismo uspeli. Ne vem, kdo, novi sekretar se bo moral tega resno
               lotiti. Koordinacija znotraj, kolegiji, širši, ožji, tega se nam sploh več ne posreči
               zaradi take mase dela in tempa, kakršen je bil. Tako da to je nujno nujno potrebno.</p>
               <p>Glede samega očitka, da se pa širi administracija. Ni nujno. Jaz sam, pa tudi
               namestnik, ki bi bil, smo vedno delali operativno na vsaki stvari in tudi ta, ki je
               bil namestnik, bi sicer opravljal normalne posle, svoje, na svojem področju, plus to,
               kar je še treba pomagati, na področju organizacije znotraj nagrajevanja, delovnih
               razmer, vprašanje prostorov, ki so večni problem, vsa povezovanja, organska itn.,
               kjer bi razbremenjeval nekoliko sekretarja, bi pa kljub temu svoje delo opravljal, bi
               bil sistemiziran tako kot smo zdaj sistemizirani. Lahko se tudi odpove eno delovno
               mesto, normalno, pa čeprav na račun tega, ni rečeno, da bo zaradi tega več. Ampak
               zdaj, ko imamo 9 ljudi, je izkušnja pokazala, da ne morem osebno vseh 9 obvladovati,
               koordinirati, za vsakim delati. Enostavno več te možnosti ni. In bi se potem vsaj
               znotraj nekoliko ta, to breme porazdelilo. Najvažnejše pa je to, da bi res imeli
               urejeno nadomeščanje, ki ga pa sedaj ni. To je moj problem. Hvala lepa.</p>
            </sp>
            <sp xml:id="SDT2-KZVIIAZ-Redna-006-1997-03-18.sp118">

               <speaker>PREDSEDNIK IGOR BAVČAR:</speaker>

               <p>Hvala lepa, gospod Baškovič. Mene ste prepričali, me ne preseneča, da ti argumenti
               niso prepričali tudi članov delovne skupine. Sam poznam vaše delo, moram reči, da ga
               visoko cenim in vem, da je ob tem obsegu dela v parlamentu zelo težko slediti vsem
               tem zahtevam in kar zadeva mene, moram reči, da bom glasoval za. Prosim, gospod
               Potočnik.</p>
            </sp>
            <sp xml:id="SDT2-KZVIIAZ-Redna-006-1997-03-18.sp119">

               <speaker>FRANC POTOČNIK:</speaker>

               <p>No, v delovni skupini jaz nisem nasprotoval temu amandmaju, pa to ni bilo toliko
               pomembno, ker itak soglasja ni bilo. Moram pa reči, da bom zdaj na glasovanju tukaj,
               kar pomembno, pa glasoval za ta amandma.</p>
            </sp>
            <sp xml:id="SDT2-KZVIIAZ-Redna-006-1997-03-18.sp120">

               <speaker>PREDSEDNIK IGOR BAVČAR:</speaker>

               <p>Želi še kdo diskutirati? (Ne.) Prosim, Mozetič, Anderlič.</p>
            </sp>
            <sp xml:id="SDT2-KZVIIAZ-Redna-006-1997-03-18.sp121">

               <speaker>MIROSLAV MOZETIČ:</speaker>

               <p>Ja, jaz bom nasprotoval temu, pa sploh ne spuščam na osebne nivoje. Gospod Baškovič
               je, jasno, strokovnjak na tem področju, ampak točno tisto, tako kot je bilo to
               obrazloženo in tako kot so argumenti, zakaj naj bo ta sekretariat, je ta sekretariat
               potreben vladi, ne pa Državnemu zboru in tudi, če gremo pogledati, kaj se je delalo v
               tem sekretariatu. Bil je koristen za parlament, ne rečem, da ne, vendar 90% zadev, ki
               so bile iz tega sekretariata, je popravljanje ali pa opozarjanje na napake, ki jih je
               vlada kot predlagatelj zakonov delala. 10%, če je sploh 10%, je pa bilo tistega, kar
               smo poslanci recimo vlagali ali pa kar so poslanci vlagali. Tako da tukaj je stvar,
               bom rekel tudi različnega koncepta verjetno. Jaz bi tudi želel, če mi poveste, v
               katerem evropskem parlamentu imajo podobno službo. Kolikor jaz vem, v nobenem in se
               tudi ta problem, kdo bo šel govoriti, za govornico govoriti ali ne govoriti, se ne
               pojavlja, ker noben iz službe ne more iti za govornico.</p>
            </sp>
            <sp xml:id="SDT2-KZVIIAZ-Redna-006-1997-03-18.sp122">

               <speaker>PREDSEDNIK IGOR BAVČAR:</speaker>

               <p>Gospod Anderlič.</p>
            </sp>
            <sp xml:id="SDT2-KZVIIAZ-Redna-006-1997-03-18.sp123">

               <speaker>ANTON ANDERLIČ:</speaker>

               <p>Ja, poglejte, ta zadeva ni taka, da bo zdaj tukaj rekel kdo komu je kaj bolj všeč
               ali kdo koga bolj ceni itn., ker mnenje o delu sekretariata za to področje je bilo
               nesporno že večkrat povedano. Gre preprosto za razmisleke in logiko, ki je na neki
               način prevladala tam na tej skupini in meni je žal, da gospod Bavčar ni utegnil priti
               na skupino, mogoče bi, ker smo štirikrat, petkrat o tem diskutirali.<stage type="mag"/>(nadaljevanje) Gre preprosto za to, da je bil prvi predlog,
               da namestnika imenuje celo Državni zbor in to je popolnoma v nasprotju z vsem, kajti
               ne bom govoril, da trenutno oziroma tudi v prejšnjem sklicu, kako je prišlo do
               imenovanja in na kakšen način so bili imenovani 3 funkcionarji in na kakšen bosta
               zdaj 2 in tudi, na kakšni podlagi. To bi z vidika te pravne podlage lahko
               diskutirali. Mi smo že iz tega nasprotovanja, da to ne more biti nekdo iz
               sekretariata, imenovan na Državnem zboru, kajti to pomeni, da je funkcionar, da ima
               vse tiste pravice in pristojnosti, dolžnosti, ki izhajajo iz zakona o funkcionarjih v
               državni upravi. Razložil bom, ker je bilo na široko razloženo, tudi drugo stran.
               Preprosto gre za to, da je logika, da na tej komisiji, na delovnem telesu, pa ni bilo
               čisto tako, da se je gospod Pavlica upiral tako, kot gospod Potrč razlaga, da bi
               moralo biti delo v sekretariatu organizirano tako, da je vsak, ki je zadolžen za
               določen zakon, za določeno problematiko na Državnem zboru, tako kot se je tudi
               dogajalo, da so tudi drugi razlagali takrat, ko gospoda Baškoviča ni bilo, stališče
               sekretariata. Ni nujno, da je samo šef in namestnik, da lahko sodelujeta na zboru in
               da sta ves čas zraven, ampak če imajo razdeljeno področje dela znotraj sekretariata,
               je logično, da tisti, ki tematiko obravnava na delovnem telesu, v raznih drugih
               obdelavah, da tudi na zboru lahko nastopa, da pa šef sekretariata takrat, ko to
               razdeljujejo, koordinirajo itd. te naloge. Nič nimam proti, tudi če se to imenuje,
               samo logika je drugačna in mislim, da je tako organiziran način dela slab, ampak ker
               tam ne delam in sprejemam, če bo ta zadeva šla v to smer.</p>
               <p>Še enkrat pa pravim, da smo se veliko pozabavali s tem, niso prepričali in vsaj mene
               ne prepričujejo v tem, da je edina možna organizacija šef, namestnik in potem
               pomočnik in podpomočnik itd. Po tej logiki bo v naslednjem sklicu šlo tako naprej,
               namesto da bi šlo v smer, o kateri govori gospod Mozetič.</p>
            </sp>
            <sp xml:id="SDT2-KZVIIAZ-Redna-006-1997-03-18.sp124">

               <speaker>PREDSEDNIK IGOR BAVČAR:</speaker>

               <p>Gospa Velišček.</p>
            </sp>
            <sp xml:id="SDT2-KZVIIAZ-Redna-006-1997-03-18.sp125">

               <speaker>JOŽICA VELIŠČEK:</speaker>

               <p>Ne bom na dolgo in široko razlagala, zakaj globoko podpiram to predlagano rešitev v
               amandmaju, ki je tudi do neke mere kompromisna rešitev. Gospod Baškovič je povedal
               svoje poglede. Izkušnje, ki jih ima, najbrž najbolj avtentično lahko razloži.
               Skratka, jaz globoko podpiram ta amandma.</p>
            </sp>
            <sp xml:id="SDT2-KZVIIAZ-Redna-006-1997-03-18.sp126">

               <speaker>PREDSEDNIK IGOR BAVČAR:</speaker>

               <p>Hvala. Želi še kdo?</p>
            </sp>
            <sp xml:id="SDT2-KZVIIAZ-Redna-006-1997-03-18.sp127">

               <speaker>MILAN BAŠKOVIČ:</speaker>

               <p>Evropski parlamenti in mi - poznam to dilemo. To je bila takrat, ko se je poslovnik
               delal. Kakor sem še uspel, takrat je bilo celo veliko idej, da bi bila vloga
               sekretariata še veliko močnejša, kot je, tako da je že to, kar je, ogromno, ampak to
               je stvar poslovnika. Odločitev 2/3 poslancev, ki sprejemajo poslovnik, službo so tako
               ..., kakršna je in dela, kar pač dela. Evropa najbrž nima tako, kot mi, ki smo
               sprejeli v enem mandatu 1.493 splošnih aktov, ki smo jih morali vse obdelati - od
               najbolj načelne observacije do redakcije; od tega 575 zakonov v tem mandatu, 303 in
               toliko odgovorov Ustavnemu sodišču, na stotine drugih težav in mnenj za vsako
               komisijo, odbor itd. To je nenormalno. Zato pravim, da ob tako zastavljenem delu, ki
               pa je poslovniško zahtevano in se pričakuje, da bo odgovorno tudi opravljeno, je res
               in to je edini sekretariat poleg generalnega sekretariata, generalnega sekretarja
               itd., to je edina tvorba, ki ima to funkcijo; na nivoju sekretariata Državnega zbora
               je namestnik po moje tukaj res - vzemite to za dobro in ne zaradi mene, ampak zaradi
               vašega bodočega dela in samega parlamenta. Hvala.</p>
            </sp>
            <sp xml:id="SDT2-KZVIIAZ-Redna-006-1997-03-18.sp128">

               <speaker>PREDSEDNIK IGOR BAVČAR:</speaker>

               <p>Hvala. Na glasovanje dajem amandma, da se za 6. členom doda novo podpoglavje.<stage type="mag"/> (nadaljevanje) Kdo je za? (7 članov.) Je kdo
               proti? (6 članov.)</p>
               <p>Ugotavljam, da je amandma sprejet.</p>
               <p>Gremo k amandmaju k 12. členu.</p>
               <p>Kdo je za amandma k 12. členu? Pardon, se opravičujem. Kar povejte.</p>
            </sp>
            <sp xml:id="SDT2-KZVIIAZ-Redna-006-1997-03-18.sp129">

               <speaker>MIRAN POTRČ:</speaker>

               <p>Glasoval bom proti. Rad bi povedal zakaj. Občutek imam, da je treba postavljati
               sekretarje delovnih teles kot sekretarje delovnih teles, ne pa kot sekretarja
               predsednika delovnega telesa. Moram reči, da se mi ta logika zdi ena sprejemljiva,
               ker drugače, če rečem kot član delovnega telesa, nimam sekretarja in se na njega
               nimam zakaj obračati in ne morem z njim komunicirati. Vem, da največ objektivno dela
               s predsednikom, saj to je normalno. Tudi sprejmem, da ne more priti do konflikta
               takšnega, da osebno ne moreta sodelovati, tudi to sprejmem, ampak obratno pa nisem
               prepričan, da je ta prava logika in lahko povem, da doslej kakšnih posebnih problem k
               drugačni rešitvi ni bilo. Vem pa tudi za nekatere primere, kjer so se sekretarji po
               mojem ne ravnali tako, kot bi bilo treba. Res, da to v glavnem ne velja za delovna
               telesa v tem vsebinskem smislu, ampak za nekatere druge komisije.</p>
            </sp>
            <sp xml:id="SDT2-KZVIIAZ-Redna-006-1997-03-18.sp130">

               <speaker>PREDSEDNIK IGOR BAVČAR:</speaker>

               <p>Stvar je pomembna. Se opravičujem, ker nisem hotel, da imate besedo. Gospod
               Anderlič, prosim.</p>
            </sp>
            <sp xml:id="SDT2-KZVIIAZ-Redna-006-1997-03-18.sp131">

               <speaker>ANTON ANDERLIČ:</speaker>

               <p>Prosil bi gospoda Baškoviča, da pojasni kakšno je stališče Sekretariata za
               zakonodajo in pravne zadeve v zvezi s tem amandmajem, glede na to, da je tudi delovna
               skupina zaprosila sekretariat, ker pri tem amandmaju ni bilo zadržkov z vidika teh
               osnovnih intenc, kot se predlaga, ampak predvsem z vidika ali to vzdrži glede na
               obstoječe predpise, ki jih imamo.</p>
            </sp>
            <sp xml:id="SDT2-KZVIIAZ-Redna-006-1997-03-18.sp132">

               <speaker>PREDSEDNIK IGOR BAVČAR:</speaker>

               <p>Gospod Baškovič.</p>
            </sp>
            <sp xml:id="SDT2-KZVIIAZ-Redna-006-1997-03-18.sp133">

               <speaker>MILAN BAŠKOVIČ:</speaker>

               <p>Ne vem ali je ta naš odgovor, ki smo ga dali delovni skupini bil razdeljen članom
               komisije ali ne. (Ne.) Ni bil.</p>
            </sp>
            <sp xml:id="SDT2-KZVIIAZ-Redna-006-1997-03-18.sp134">

               <speaker>PREDSEDNIK IGOR BAVČAR:</speaker>

               <p>Sedaj sem ga dobil.</p>
            </sp>
            <sp xml:id="SDT2-KZVIIAZ-Redna-006-1997-03-18.sp135">

               <speaker>MILAN BAŠKOVIČ:</speaker>

               <p>Mi na prošnjo delovne skupine, da proučimo ravno ta amandma z vidika njegove
               skladnosti oziroma mesta v pravnem sistemu, gre za predpis o delovnih razmerjih in
               tako naprej in mi smo odgovorili v tem smislu. Namreč ta amandma govori o funkciji
               sekretarja. Njegova funkcija preneha z konstituiranjem novega Državnega zbora, mora
               pa opravljati svoje naloge do določitve novega sekretarja delovnega telesa. Se pravi
               ima formulo, ki velja za funkcionarje, za ministre, člane vlade in tako naprej, za
               generalnega sekretarja in druge funkcije, ki so kot take v predpisih opredeljene.
               Čeprav že ta prvi pojem funkcija je za nas zelo sporen in menimo, da dejansko za to
               mesto to ne gre. Gre tu za upravno delo - to upravlja višji upravni delavec. On tukaj
               z vidika strokovne službe omogoča delo, pomaga predsedniku in tako naprej pri
               vodenju, vendar zanj veljajo predpisi o delavcih v državnih organih. Tu je bilo sedaj
               vedno tako jasno in tudi sedaj mislim, da se od tega odmakniti ne moremo.</p>
               <p>Drugič. Če bi pa to hoteli urejevati kot funkcijo, to dobiva druge dimenzije, je
               treba urediti potem še to kar bi manjkalo, pravice po prenehanju tega obdobja, mislim
               za delovno zaščito po tem, ko preneha funkcija. Pravice, ki jih imajo na primer
               poslanci, ministri, na ta nivo se potem ta stvar postavlja, če se pa nič ne uredi,
               potem je pa stvar nemogoča. Ker potem je to neki funkcionar brez statusa, ki pa mu po
               določenem času ugasne.<stage type="mag"/> (Nadaljevanje) To so
               potem delavci, tisti pogodbeni oziroma za določen čas, kar je zopet druga kategorija,
               ne pa to. No, mi smo na to odgovorili. Hvala lepa. Je več v pisanem odpravku, če ga
               preberete.</p>
            </sp>
            <sp xml:id="SDT2-KZVIIAZ-Redna-006-1997-03-18.sp136">

               <speaker>PREDSEDNIK IGOR BAVČAR:</speaker>

               <p>Hvala lepa. Želi še kdo besedo k tej točki? Prosim, gospod Mozetič.</p>
            </sp>
            <sp xml:id="SDT2-KZVIIAZ-Redna-006-1997-03-18.sp137">

               <speaker>MIROSLAV MOZETIČ:</speaker>

               <p>Torej jaz bom namenoma podprl ta člen, čeprav so problemi, vendar dejstvo je, da to,
               kar je zdaj gospod Baškovič govoril, ne drži povsem, ker se ne uvaja funkcionarja,
               ala minister, državni sekretar, poslanec, pač pa, da tega sekretarja se določi s
               soglasjem s predsednikom delovnega telesa in funkcija sekretarja delovnega telesa mu
               pač teče dokler ima mandat Državni zbor. Recimo, da je nejasno, da ne piše, da mu pa
               delovno razmerje s tem ne preneha, ker je sprejet, tako kot imate določeno v teh
               svojih pravilnikih, da mu delovno razmerje teče pač, da ima za nedoločen čas. Ena
               stvar se mi pri vsej tej debati meni pojavlja in bom pač povedal, pa ne glede, kako
               bo razumljena, saj približno sem že povedal. Občutek imam, da se tukaj ustvarja,
               bodisi namenoma, bodisi nenamenoma, da imamo v parlamentu dva, približno enakovredna
               tabora, vsaj kar zadeva vnosa, sicer pa je en tabor bolje poudarjen. Parlament
               oziroma poslance kot poslanske skupine in na drugi strani neke strokovne službe. Pa
               komu so namenjene te strokovne službe? Parlamentu kot, ne vem, hiši. Namenjene so
               verjetno zakonodajnemu delu poslancev in tukaj jaz te zadeve ne razumem in vrste
               gredo, tudi prejšnji amandma, ki je bil sprejet, praktično gre v smeri širitve
               tistega, kar ne osporavam, dokler je v poslovniku, je pač to, sekretariat ima tako in
               tako funkcijo, ne osporavam, čeprav mislim, da jo ne more take imeti. Kvečjemu bi
               imel sekretariat tako ali drugačno funkcijo, da te zadeve dela za poslanske skupine.
               Kako bodo sprejele njegovo mnenje ali ne sprejele, je pa odvisno od poslanskih
               skupin, ampak zdaj imamo tako, da pač lahko nastopa v eni funkciji ministra ali pa
               poslanca v Državnem zboru, ampak to je v poslovniku, saj ne osporavam tega. Tako da
               ponovim še enkrat, na žalost je v tem mandatu to postalo še močneje, verjetno zaradi
               tega, ker se je poizkušalo glede na izkušnje prejšnjega proti koncu sprejet en odlok,
               ki bi peljal v smer ureditve, tudi po posvetovanjih in izkušnjah, ki jih imajo v
               drugih evropskih parlamentih, do nekega parlamentarizma, ampak pač gremo še naprej.
               Eno je stroka in to je stroka, ki je pomembna, ki je ne vem kaj, na drugi strani so
               pa neki nori poslanci, ki hočejo nekaj imeti. Vedno bodo nori, dokler ne bodo imeli
               podpore za vse te akte, ki jih dobijo iz Vlade in predloge. In vse strokovne službe
               morajo biti temu namenjene, vendar vsak poslanec je pa praktično, če izključimo, da
               imamo dva, ki sta zastopnika narodnosti, je pa vezan na določeno politično frakcijo,
               ki je prišel v parlament in v poslansko skupino in tako tudi deluje, v odborih, v
               komisijah in v parlamentu. In dokler ne bomo prišli do tega spoznanja, do takrat bo
               skozi spor med tem, kaj je strokovno, kaj je pa politično, recimo, vse je politično,
               parlament je politična zadeva.</p>
            </sp>
            <sp xml:id="SDT2-KZVIIAZ-Redna-006-1997-03-18.sp138">

               <speaker>PREDSEDNIK IGOR BAVČAR:</speaker>

               <p>Dobro. Jaz sem že bil, pri 14. členu smo se odločili, da bomo ukinili, bom rekel
               termine iz psihiatrije, tako da nima smisla, da jih uvajamo ponovno v tej diskusiji k
               12. Jaz predlagam, rad bi rekel samo to, da argumenti, ki si jih zdajle podal, so
               bili argumenti proti temu amandmaju k 12. členu, ravno v tistem delu, ko si govoril o
               tem, da te službe služijo in ti funkcionarji poslancem, kajti tukaj se uvaja
               pravzaprav funkcija za predsednika posameznega delovnega telesa, njegova vloga je
               zelo izpostavljena. Gospod Potočnik.</p>
            </sp>
            <sp xml:id="SDT2-KZVIIAZ-Redna-006-1997-03-18.sp139">

               <speaker>FRANC POTOČNIK:</speaker>

               <p>No, jaz sem bil že v prejšnjem mandatu član KVIAZ-a in moram reči, da je ta dikcija
               na moj predlog bila kot en kompromis postavljena, da sekretarja delovnega telesa, v
               soglasju s predsednikom delovnega telesa so nastali.</p>
            </sp>
            <sp xml:id="SDT2-KZVIIAZ-Redna-006-1997-03-18.sp140">

               <speaker>PREDSEDNIK IGOR BAVČAR:</speaker>

               <p>Na predlog, piše.</p>
            </sp>
            <sp xml:id="SDT2-KZVIIAZ-Redna-006-1997-03-18.sp141">

               <speaker>FRANC POTOČNIK:</speaker>

               <p>Na predlog, ja. Mi smo takrat bili v malo drugačni situaciji, ko je prišlo za
               reorganizacijo tridomne skupščine v Državni zbor in seveda takrat smo tudi precej
               ljudi zaposlovali. Potem smo pa nekje prišli sredi mandata do ene številke okrog 280
               in smo se na KVIAZ-u tam ustavili in smo rekli, tukaj, preko te sistemizacije ne
               gremo in bo pač potrebno za vsako izjemo, če bo, bo KVIAZ posebej<stage type="mag"/> (Nadaljevanje) sklepal. Ti sekretarji delovnih teles bi,
               po mojem mnenju, morali vedno biti strokovno usposobljeni. Strokovno usposobljeni za
               področje, ki ga neko delovno telo pokriva. Ni tako enostavno, če ni enemu predsedniku
               najbolj všeč, bo šel na drugo delovno telo. To ne gre. So pa bili sprejeti za
               nedoločen čas. V tem smislu moramo tudi okrog tega amandmaja razmišljati.</p>
            </sp>
            <sp xml:id="SDT2-KZVIIAZ-Redna-006-1997-03-18.sp142">

               <speaker>PREDSEDNIK IGOR BAVČAR:</speaker>

               <p>Gospod Hvalica.</p>
            </sp>
            <sp xml:id="SDT2-KZVIIAZ-Redna-006-1997-03-18.sp143">

               <speaker>IVO HVALICA:</speaker>

               <p>Jaz mislim, da gre za elementarno pravico predsednika nekega delovnega telesa, ali
               kakršnekoli druge asociacije, da si izbere, da predlaga človeka, ki mu najbolj zaupa.
               Jaz sem prepričan, da bo predlagal tudi strokovnega človeka, če bo hotel v tem odboru
               ali komisiji delati uspešno. Da bi to moralo biti samo po sebi razumljivo, tudi že do
               sedaj; mi sedaj tukaj zgolj nekaj artikuliramo, kar bi morala biti in je povsod neka
               običajna praksa, predsednik delovnega telesa ali kakršnakoli druga asociacija, mora
               imeti svoj tandem skupaj, lahko uspešno delata. Jaz ne vem zakaj so sploh tu lahko
               pomisleki. Garancija za neko uspešno delo je, če sta dva maksimalno abinirana in
               delujeta kot tandem. Hvala lepa.</p>
            </sp>
            <sp xml:id="SDT2-KZVIIAZ-Redna-006-1997-03-18.sp144">

               <speaker>PREDSEDNIK IGOR BAVČAR:</speaker>

               <p>Hvala lepa. Še kdo? če ne, dajem na glasovanje amandma k 12. členu.</p>
               <p>Kdo je za? (8 članov.) Je kdo proti? (9 članov.)</p>
               <p>Ugotavljam, da amandma ni sprejet. ..(Nekdo se oglaša - ne sliši se.)... Niste? Vam
               še enkrat pokažemo? Prosim, 9, da dvigne še enkrat. Če ni prepričan. (10 članov.)
               Hvala lepa.</p>
               <p>S tem smo to razpravo končali. K temu bi sprejel proceduralni sklep, da službe
               pripravijo čistopis amandmajev in ga predlagajo Državnemu zboru v sprejem.</p>
               <p>Opozarjam vas na dopis, ki ga je Branko Gvozdič poslal gospodu Janezu Podobniku, ki
               sem vam ga dostavil v informacijo. Hvala lepa. Sejo zaključujem.</p>
               <p>(Seja je bila končana 18. marca 1997 ob 11.52 uri.)</p>
            </sp>
         </div>
      </body>
   </text>
</TEI>

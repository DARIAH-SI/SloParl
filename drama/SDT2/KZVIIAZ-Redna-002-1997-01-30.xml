<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-KZVIIAZ-Redna-002-1997-01-30">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za volitve imenovanja in administrativne zadeve</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">E39211B53057B8EEC125642F002F6937</idno>
               <idno type="custom" subtype="day">3986DDEA355A40B9C125642F0037E004</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=3986DDEA355A40B9C125642F0037E004</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-KZVIIAZ-Redna-002-1997-01-30.KZVIIAZ" n="002">
               <name>Redna</name>
               <date when="1997-01-30"/>
            </setting>
         </settingDesc>
         <particDesc>
            <listOrg>
               <org xml:id="SDT2-KZVIIAZ-Redna-002-1997-01-30.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-KZVIIAZ-Redna-002-1997-01-30.KZVIIAZ">
                        <orgName key="KZVIIAZ">Komisija za volitve imenovanja in administrativne zadeve</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA VOLITVE, IMENOVANJA IN ADMINISTRATIVNE ZADEVE</stage>
            <stage type="session">2. seja</stage>
            <stage type="date">(30. januar 1997)</stage>
            <stage type="chairman">Sejo je vodil Igor Bavčar, predsednik komisije</stage>
            <stage type="time">Seja se je pričela ob 9.05 uri.</stage>


            <sp xml:id="SDT2-KZVIIAZ-Redna-002-1997-01-30.sp1">

               <speaker>PREDSEDNIK IGOR BAVČAR:</speaker>

               <p>Danes delamo samo do 10. ure. V primeru, če seje ne bomo končali, se bo treba
               dogovoriti o tem kako in kdaj nadaljevati prekinjeno sejo. Možnosti imamo razmeroma
               malo za to, da bi se lahko elegantno dogovorili, namreč, danes skoraj cel dan
               potekajo hiringi na katerih sodelujejo v drugih pristojnih delovnih telesih tudi
               člani Komisije za volitve in imenovanja. S podobno situacijo se soočamo tudi jutri,
               zato vas najprej sprašujem, ali je v principu mogoče, da se dogovorimo, da bi v
               primeru, če danes ne končamo, nadaljevali jutri ob 8. uri. Se strinjate s tem? Potem
               predlagam, da v primeru, če ne končamo, nadaljujemo jutri ob 8. uri in bi vas prosil,
               da razumete to kot dokončno vabilo in vas s tem v zvezi ne bom več pisno obveščal,
               ampak dajem to na znanje. Hvala lepa.</p>
               <p>Odpiram 2. sejo komisije. Predlagani dnevni red, kot ste ga dobili po pošti, dajem v
               razpravo. Kdo želi razpravljati o dnevnem redu? Prosim.</p>
            </sp>
            <sp xml:id="SDT2-KZVIIAZ-Redna-002-1997-01-30.sp2">

               <speaker>MIRAN POTRČ:</speaker>

               <p>Gospod predsednik, glede na opozorila, ki si jih dal jaz razmišljam o tem in dajem
               predlog, da bi 2. točko dali na kasnejšo tačko in kasneje o njej razpravljali, ker
               mislim, da bo ta razprava drugačna kot pri ostalih predlogih in zdi se mi koristno,
               da ostale predloge, ki so, vsaj kar mene zadeva, drugače pripravljeni in verjetno ni
               različnih pravnih pogledov, sporov, razlik kaj pomenijo, da bi te stvari opravili, da
               bi imeli več pripravljenega za že predvideno sejo Državnega zbora. Hvala.</p>
            </sp>
            <sp xml:id="SDT2-KZVIIAZ-Redna-002-1997-01-30.sp3">

               <speaker>PREDSEDNIK IGOR BAVČAR:</speaker>

               <p>Kdo želi v zvezi s tem predlogom diskutirati? Prosim.</p>
            </sp>
            <sp xml:id="SDT2-KZVIIAZ-Redna-002-1997-01-30.sp4">

               <speaker>MIROSLAV MOZETIČ:</speaker>

               <p>Jaz temu nasprotujem, ker mislim, da ni nobenega razloga. Ta točka je praktično
               povsem enaka kot točka 3 ali točka 4, ker mi se nimamo kaj spuščati v tiste debate v
               katere sta se spuščala Vrhovno in Ustavno sodišče. Mi imamo predlog Ustavnega
               sodišča, ki je jasen. Vse drugo ali je komu všeč ali ni všeč, predlog Ustavnega
               sodišča je lahko stvar debate, vendar mislim, da je izven KVIAZ-a na drugih nivojih.
               Mislim, da lahko gremo po dnevnem redu normalno, tudi to točko.</p>
            </sp>
            <sp xml:id="SDT2-KZVIIAZ-Redna-002-1997-01-30.sp5">

               <speaker>PREDSEDNIK IGOR BAVČAR:</speaker>

               <p>Še kdo? Gospod Jelinčič.</p>
            </sp>
            <sp xml:id="SDT2-KZVIIAZ-Redna-002-1997-01-30.sp6">

               <speaker>ZMAGO JELINČIČ:</speaker>

               <p>Jaz se tudi strinjam z gospodom Potrčem, da 2. točka bi preveč časa vzela. Mislim, da
               bi se tukaj razvila in se bo razvila dosti obširna debata in ni smiselno, da
               zadržujemo izvolitev drugih sodnikov v funkcijo, ker sem prepričan, da bo ta debata
               zagotovo trajala do 10. ure. Spustimo to, pojdimo jutri na 2. točko in začnimo z 3.
               in 4. naprej.</p>
            </sp>
            <sp xml:id="SDT2-KZVIIAZ-Redna-002-1997-01-30.sp7">

               <speaker>PREDSEDNIK IGOR BAVČAR:</speaker>

               <p>Gospod Potrč.</p>
            </sp>
            <sp xml:id="SDT2-KZVIIAZ-Redna-002-1997-01-30.sp8">

               <speaker>MIRAN POTRČ:</speaker>

               <p>Nisem hotel utemeljevati, ampak na kratko: najbrž je še kdo od poslank in poslancev
               prebral mnenje Sekretariata za zakonodajo in pravne zadeve; Sekretariat je pa bil
               zaprošen za to mnenje, ga ni dal sam. V njem so stvari, ki zadevajo tudi KVIAZ in
               tudi ta Državni zbor, in niso tako zelo enostavne kot o njih govori gospod Mozetič.
               Dajmo si vzeti čas in razmisliti. Hvala.</p>
            </sp>
            <sp xml:id="SDT2-KZVIIAZ-Redna-002-1997-01-30.sp9">

               <speaker>PREDSEDNIK IGOR BAVČAR:</speaker>

               <p>Gospod Mozetič.</p>
            </sp>
            <sp xml:id="SDT2-KZVIIAZ-Redna-002-1997-01-30.sp10">

               <speaker>MIROSLAV MOZETIČ:</speaker>

               <p>Jaz pa mislim, da so zelo enostavne v tem smislu - sam problem ni enostaven, se
               strinjam, vendar vse tisto pisanje je lahko relevantno samo z debato, v tem trenutku
               za strokovno debato ne pa za debato, ali Državni zbor o tem lahko odloča ali ne, ker
               ima predlog Ustavnega sodišča, ki je pa zelo jasen. Tudi dopis Ustavnega sodišča je
               zelo jasen, in mi, ali so nam ustavne odločbe všeč ali ne, ustavne odločbe moramo
               spoštovati. Druge debate v KVIAZ-u ne more biti. V Državnem zboru je lahko druga
               debata, ker Državni zbor odloča o izvolitvi - neizvolitvi, KVIAZ pa ne odloča o tem
               ali lahko neko stvar naprej da ali ne, ker dejansko te pristojnosti nima.</p>
            </sp>
            <sp xml:id="SDT2-KZVIIAZ-Redna-002-1997-01-30.sp11">

               <speaker>PREDSEDNIK IGOR BAVČAR:</speaker>

               <p>Gospod Moge.</p>
            </sp>
            <sp xml:id="SDT2-KZVIIAZ-Redna-002-1997-01-30.sp12">

               <speaker>RUDI MOGE:</speaker>

               <p> Mene ta debata čudi. Po eni strani naj bi bilo mnenje Ustavnega sodišča popolnoma
               jasno, po drugi strani se pa popolnoma strinjam s kolegom Potrčem, da to, kar je
               napisal sekretariat in kar zadeva pozicijo in delovanje Državnega zbora, da je ta
               stvar takšna, da nam mora dati več časa, ker tukaj po tem mnenju - jaz ne vem, gospod
               Mozetič, če ste ga vi prebrali kot pravnik - namiguje tudi na to, da tisto, kar je
               Ustavno sodišče napisalo ni v tem stilu, da bi Ustavno sodišče lahko takšne korake
               tudi v našem sistemu naredila. Zato se mi zdi to, na kar je opozoril gospod Potrč, da
               je to debata prav za poslance.</p>
            </sp>
            <sp xml:id="SDT2-KZVIIAZ-Redna-002-1997-01-30.sp13">

               <speaker>PREDSEDNIK IGOR BAVČAR:</speaker>

               <p>Jaz dajem besedo in prosim, da ste disciplinirani, drugače ne bomo končali.</p>
               <p>Gospod Mozetič.</p>
            </sp>
            <sp xml:id="SDT2-KZVIIAZ-Redna-002-1997-01-30.sp14">

               <speaker>MIROSLAV MOZETIČ:</speaker>

               <p>Jaz sem prebral vse zadeve, ki so vezane s tem. Na kaj namiguje mnenje našega
               sekretariata je popolnoma nepomembno, sem že enkrat povedal. Mi se lahko lotimo
               debate na strokovni ravni. Odloča Ustavnega sodišča ali nam je všeč ali ne. Lahko jo
               tudi jaz kritiziram, lahko tudi jaz imam drugačno mnenje, vendar Ustavno sodišče je
               določene stvari jasno povedalo.</p>
            </sp>
            <sp xml:id="SDT2-KZVIIAZ-Redna-002-1997-01-30.sp15">

               <speaker>PREDSEDNIK IGOR BAVČAR:</speaker>

               <p>Ta trenutek predlagam, glede na to, da že diskutiramo o 2. točki, da damo na
               glasovanje ta predlog in se o tem odločimo, potem bomo pa videli ali bomo to
               diskusijo nadaljevali pod 2. točko ali ne.</p>
               <p>Kdo je za to, da se upošteva Potrčev predlog in se zadeva preloži na eno od
               naslednjih sej oziroma na konec te seje? <stage>(7 članov.)</stage> Je kdo proti? <stage>(10 članov.)</stage></p>
               <p>Ugotavljam, da predlog ni sprejet in 2. točka ostaja. <stage type="mag"/> <stage>(Nadaljevanje)</stage> Kdo želi še razpravljati o dnevnem redu? Če ne želi
               nihče več razpravljati, predlagam, da potrdimo dnevni red v celoti.</p>
               <p>Kdo je za? <stage>(Vsi člani.)</stage> Je kdo proti? <stage>(Nihče.)</stage></p>
               <p>Ugotavljam, da smo dnevni red sprejeli.</p>
               <p>Predlagam, da gremo na <title>1. TOČKO DNEVNEGA REDA - POTRDITEV ZAPISNIKA.</title> Ali
               so kakšne pripombe? Če niso, potem predlagam, da zapisnik potrdimo.</p>
               <p>Kdo je za? <stage>(Vsi člani.)</stage> Je kdo proti? <stage>(Nihče.)</stage> Hvala lepa.</p>
               <p>Ugotavljam, da je zapisnik potrjen.</p>
               <p>Prehajamo na <title>2. TOČKO DNEVNEGA REDA - PREDLOG USTAVNEGA SODIŠČA REPUBLIKE
                  SLOVENIJE ZA IZVOLITEV.</title> Dobili ste obširno gradivo. S tem v zvezi bi rad
               pozdravil vse, ki so se udeležili današnje seje, tudi predstavnike Sodnega sveta in
               druge povabljene. Vidite, da smo pred razmeroma zahtevno nalogo in odpiram razpravo o
               tej točki dnevnega reda. Gospod Jelinčič.</p>
            </sp>
            <sp xml:id="SDT2-KZVIIAZ-Redna-002-1997-01-30.sp16">

               <speaker>ZMAGO JELINČIČ:</speaker>

               <p>Gospod predsednik, ta material smo mi dobili na mizo včeraj. Bil sem na heringih
               oziroma pred kratkim skratka. Sam sem ga dobil na mizo včeraj. Bil sem ves dan na
               heringih in moram reči, da se nisem mogel poglobiti v to točko dnevnega reda in bi
               prosil, če prestavimo sploh to sejo, da si lahko poslanci, verjetno tudi drugi niso
               uspeli tega preštudirati. Gradivo je zelo obsežno. Treba se je tudi posvetovati s kom
               in mislim, da bi bilo smiselno, da se ta točka prestavi in da se do takrat seja
               prekine.</p>
            </sp>
            <sp xml:id="SDT2-KZVIIAZ-Redna-002-1997-01-30.sp17">

               <speaker>PREDSEDNIK IGOR BAVČAR:</speaker>

               <p>Gospod Jelinčič, na žalost ne morem upoštevati vašega predloga. Mi smo začeli sejo.
               Druga točka je pred nami, prosim, da razpravljate.</p>
            </sp>
            <sp xml:id="SDT2-KZVIIAZ-Redna-002-1997-01-30.sp18">

               <speaker>ZMAGO JELINČIČ:</speaker>

               <p>Samo če dovolite. Gospod predsednik, ustava mi daje pravico, da se seznanim z
               materiali. Tu se pa nisem mogel seznaniti z materiali. In kazenski zakonik v razpravi
               o zadevah daje tudi vsakomur pravico, da se seznani z materialom. Če ni seznanjen z
               materialom, potem pač zadeve ne more obravnavati.</p>
            </sp>
            <sp xml:id="SDT2-KZVIIAZ-Redna-002-1997-01-30.sp19">

               <speaker>PREDSEDNIK IGOR BAVČAR:</speaker>

               <p>Hvala lepa. Kdo želi razpravljati naprej? Prosim, gospod Moge.</p>
            </sp>
            <sp xml:id="SDT2-KZVIIAZ-Redna-002-1997-01-30.sp20">

               <speaker>RUDI MOGE:</speaker>

               <p>Temu mnenju se pridružujem. Namreč, mene je presenetil zapisnik sekretariata. Dobil
               sem ga pa šele danes zjutraj na mizo, ko sem šel sem. Prihajam ob 7.30 v Državni
               zbor. Ko sem prebral ta zapisnik, se mi je zdelo modro, da bi si ga lahko do
               potankosti obdelal, da bi se tudi s kakšnim strokovnjakom s področja prava
               posvetoval, ki jih imam tukaj in da bi lahko z razčiščenimi stališči to obravnaval.
               Zadeva gospe Danice Ceglar se ne vleče eno leto, ampak več in je odločitev tega
               KVIAZ-a potem take vrste, da bo prvič osebo zaznamovala, druga stvar pa je, da bo
               tudi zaznamovala nekako delovanje našega pravnega sistema. Zaradi izredne teže te
               točke bi vas gospod predsednik poprosil, če bi lahko, recimo, dobil kakšno urico
               odmora, da si samo v redu in v miru to reč preberem. Ne bi rad stvari zavlačeval,
               nikoli nisem bil na tem, ampak ta stvar se mi zaradi tega, ker sem dobil zjutraj na
               mizo, zdaj pa o njen govorimo, le takšna, da bi vas prosil, če bi lahko dobil malo
               odloga, da se to stvar res temeljito pogleda.</p>
            </sp>
            <sp xml:id="SDT2-KZVIIAZ-Redna-002-1997-01-30.sp21">

               <speaker>PREDSEDNIK IGOR BAVČAR:</speaker>

               <p>Gospod Potrč.</p>
            </sp>
            <sp xml:id="SDT2-KZVIIAZ-Redna-002-1997-01-30.sp22">

               <speaker>MIRAN POTRČ:</speaker>

               <p>Gospod predsednik, rekel bi nekaj vsebinskega, če je že tukaj o tem govora. Rad bi
               rekel, da sem nov član KVIAZ-a in pri tem konkretnem primeru nisem odločal in vnaprej
               odklanjam vsako insinuacijo o tem, da je ta del moje razprave ali pa odločanja
               povezan z željo imenovati ali predlagati ali ne predlagati konkretno gospo v
               izvolitev za sodno funkcijo. Bi pa rad povedal naslednje: doslej nemalokdaj je bilo
               Državnemu zboru očitano nespoštovanje ustave in odločanje zgolj po politični volji
               strank. Doslej je bilo mnogokrat v posameznih razpravah tudi s strani nekaterih
               državnih institucij Sloveniji kot državi očitno ali pa so bila opozorila o tem, da ne
               deluje v zadostni meri kot pravna država, da ne spoštuje zakonitosti, da so premalo
               varovane človekove pravice in podobno. Ne bom širše razlagal, ampak najbrž ni treba
               dokazovati eno in drugo trditev, kar vsi vemo.</p>
               <p>In kakšno je sedaj v zvezi s tem izključno na pravnem področju stanje kakor ga sam
               razumem iz gradiv, ki smo jih dobili in sem jih sam, kolikor<stage type="mag"/> <stage>(Nadaljevanje)</stage> sam zmorem prebral in poskušal po svoje
               razumeti. Ustavno sodišče je na podlagi svoje pristojnosti, na podlagi vloge, ki je
               bila dana za varstvo človekovih pravic z interpretacijo nekaterih zakonov z potrebno
               večino, vendar kljub temu ob treh tudi argumentiranih ločenih mnenjih odločilo, da
               razveljavi prejšnje odločitve sodnega sveta in da se postavi v funkcijo, da je samo
               predlagatelj za konkretnega sodnika. Sodni svet meni, da je po ustavi, ne po zakonu,
               po ustavi izključno predlagatelj za izvolitev sodniške funkcije sodni svet in da
               drugega predlagatelja biti ne more. Sekretariat za zakonodajo nas obvešča o svojem
               stališču, ki je razumljivo, ne meritorno v smislu, da nam reče, kaj smemo, ali kaj ne
               smemo storiti, vendar opozarja, da ko gre za vprašanje ustave in zakona ima
               najverjetneje ustava v interpretaciji večjo moč od sklicevanja na zakon, ki bi moral
               biti v skladu z ustavo in nas hkrati opozarja, da je naša odločitev, vsakršna, seveda
               mogoča in v naši kompetenci, pomeni pa lahko takšno ali drugo odločanje, določen
               presedan. Odločitev, da sprejmemo v normalno obravnavo, pomeni po mnenju sekretariata
               presedan in odločitev, da ni kompetentnega ali pooblaščenega predlagatelja, prav
               gotovo pomeni tudi presedan. Eno in drugo je pravni, ne politični presedan. In dve
               zelo eminentni pravni instituciji, Ustavno sodišče kot najvišji, da rečem pravni
               pravosodni organ, ki presoja skladnost ustave, zakonov z ustavo in ima tudi druge
               pristojnosti na eni strani in jaz moram reči, da seveda v funkciji, tudi sodni svet,
               ne strokovni, ker ono ne odloča, ampak ima pomembno vlogo pri oblikovanju celotne
               zgradbe pravosodja, saj vendar je edini, ki daje predloge, kdo bodo sodniki, ki bodo
               kasneje meritorno o pravicah in dolžnostih državljanov, pa tudi drugih pravnih
               subjektov odločali. Gre tukaj za takšno pravno razhajanje. In jaz moram reči, da sem
               prizadet, da se nam, ki nam je tolikokrat bilo očitano politiziranje os stvareh v
               katerih smo poskušali korektno odločati, ne bom najbrž našel pravega izraza, ampak od
               nas zahteva ali pa nam postavlja, da odločamo o tem, kaj je, kdo ima pravno prav. Ali
               ima pravno prav Ustavno sodišče, ali ima pravno prav Sodni svet in kakorkoli se bomo
               odločili, se bomo gotovo odločili samo politično, ker formalno nimamo tega znanja, pa
               tudi ne pristojnosti, da bi lahko med dvemi različnimi pravnimi mnenji odločali in
               kakorkoli se bomo odločili <stage type="mag"/> <stage>(Nadaljevanje)</stage> se
               bomo najverjetneje odločili tudi napačno. To je tisto zaradi česar sem menil, da je
               narobe, da stvari zelo poenostavljamo, ker se nam bodo tako ali drugače kasneje
               obletale. Zato me tudi čudi, da spoštovani kolegi, ki velikokrat tudi govorijo o
               pomenu prava, da se jim zdi tako zelo to vprašanje poenostavljeno; ker odločitev, da
               je vedno in v vsakem primeru bo dajala prav, neki od dveh inštitucij, ki sta v
               sistemu postavljeni - obedve, celo v ustavi zapisani, ki imata svojo pomembno vlogo v
               našem pravnem sistemu, in to nas 20, kasneje pa 90 članov Državnega zbora, bo moralo
               na nek način politično, brez pristojnosti, brez strokovnega znanja o tem meritorno
               odločati ali ima prav ali ne. Mislim, da je skrajno škodljivo, da je KVIAZ in Državni
               zbor v takšen položaj postavljen, in mislim, da je to tisto, na kar želim, ne glede
               na to kako se bom kasneje odločal, opozoriti. Hvala.</p>
            </sp>
            <sp xml:id="SDT2-KZVIIAZ-Redna-002-1997-01-30.sp23">

               <speaker>PREDSEDNIK IGOR BAVČAR:</speaker>

               <p>Hvala lepaTakoj vam bom dal besedo naprej, rad bi samo pojasnil. Ne glede na to, da
               zbor v the dneh odloča o drugih stvareh in da so mnogi naši člani zasedeni z
               vprašanji hiringov kandidatov za ministre, ne glede na to tudi sam nastopam čez nekaj
               ur pred tem hiringom, pred temi komisijami, sem jaz, glede na okoliščine s katerimi
               smo soočeni v tem konkretnem primeru, glede na to, da se ta primer vleče že tako
               dolgo, da gre tukaj za konkretno osebo in da gre v tem primeru za stališča, kot je
               bilo danes že povedano, najbolj eminentnih pravnih inštitucij v državi, bil prisiljen
               to točko uvrstiti na dnevni red. In nobenega razloga ni, da te točke na dnevnem redu
               nimamo.</p>
               <p>Moram pa reči, da me čudi odsotnost predstavnikov Ustavnega sodišča, ki so se
               zavedali težavnosti tega vprašanja in so v pismu predsedniku Državnega zbora, ki ga
               imate priloženega, v odgovor na moje povabilo, kar je marce nenavadno, obvestili
               predsednika Državnega zbora, da se te seje ne bodo udeležili.</p>
               <p>Nadaljujem z razpravo. Gospod Mozetič.</p>
            </sp>
            <sp xml:id="SDT2-KZVIIAZ-Redna-002-1997-01-30.sp24">

               <speaker>MIROSLAV MOZETIČ:</speaker>

               <p>Hvala lepa. Nov parlament odloča v prvi vrsti politično - to je jasno, tako da so s
               tega vidika debate gospoda Potrča, ki je poskušal na nek način insinuirati, da bomo
               nekateri odločali politično, recimo karkoli o njih...</p>
            </sp>
            <sp xml:id="SDT2-KZVIIAZ-Redna-002-1997-01-30.sp25">

               <speaker>PREDSEDNIK IGOR BAVČAR:</speaker>

               <p>Prosim za nivo diskusije...</p>
            </sp>
            <sp xml:id="SDT2-KZVIIAZ-Redna-002-1997-01-30.sp26">

               <speaker>MIROSLAV MOZETIČ:</speaker>

               <p>Jaz mislim, da je ta nivo diskusije popolnoma v redu, gospod predsednik, tako
               da...</p>
            </sp>
            <sp xml:id="SDT2-KZVIIAZ-Redna-002-1997-01-30.sp27">

               <speaker>PREDSEDNIK IGOR BAVČAR:</speaker>

               <p>Mislim, da ni najbolje.</p>
            </sp>
            <sp xml:id="SDT2-KZVIIAZ-Redna-002-1997-01-30.sp28">

               <speaker>MIROSLAV MOZETIČ:</speaker>

               <p>Ne vem...</p>
            </sp>
            <sp xml:id="SDT2-KZVIIAZ-Redna-002-1997-01-30.sp29">

               <speaker>PREDSEDNIK IGOR BAVČAR:</speaker>

               <p>Jaz vem.</p>
            </sp>
            <sp xml:id="SDT2-KZVIIAZ-Redna-002-1997-01-30.sp30">

               <speaker>MIROSLAV MOZETIČ:</speaker>

               <p>...Jaz sem poslušal zadeve, ki je govoril, na koncu tudi o tem, gospod, ki hoče
               zagovarjati pravo sedaj pa poskuša na hitro nekaj rešiti.</p>
               <p>Ne spuščam se v vsebino tega problema. Tisti, ki je bral zadevo lahko vidi kako vse
               je teklo. Tukaj izhajam iz tega, da pač imamo tukaj zadevo, ki jo je prineslo Ustavno
               sodišče v postopku varstva neke ustavne pravice konkretne osebe, ki je Ustavno
               sodišče tudi dolžno, tudi po mednarodnih konvencijah, da mora zagotoviti učinkovito
               pravno varstvo državljanov. Če ni drugače zagotovljeno, ga mora očitno zagotoviti
               tudi na ta način kot ga je zagotovilo, kar pa še ne pomeni, da je Državni zbor, ko bo
               o tem odločal, dolžan odločati tako ali drugače. To je pač predlog. Jaz mislim, da
               KVIAZ sploh ni pristojen za to, da odloča o tem ali je Sodni svet ali je Ustavno
               sodišče ravnalo pravilno, kdo od the je ravnal, niti Državni zbor ni pristojen za to
               oceno. Ampak, tudi če bi šli, recimo, prvi odstavek, ki je v mnenju našega
               sekretariata, bom rekel, zaščitni odstavek, je jasno napisano. Prebral bom samo ta
               del: Odgovor na to vprašanje je odvisen od drugega vprašanja ustavne narave in to je
               ali je prevzem ekskluzivne, z ustavo določene funkcije Sodnega sveta, na podlagi
               zakonskih določb, ustavno dopusten. Problem pri tem je, da je o prevzemu te funkcije
               odločilo Ustavno sodišče. Ustavno sodišče je pa edino pristojno za odločanje ali je
               neka zadeva skladna z ustavo ali ne. Ustavno sodišče je dalo v - ko je drugič
               odločalo - je pač naložilo in dalo, prevzelo to pobudo, ker sicer ne bi moglo na drug
               način izvršiti tiste odločbe v tem postopku, ki je bilo. Mi imamo pred seboj - jaz
               puščam vse drugo odprto, pred seboj imamo predlog Ustavnega sodišča, ki nadomešča
               predlog Sodnega sveta. Jaz mislim, da niti KVIAZ niti Državni zbor ni pristojen, da
               se spušča v to ali je Ustavno sodišče imelo prav ali ne, ker je dejansko <stage type="mag"/><stage>(Nadaljevanje)</stage> tudi obrazložilo tudi v svojem
               zadnjem pismu, ki ga je poslalo predsedniku dne 27.1.1997, ko je bilo povabljeno, so
               obrazložili, da so to poslali, zakaj so poslali, da je obrazloženo v odločbah in nas
               tudi opozarjajo na to, da so odločbe Ustavnega sodišča obvezne. Zdaj, ali so ločena
               mnenja ali niso ločena mnenja, je nepomembno; pomembno je, da je bila odločba
               sprejeta. Jaz se strinjam, da so določeni problemi, o katerih je možno strokovno na
               sveh nivojih razpravljati, vendar ne v fazi odločanja. Tukaj imamo mi pred seboj, jaz
               mislim, da povsem korekten in pravno, ustavno dopusten, ker ga je dalo Ustavno
               sodišče, drugače moramo izpodbijati to, da Ustavno sodišče dela samo v nasprotju s
               tistim, za kar je dolžno, da čuva, dalo tukaj predlog. In mi imamo pred seboj
               predlog, ki ga moramo posredovati, ker druge pristojnosti nimamo, Državnemu zboru, da
               o njem odloči. Kako bo odločil, je pa stvar čisto enostavnega glasovanja na Državnem
               zboru. Hvala lepa.</p>
            </sp>
            <sp xml:id="SDT2-KZVIIAZ-Redna-002-1997-01-30.sp31">

               <speaker>PREDSEDNIK IGOR BAVČAR:</speaker>

               <p>Gospod Jelinčič.</p>
            </sp>
            <sp xml:id="SDT2-KZVIIAZ-Redna-002-1997-01-30.sp32">

               <speaker>ZMAGO JELINČIČ:</speaker>

               <p>Gospod Mozetič, jaz vas razumem v tej razpravi, ampak vendar ja pravim, da tukaj
               nimamo dovolj časa, da bi se o zadevi dovolj podrobno seznanili. Gre pravzaprav za
               zadevo, ko bo nek kandidat oziroma kandidatka za sodnika dobila tako imenovani
               dosmrtni mandat in v takem primeru mislim, da si lahko, skoraj moramo si vzeti kaj
               več časa, kakor samo pet minut, kar smo dobili na mizo papirje. In zadeva je preveč
               pomembna, da bi jo kar tako, na hitro, politično obeležili in jo potem ali požegnali
               ali pa ne požegnali. In ko pravite, da je Ustavno sodišče že povedalo svoje mnenje, s
               tem potem vi pravzaprav posredno negirate kakršnokoli drugo odločitev Državnega zbora
               kot pritrdilno, kar je pa zopet v neskladju z vsem skupaj. Zato bi jaz še enkrat
               prosil, dajte nam nekaj časa, eno pavzo, da si vsaj dobro preberemo in da bomo potem
               lahko kompetentno, kolikor toliko kompetentno razglabljali o stvari.</p>
            </sp>
            <sp xml:id="SDT2-KZVIIAZ-Redna-002-1997-01-30.sp33">

               <speaker>PREDSEDNIK IGOR BAVČAR:</speaker>

               <p>Gospod Mozetič.</p>
            </sp>
            <sp xml:id="SDT2-KZVIIAZ-Redna-002-1997-01-30.sp34">

               <speaker>MIROSLAV MOZETIČ:</speaker>

               <p>Jaz moram replicirati, ker, gospod Jelinčič, jaz sem samo povedal, da je pred nami
               predlog Ustavnega sodišča, v katerem Državni zbor mora odločati. Kako bo odločal, je
               stvar Državnega zbora in posameznega poslanca. In ne govoriti, da sem jaz rekel, da
               sem jaz rekel, da potem sme Državni zbor samo odločiti "da" - to ni res, tega jaz
               nisem rekel! Tega jaz nisem rekel. KVIAZ pa res v tem postopku nima nobene
               pristojnosti.</p>
            </sp>
            <sp xml:id="SDT2-KZVIIAZ-Redna-002-1997-01-30.sp35">

               <speaker>PREDSEDNIK IGOR BAVČAR:</speaker>

               <p>Gospod Moge.</p>
            </sp>
            <sp xml:id="SDT2-KZVIIAZ-Redna-002-1997-01-30.sp36">

               <speaker>RUDI MOGE:</speaker>

               <p>Gospod Mozetič, poglejte, jaz sem za "prmejduš" dobil danes zjutraj mnenje sodnega
               sveta, ki me je nekoliko zbegalo. In zakaj ne bi svojim kolegom dovolili odloga,
               recimo 24 ur, jutri zjutraj se vsedemo in o tem kompetentno odločamo in bomo
               odločali, jaz sem za to. Ampak bi res rad tole reč prečital, rad bi si bil na jasnem,
               ko se bom odločal o tem, kako bom glasoval za predloge, ki jih bo predsednik dal. Jaz
               mislim, da to ni nobeno izsiljevanje, teh 24 ur ne bo v zadevi, ko bo odločal Državni
               zbor, skoraj nič pomenilo, meni osebno bi pa kot poslancu dosti pomenilo. Samo to sem
               vas po humani plati poprosil.</p>
            </sp>
            <sp xml:id="SDT2-KZVIIAZ-Redna-002-1997-01-30.sp37">

               <speaker>PREDSEDNIK IGOR BAVČAR:</speaker>

               <p>Dobro, hvala, Moge. Špiletič, potem bi pa prosil gospoda Metelka, če bi se prijavil k
               besedi. Špiletič.</p>
            </sp>
            <sp xml:id="SDT2-KZVIIAZ-Redna-002-1997-01-30.sp38">

               <speaker>BOGOMIR ŠPILETIČ:</speaker>

               <p>Jaz sem želel opozoriti zgolj na to, da smo glavnino materiala prejeli že pred tremi
               dnevi in le ta manjši del materiala smo dobili danes pravzaprav <stage type="mag"/><stage>(Nadaljevanje)</stage> šele na mizo. Tako, da zdaj razlog, da je to
               prepozno in da rabimo za to en dan časa, se mi zdi enostavno smešen. Kolikokrat je že
               namreč tako ta komisija kot tudi ostali odbori razpravljala o materialih, ki jih je
               še vroče od fotokopirnega stroja dobila na mizo in se mi takšen način zdi dobesedno
               smešen, in v bistvu kaže na to, da gre za zavlačevanje in izmikanje, nikakor pa ne
               iskanje nekega resnega argumenta "za" ali "proti".</p>
            </sp>
            <sp xml:id="SDT2-KZVIIAZ-Redna-002-1997-01-30.sp39">

               <speaker>PREDSEDNIK IGOR BAVČAR:</speaker>

               <p>No, mislim, da je dilema stvarna, velika in da vsako zmanjševanje pomena te dileme ne
               koristi našemu odločanju. Gospod Moge.</p>
            </sp>
            <sp xml:id="SDT2-KZVIIAZ-Redna-002-1997-01-30.sp40">

               <speaker>RUDI MOGE:</speaker>

               <p>Spoštovani kolega, jaz bi tole povedal. Tukaj ni važna kvantiteta materiala, ampak
               kvalteta materiala. In to, kar sem jaz dobil danes zjutraj na mizo, v svojo poslansko
               pisarno, to je mnenje našega sekretariata. In če našega sekretariata kot zaščitnika
               zakonodaje ne bom upošteval, lahko pregledal in se odločil, potem se mi zdi pa to, da
               ne morem kvalitetno delati. In s tem nič ne zavlačujemo. Ali postopek ka ustavimo, če
               o tem odločamo danes ali pa jutri? O tem bo odločal Državni zbor in Državni zbor bo
               dobil te materiale po seji, te komisije, in ta komisija bo jutri zaključila svoje
               delo. Jaz sem vas samo za to prosil, ali lahko dobim 24 ur, da te reči v redu
               preštudiram - za nič drugega! In s tem nič ne zavlačujem. Ali to stvar danes
               obravnavamo ali jutri, zaključno poročilo bo predsednik te komisije dal po zaključku
               te seje na Državni zbor.</p>
            </sp>
            <sp xml:id="SDT2-KZVIIAZ-Redna-002-1997-01-30.sp41">

               <speaker>PREDSEDNIK IGOR BAVČAR:</speaker>

               <p>Če bo šlo pa tako naprej, pa itak ne bo treba glasovati o tem. Gospod Metelko, jaz bi
               vas prosil, če se lahko oglasite v diskusiji. Gospod Metelko ima besedo.</p>
            </sp>
            <sp xml:id="SDT2-KZVIIAZ-Redna-002-1997-01-30.sp42">

               <speaker>GOSPOD METELKO:</speaker>

               <p>Hvala za besedo. Sem Metelko, predsednik Sodnega sveta. Uvodoma bi rekel to, bom dal
               nekaj načelnih misli v zvezi z delom, pristojnostjo Sodnega sveta, torej ne vzeti kot
               polemiko s stališčem Ustavnega sodišča. Vsebinsko se bo to, kar bom rekel, nanašalo
               sploh na delo oziroma sodelovanje Sodnega sveta in KVIAZ-a, torej k rednemu delu
               oziroma k rednim predlogom Sodnega sveta.</p>
               <p>Na načelni ravni nasledje. Sodni svet je po ustavi edini pristojen predlagati
               kandidate v izvolitev v trajno sodniško funkcijo Državnemu zboru. Državni zbor
               odloča, torej po ustavi je Sodni svet pristojen, ne po zakonu. Zato menimo, da je to
               njegova ustavna pravica pri opredeljevanju. Katerega kandidata naj predlaga v
               izvolitev te funkcije, ki je po vsebini sicer strokovna, vendar je funkcija, pa se
               mora dejansko držati zakona, to je 8. člena zakona o sodniški službi, ki govori o
               splošnih pogojih, kdo izpolnjuje pogoje za izvolitev in kriterije po 29. členu tega
               zakona, ki našteva, kakšen mora biti dejansko sodnik po stroki, osebnosti in tako
               naprej. Te podatke Sodni svet o kandidatih pridobiva od personalnih svetov; to so
               strokovni organi na sedežih okrožnih, višjih in vrhovnega sodišča. Personalni sveti
               imajo originalno te podatke in podajo kvalificirano mnenje oziroma oceno o kandidatu.
               Sodni svet pri izbiri upošteva ta mnenja in ocene personalnih svetov in tudi vse
               druge podatke, ki jih ima. Pri tem moram na to opozoriti: Sodni svet je po svoje
               strokovni organ, je predstavnik sodstva in pozna tudi, kajti sestav je tak: 6
               sodnikov s trajnim mandatom in 5 zunanjih; konkretno sedaj od zunanjih: 3
               univerzitetni profesorji, 1 priznani odvetnik in 1 priznani pravni strokovnjak iz
               gospodarstva, ostalih 6 je pa sodnikov, pretežno z daljšim stažem. Ker gre za
               strokovna vprašanja, izbiro kandidatov iz vrst pravnikov in pretežno iz sodnikov,
               torej sodniki, člani Sodnega sveta poznamo na podlagi dela, torej iz lastnih virov,
               tudi strokovno kvaliteto, osebnostne značilnosti kandidatov in podobno.</p>
               <p>Torej, na podlagi vsega tega Sodni svet potem oblikuje svoj predlog. Če meni, da
               kandidat vsem tem zahtevam ustreza, ga predlaga v izvolitev, sicer ne, ne oziraje se
               na to, če kandidat morda formalno izpolnjuje pogoje. Moram reči, približno 50
               kandidatov je bilo doslej odklonjenih; formalno so izpolnjevali pogoje, vendar ne v
               zadostni meri. Sodni svet meni to, da je zadolžen za kadrovsko politiko, torej stanje
               v sodstvu, upoštevati mora tudi kritiko javnosti <stage>(dosti pripomb je nad kvaliteto
               dela, nad zavzetostjo sodnikov do dela)</stage>, vse to upoštevamo, torej marljivost, odnos
               do dela, strokovnost, osebno urejenost. Torej, sodnik naj bi bil življenjsko izkušen,
               življenjsko uravnotežen, skratka človek, ki bo s svojim obnašanjem in svojim
               življenjem in znanjem ustvarjal avtoriteto, ne pa s prisilo pri ljudeh, da bodo
               spoštovali tudi po tej plati odločitve, ki jih bo sprejemal.</p>
               <p>Torej, Sodni svet pri svoji izbiri, ko vse to, kot sem rekel, upošteva, dviga prag
               zahtevnosti. Torej, naše stališče je, ni dovolj minimum, ta osnovni prag; prag je
               treba dvigovati. In zaradi tega je odklonjenih 50 kandidatov. Torej, zbiramo to, kar
               naj bi bilo najboljše, med, jasno, realnimi možnostmi.</p>
               <p>In še to: pri izbiri Sodni svet kot strokovni organ ne upošteva nobenih političnih
               ozadij, torej stroka, pravila stroke, osebnost človeka <stage type="mag"/>
               <stage>(Nadaljevanjenaj)</stage> bi bilo najboljše, jasno realnimi možnostmi. In še to, pri izbiri
               Sodni svet, kot strokovni organ ne upošteva nobenih političnih ozadij. Torej, stroka,
               pravila stroke, osebnost človeka. Politična in druga politična in druga prepričanja,
               to so intima človeka, to je stvar sodnika, česar pa ne sme v negativnem smislu priti
               do odraza bodisi v življenju, bodisi pri delu, odločitev mora biti objektivno
               strokovna, sprejemljiva.</p>
               <p>Zdaj, glede pristojnosti sem rekel, Sodni svet je po ustavi pristojen predlagati.
               Predloge dobiva Državni zbor. In funkcija KVIAZ-a; v prejšnjem mandatu Državnega
               zbora je bila vpeljana praksa ob enakem stališču Sodnega sveta, torej na podlagi
               skupnega dogovora, da naj se vsi naši predlogi uvrstijo tudi na seje KVIAZ-a, kajti
               KVIAZ je po svoje sestavu iz predstavnikov vseh političnih opcij. In namesto, da bi
               se v Državnem zboru, kjer je zasedba pač širša, tu je ožja, da bi se tako
               poenostavilo, torej če so kakšne pripombe, k posameznim predlogom, je ta prostor
               najboljši, da se te pripombe dajo, če je treba v časih kakšen predlog in to se je
               zgodilo, dopolni, smo ga potem dopolnili na podlagi pribavljenih podatkov, če so bili
               potrebni in potem se je oblikovalo dopolnjeno mnenje, torej funkcijo KVIAZ-a gledamo
               kot neke vrste, že ko zastopstva Državnega zbora, da se tako predlogi v ožjem krogu
               pretresejo in da potem brezhibni pripotujejo na sejo Državnega zbora.</p>
               <p>Strinjam se z diskusijo, da KVIAZ svoje kakšne posebne vloge tu nima, torej kot del
               pristojnosti Državnega zbora ima, kot predhodno preiskušanje predlogov v tem smislu,
               če bi se pokazali, kajti vsi poslanci oziroma marsikdo lahko dobi še svoje vire o
               kakšnem kandidatu, torej da se to preišče in potem upošteva pri sestavi predloga.</p>
               <p>Toliko zaenkrat. Hvala.</p>
            </sp>
            <sp xml:id="SDT2-KZVIIAZ-Redna-002-1997-01-30.sp43">

               <speaker>PREDSEDNIK IGOR BAVČAR:</speaker>

               <p>Hvala lepa. Anderlič. Nihče vam ne krati teh pravic, nisem vas videl. Izvolite.</p>
            </sp>
            <sp xml:id="SDT2-KZVIIAZ-Redna-002-1997-01-30.sp44">

               <speaker>BOGOMIR ŠPILETIČ:</speaker>

               <p>Jaz bi repliciral gospodu Mogetu, in sicer v tem smislu, da smo večkrat že za veliko
               pomembnejše zadeve, zaradi tega, ker smo dobili na mizo še vroče poročilo
               Sekretariata za zakonodajo Državnega zbora seje kljub temu nadaljevali. Kar spomnimo
               se, kako je bilo v zadevi, ko smo sprejemali igralniško zakonodajo, ko smo skoraj tri
               četrt ure čakali gospoda Baškoviča, da je na sejo sploh prišel, potem smo pa
               nadaljevali sejo in takrat to ni bila nobena ovira. Zato me sedaj strašno čudi, da je
               pa to, kar smo dobili danes celo eno ali dve ure pred sklicem seje gradivo na mizo,
               pa kar naenkrat to postane razlog za prestavitev seje na jutrišnji dan. Hvala.</p>
            </sp>
            <sp xml:id="SDT2-KZVIIAZ-Redna-002-1997-01-30.sp45">

               <speaker>PREDSEDNIK IGOR BAVČAR:</speaker>

               <p>Prosim. <stage type="mag"/>
               </p>
            </sp>
            <sp xml:id="SDT2-KZVIIAZ-Redna-002-1997-01-30.sp46">

               <speaker>RUDI MOGE:</speaker>

               <p>Spoštovani predsednik, rad bi podal govor zoper to, kar je rekel kolega Špiletič.
               Včeraj ob zaključku Odbora za kulturo, šolstvo in šport smo dejali, da bi bilo dobro,
               da bi v slovenskem parlamentu uporabljali slovenski jezik in replika, ki se
               največkrat uporablja v tem zboru ima lep slovenski izraz, to je ugovor in bomo
               predlagali vsem poslancem, da bi to besedo uporabljali kot prvič.</p>
               <p>Drugič pa, če smo prej narobe delali argumente, ki jih je dal kolega Špiletič,
               ravnajmo tako tudi doslej, se mi zdi, da za kvalitetno delo Državnega zbora ne zdrži.
           </p>
            </sp>
            <sp xml:id="SDT2-KZVIIAZ-Redna-002-1997-01-30.sp47">

               <speaker>PREDSEDNIK IGOR BAVČAR:</speaker>

               <p>Gospod Anderlič.</p>
            </sp>
            <sp xml:id="SDT2-KZVIIAZ-Redna-002-1997-01-30.sp48">

               <speaker>ANTON ANDERLIČ:</speaker>

               <p>Mislim, da je začetek mandata idealna priložnost, da mogoče kakšne stvari spremenimo
               in odločanje o državnem zboru in delovnih telesih pod pritiskom neke nuje, ki je
               lahko pogojena z nekimi objektivnimi zahtevami ali pa tudi ne, se mi zdi slabo delo
               in vsaj v tej komisiji se je izogibalo takim načinom dela.</p>
               <p>Kar se pa tiče teh konkretnih zadev, ker menim, da je dosedanje postopek v Državnem
               zboru bil v tem primeru korekten in da smo se vseskozi držali procedure, predvsem pa
               ustavnih izhodišč in pooblastil, ki jih je komisija imela in tudi Državni zbor pri
               imenovanju sodnikov. Očitno je, da smo sedaj prišli do predloga, ki je prišel po
               neobičajni poti na dnevni red in se strinjam z gospodom predsednikom Sodnega sveta,
               gospodom Metelkom, da je pač situacija taka, da se očitno ne priznava sodnemu svetu
               kot edinemu pravico predlagati te predloge za imenovanje sodnikov. Lahko je tudi taka
               pot očitno. Mislim, da je Sodni svet v vsakem primeru v boljši poziciji, ko določa
               kandidate za sodnike, preprosto zato, ker ima predpisano pot, zato ker ima predpisane
               poti in argumente, ki jih mora upoštevati zato, da do odločitve pride. Ampak glede na
               to, kar imamo sedaj na mizi, kljub temu, da nekateri ugovarjajo pravici, da se vsak
               poslanec seznani z vsem kar ima na mizi in da se na tej osnovi potem tudi odloča.
               Mislim, da nimamo druge možnosti kot da Državnemu zboru predlagamo odlok o izvolitvi
               kandidatke za sodnico in da Državni zbor v skladu tudi z mnenjem Sekretariata za
               zakonodajo potem odloči tako ali drugače. Verjamem, da ne glede na izid glasovanja v
               Državnem zboru ne bo to razlog za poseg Ustavnega sodišča, kar bi tudi pričakoval
               glede na to pot, ki je neobičajna pri predlaganju kadrovskih rešitev.</p>
               <p>Ob tem bi spomnil samo to, da je neobičajna pot bila ubrana tudi pri sodnikih za
               prekrške in da sedaj že več kot eno leto praktično ne moremo imenovati nobenega
               sodnika za prekrške in je cel kup občinskih sodnikov brez sodnikov, ravno zaradi
               tega, ker si Ustavno sodišče pač poslužilo poti, da je <stage type="mag"/> <stage>(Nadaljevanje)</stage> en ugovor na razpis za sodnike v republiške senatu
               preprosto zablokiralo in s tem seveda celoten postopek stoji. Ampak hočem opozoriti
               na to, da lahko tak način pripelje tudi do večjih problemov. O teh bomo najbrž
               kasneje govorili. Meni je žal, da moramo zdaj pod to časovno stisko odločati, sam pa
               menim, da ni nobene potrebe, da v tem trenutku, če je tako dnevni red sestavljen in
               če večina članov komisije meni ali pa polovica ali kakorkoli, da ni potrebe, da bi to
               prestavljali na jutri, da preprosto posredujemo Državnemu zboru odlok, vsa ta mnenja,
               ki so zraven priložena, sekretariata in drugo in naj Državni zbor potem odloči, kakor
               bo pač odločal, ali bi kandidatko potrdil ali ne bo potrdil, je stvar zbora. Druge
               možnosti pač komisija v tem trenutku se mi zdi, da nima. Bi pa rad skrajšal preprosto
               vso to polemiko in s tem mislim, da jo, če pač tako predlagam in predlagam, da o tem
               glasujemo, jaz bom pač glasoval za to, da gre na zbor. Poznam pa problematiko zelo
               dobro in ne bi želel vsega obnavljati, pa predvsem o vseh tistih materialov, ki so že
               bili na mizi na KVIAZ-u v prejšnjem mandatu še enkrat tukaj predelovati, zato naj
               zbor odloči v končni fazi, kaj s tem predlogom narediti. Hvala.</p>
            </sp>
            <sp xml:id="SDT2-KZVIIAZ-Redna-002-1997-01-30.sp49">

               <speaker>PREDSEDNIK IGOR BAVČAR:</speaker>

               <p>Kolega Juri, pa gospod Baškovič.</p>
            </sp>
            <sp xml:id="SDT2-KZVIIAZ-Redna-002-1997-01-30.sp50">

               <speaker>AURELIO JURI:</speaker>

               <p>Ker jaz problematike tako dobro ne poznam, morda je tudi razlog v tem, da seveda
               tudi takrat, ko pride gradivo, nekaj ur prej v naši pisarnah nismo še vsi poslanci tu
               že v Ljubljani, prihajamo in za kar se tudi to zgodi, da vsi nismo v stanju
               kvalitetno prebrati gradivo in seveda ustrezno tudi se odzivati na sami seji. Mislim,
               da časovne stiske nimamo. Do seje Državnega zbora imamo še kar nekaj dni, tako da
               odločanje o tej točki bi lahko komot prenesli morda na koncu današnje seje, lahko
               tudi na drug dan, pomembno je vendarle, da opravimo to odločanje kvalitetno zato, da
               ne bo ostajal vsem nam dvom, da smo nekorektno pri tem ravnali. Del našega odločanja
               ni samo v imenu nekoga, ki ga nekdo predlaga, ampak tudi o načinih, kako je do tega
               prišlo in lahko dvomimo v korektnost poti nastajanja takega in morda tudi drugih
               predlogov, kajti noben, seveda nobena institucija, noben organ tudi v pravnem in
               sodiščnem svetu ni nezmotljiv. Ko jaz slišim o takih kompetenčnih konfliktih, ko v
               tej stroki nastaja, seveda se mi tudi porodi določen strah, kako naprej bomo mi temu
               sledili in te zadeve spremljali. Zato, ko danes opravimo razpravo, gospod predsednik,
               predlagam, da odločanje o tej točki vendarle preložimo, si vzamemo<stage type="mag"/> <stage>(Nadaljevanje)</stage> še čas za še eno dodatno morda razpravo pred
               samim glasovanjem in da ne dovolimo, da nikakršen dvom o kvaliteti našega odločanja
               ostane. Hvala.</p>
            </sp>
            <sp xml:id="SDT2-KZVIIAZ-Redna-002-1997-01-30.sp51">

               <speaker>PREDSEDNIK IGOR BAVČAR:</speaker>

               <p>Gospod Baškovič in Janša.</p>
            </sp>
            <sp xml:id="SDT2-KZVIIAZ-Redna-002-1997-01-30.sp52">

               <speaker>MILAN BAŠKOVIČ:</speaker>

               <p>Jaz ne bi govoril o sami zadevi, ker smo dali mnenje, ste ga vsi prebrali, natančno
               ga poznate in ne bi časa s tem vam jemal. Čudi me samo to in na to moram reagirati,
               ker sem bil povabljen na sejo, da se jo udeležim, da gospod Špiletič uporablja tako
               komunikacijo z mano, osebno. O igrah na srečo, o... čakanja. Kakšno vezo ima to s tem
               primerom? Jaz to enostavno moram protestirati. Če je kdo presedel na sejah, sem jaz
               verjetno bil tisti v tem zboru, ki je bil verjetno največ, poleg vseh zborov,
               odborov, komisij, tako da se sebe lovil. Vam kar očitno v obraz povem. Če pa je kdo
               slučajno mene iskal med tem ko sem bil kje drugje, to je pa druga zadeva. Dajte to
               prosim konkretizirati, ampak ne tule.</p>
               <p>Drugo pa je ta komunikacija našega sekretariata z delovnimi telesi in odbori. To je
               normalna. Če je vodstvo KVIAZ-a nas zaprosilo par dni pred sejo za mnenje, smo ga,
               čim smo ga mogli, smo ga dali. Mi ga čez noč tudi ne moremo ustvariti. Kdaj je šel
               potem k poslancem, ni moja stvar, ampak je stvar administracije in komunikacij. Kdaj
               so poslanske skupine seznanjene s tem, je njihova zadeva. Ne mene v to mešati,
               prosim. Hvala lepa.</p>
            </sp>
            <sp xml:id="SDT2-KZVIIAZ-Redna-002-1997-01-30.sp53">

               <speaker>PREDSEDNIK IGOR BAVČAR:</speaker>

               <p>Hvala lepa. Kratko, prosim.</p>
            </sp>
            <sp xml:id="SDT2-KZVIIAZ-Redna-002-1997-01-30.sp54">

               <speaker>BOGOMIR ŠPILETIČ:</speaker>

               <p>Jaz sem s svojo diskusijo skušal opozoriti predvsem na dvojnost obravnave. Namreč
               takrat, kadar je nekomu všeč, da gre zadeva hitro skozi, smo zadovoljni tudi s tem,
               da nekdo pride na sejo iz Sekretariata za zakonodajo tudi vmes med obravnavo nekega
               zakona in se še celo počaka, da pride na to obravnavo. V tem primeru, ko smo dobili
               pa dve uri pred sejo materiale na mizo, pa ta čas ne zadostuje, da bi lahko odločali
               o zadevi. Samo na to sem hotel opozoriti. Gospod Baškovič, žal je to resnica,
               preberite si stenogram.</p>
            </sp>
            <sp xml:id="SDT2-KZVIIAZ-Redna-002-1997-01-30.sp55">

               <speaker>PREDSEDNIK IGOR BAVČAR:</speaker>

               <p>Mislim, da ni nobenega razloga in da je argumentacija v zvezi s tem, kar se je
               dogajalo v prejšnjem sklicu, vam, ki niste bili član prejšnjega sklica, pač ne
               omogoča, da se lahko na to sklicujete. Diskusijo nadaljuje gospod Janša.</p>
            </sp>
            <sp xml:id="SDT2-KZVIIAZ-Redna-002-1997-01-30.sp56">

               <speaker>JANEZ JANŠA:</speaker>

               <p>Jaz mislim, da je ta užaljenost gospoda Baškoviča odveč. Mnogokrat v prejšnjem
               sklicu, tudi tisti, ki nismo bili člani sklica, vemo, da se je čakalo na te materiale
               od Sekretariata za zakonodajo, vendar to ne pomeni, da je bil za to kriv sekretariat,
               ker če dobiš zaprosilo en dan prej, seveda ne moreš dva dni prej dati gradivo. Ta
               razprava, ki zdaj poteka, od sprejema dnevnega reda, poteka o stvari, o kateri je
               bilo že odločeno, se pravi o tem, ali se ta točka obravnava ali ne obravnava, ker ti
               ugovori so zagotovo vsi s posameznega stališča tehtni in legitimni, vendar pa
               razpravljamo o stvari, o kateri je bilo že odločeno. Tisti, ki ste bili že v
               prejšnjem sklicu člani te komisije, najbrž poznate tudi kakšnega globje vsebinske
               razloge za takšno razpravo.<stage type="mag"/> <stage>(Nadaljevanje)</stage>
               Prepričan sem, da ne gre samo za proceduro. Ker če gre samo za proceduro potem je
               treba pritrditi gospodu Mozetiču, ki je povedal kakšno je pravno razmerje med
               posameznimi organi, in to zaenkrat drži. KVIAZ ne more razsojati o nečemu o čemer je
               že razsojalo Ustavno sodišče. Lahko se pogovarjamo med kosilom, nikakor pa ne na seji
               z namenom, da bi o tem odločali.</p>
               <p>Lepo bi prosil, da se preide na vsebinsko razpravo in se potem odloča ali - zaradi
               mene tudi odločanje preloži. Moram pa reči, da je pri naslednji točki, kjer gre za
               izvolitev 24 kandidatov, in ne samo za eno kandidatko, lahko dilema povsem enaka. Te
               obrazložitve, ki so podane pri posameznih kandidatih oziroma kandidatkah, so take, da
               Državni zbor in ta komisija prevzema odgovornost tudi za tisto za kar bi moral
               prevzeti odgovornost predlagatelj; in te diskusije lahko ponovimo pri vsakem
               kandidatu oziroma pri kandidatki.</p>
               <p>Res bi predlagal, da ne razpravljamo o stvari ali je ta točka na dnevnem redu ali
               ni, ker je že na dnevnem redu, in smo o tem že glasovali, korektno, na samem začetku,
               temveč preidemo na vsebinsko razpravo ali pa sejo zaključimo, ker se bo čez nekaj
               minut začela naslednja.</p>
            </sp>
            <sp xml:id="SDT2-KZVIIAZ-Redna-002-1997-01-30.sp57">

               <speaker>PREDSEDNIK IGOR BAVČAR:</speaker>

               <p>Želi še kdo? Prosim, gospod Potrč.</p>
            </sp>
            <sp xml:id="SDT2-KZVIIAZ-Redna-002-1997-01-30.sp58">

               <speaker>MIRAN POTRČ:</speaker>

               <p>Jaz imam svoje, lahko so napačni razlogi zakaj sem predlagal, da bi si eventualno
               vzeli malo več časa za to razpravo, želel sem sedaj še vsebinsko pojasniti. Z vsemi,
               ki pravijo, da bomo mi odločali politično strinjam in to sem tudi uvodoma povedal,
               ampak tisto, kar je meni slabo je to, da se bomo politično tokrat odločali o
               različnih strokovnih pravnih mnenjih. To je tisto, kar mislim, da je slabo. To ne bom
               naredil, zato se bom vzdržal.</p>
               <p>Da pa so različna pravna mnenja pa najbrž ni treba govoriti, ker je tudi gospod
               Metelko, sicer na zelo korekten način, z opozorilom, da ne želi polemizirati z mnenji
               drugih organov in to je meni razumljivo, glede na funkcijo, ki jo opravlja in se
               zaveda vloge posameznih pravosodnih inštitucij, hkrati povedal, da po ustavi je Sodni
               svet edini predlagatelj. K temu se da kaj dodati ali odvzeti, ampak to je ena od
               ugotovitev in mi smo na tem, da če sprejmemo predlog v obravnavo, tako kot je
               sekretariat opozoril, smo sprejeli hkrati presedan, da v določenih primerih ni nujno
               Sodni svet edini predlagatelj, ampak so predlagatelji lahko tudi drugi, v tem
               konkretnem primeru Ustavno sodišče, morda v nekem primeru tudi Vrhovno sodišče -
               pravim, morda - ko se bo reševalo po upravnem sporu spet neka konkretna stvar. Ali je
               to sedaj prav ali ne, ne vem, ampak tega se je treba zavedati.</p>
               <p>In drugo, da nas sekretariat pri tem opozarja, da ni samo ena možnost, ampak ste
               dve, seveda, z velikim rizikom, to je, da mi ugotovimo, glede na svoje pristojnosti,
               ali je predlog dal kompetenten in pooblaščen predlagatelj, ali ga ni dal. V tem
               primeru pač to presojamo in ugotovimo, da ga morda ni dal in v tem primeru pač
               predloga ni. Vem, tukaj je pa spor z Ustavnim sodiščem. To je bil razlog zaradi
               katerega bomo mi, v takem ali drugem primeru, bo odločil o nečem, kar ne bo dobro.
               Jaz sem rekel, da se bom takšnega odločanja vzdržal. In vse tisto, kar ste, kolegice
               in kolegi, poskušali minimizirati, se mi zdi škoda, da se minimizirali, ker problem
               le ni tako enostaven in se bomo morda <stage type="mag"/><stage>(nadaljevanje)</stage> kdaj na tej točki k temu še vrnili sploh po obrazložitvi,
               ki je bila dana, da Sodni svet v funkciji imenovanja sodnikov, ko jih predlaga, ima
               pravico presojati tudi stopnjo primernosti in izpolnjevanja pogojev, ne pa zgolj ali
               formalno v tistem formalističnem branju določil 8. člena zakona o sodniški službi -
               izpolnjevanje pogojev obstoja ali ne. Mislim, da z neko našo odločitvijo lahko tudi
               takšno tolmačenje Sodnega sveta v svoji funkciji postavimo pod vprašaj. Hvala.</p>
            </sp>
            <sp xml:id="SDT2-KZVIIAZ-Redna-002-1997-01-30.sp59">

               <speaker>PREDSEDNIK IGOR BAVČAR:</speaker>

               <p>Hvala. Nedvomno je dilema velika. Prejudiciji, ki so bili tukaj omenjeni, zadevajo
               ne samo ta konkreten primer, ampak sploh takorekoč ustavnopravne dimenzije naše
               ureditve v ustavnopravni položaj inštitucije, kot je Ustavno sodišče prav gotovo.
               Dvomim, da smo na komisiji sposobni priti do kakšnih bolj detajlnih zaključkov s tem
               v zvezi, zato mora v vsakem primeru o tem odločiti na koncu zbor. Upam, da se bodo
               predstavniki Ustavnega sodišča pri tako pomembni diskusiji, kot je ta, udeležili vsaj
               seje zbora, če bo in ko bo o tem odločalo, kajti menim, da bi njihova odsotnost v tem
               primeru škodovala odločitvi in lahko temeljito zaznamovala nadaljnje oblikovanje in
               graditev tega našega ustavnega sistema.</p>
               <p>V tem trenutku sem soočen z dvema predlogoma gospoda Anderliča, ki predlaga, da
               odločimo o predlaganemu odloku, gospod Juri predlaga, da o tem odloku odločamo na
               koncu seje. Ker sta to nasprotujoča predloga, dajem na glasovanje.</p>
               <p>Kdo je za to, da odločamo ta trenutek zdaj po koncu te razprave? Prej vas samo še
               sprašujem, ali kdo še želi diskutirati na to temo? Če ne, zaključujem razpravo.</p>
            </sp>
            <sp xml:id="SDT2-KZVIIAZ-Redna-002-1997-01-30.sp60">

               <speaker>JANEZ JANŠA:</speaker>

               <p>Rad bi slišal vsebinske razloge, ne samo proceduralne za to, ali odločimo o tem, da
               se to sodnico izvoli v trajni mandat ali ne.</p>
            </sp>
            <sp xml:id="SDT2-KZVIIAZ-Redna-002-1997-01-30.sp61">

               <speaker>PREDSEDNIK IGOR BAVČAR:</speaker>

               <p>Mi ne odločamo o tem, mi odločamo o tem, ali uvrstimo to točko na dnevni red oziroma
               predlagamo.</p>
            </sp>
            <sp xml:id="SDT2-KZVIIAZ-Redna-002-1997-01-30.sp62">

               <speaker>TONE ANDERLIČ:</speaker>

               <p>Dva predloga sta bila. Juri je bil, da se preloži, moj je bil, da tako, kot ima
               KVIAZ pooblastila po poslovniku in tudi obveznost, da za Državni zbor, ker Državni
               zbor odloča o kadrovskih predlogih z odloki, ki jih mora pripraviti ustrezno delovno
               telo in to je KVIAZ in jaz sem glede na to, da poznam to problematiko in da vem, da
               mi nimamo moči, da zaustavimo ta postopek in da se končna razprava in odločanje
               opravi na zboru. To je vse, kar je in zato je treba podpreti predlog odloka in odlok
               poslati, kajti če odloka ne bo, tudi Državni zbor tega ne bo obravnaval, ker bo moral
               po poslovniku pač vrniti matičnemu delovnemu telesu, da pripravi odlok za odločanje
               oziroma za točko.</p>
            </sp>
            <sp xml:id="SDT2-KZVIIAZ-Redna-002-1997-01-30.sp63">

               <speaker>PREDSEDNIK IGOR BAVČAR:</speaker>

               <p>Prvi sklep, ki ga dajem na glasovanje, ni sklep o tem, ali gremo, ampak sklep o tem,
               ali glasujemo sedaj ali na koncu seje.</p>
               <p>Kdo je za to, da glasujemo sedaj? <stage type="mag"/>
               <stage>(Nadaljevanje)</stage> <stage>(13 članov.)</stage> Je kdo proti? <stage>(4 člani)</stage>.</p>
               <p>Na glasovanje dajem odlok o izvolitvi v sodniško funkcijo. Na sodniško funkcijo se
               izvoli Danica Ceglar na sodniško mesto okrajne sodnice na Okrajnem sodišču v Piranu.
               Ugotovimo sklepčnost!</p>
               <p>Kdo je za? Prosim. V redu. Hvala, v redu.</p>
               <p>Kdo je za to, da sprejmemo ta predlog odloka? <stage>(10 članov)</stage> Je kdo proti? <stage>(2 člana.)</stage></p>
               <p>Ugotavljam, da je odlok uvrščen na sejo dnevnega reda.</p>
               <p>Prekinjam sejo. Nadaljujemo jutri ob 8.00 uri.</p>
               <stage type="time">(Seja je bila prekinjena 30.1.1997 ob 9.58 uri.)</stage>
            </sp>
         </div>
      </body>
   </text>
</TEI>
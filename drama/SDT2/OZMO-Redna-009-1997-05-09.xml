<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-OZMO-Redna-009-1997-05-09">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za mednarodne odnose</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">47367E272E22A4A0C1256488005CC764</idno>
               <idno type="custom" subtype="day">78DE0F22301E0019C125649500478F2A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=78DE0F22301E0019C125649500478F2A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-OZMO-Redna-009-1997-05-09.OZMO" n="009">
               <name>Redna</name>
               <date when="1997-05-09"/>
            </setting>
         </settingDesc>
         <particDesc>
            <listOrg>
               <org xml:id="SDT2-OZMO-Redna-009-1997-05-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-OZMO-Redna-009-1997-05-09.OZMO">
                        <orgName key="OZMO">Odbor za mednarodne odnose</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA MEDNARODNE ODNOSE</stage>
            <stage type="session">9. seja</stage>
            <stage type="date">(9. maj 1997)</stage>
            <stage type="chairman">Sejo je vodil Jelko Kacin, predsednik odbora.</stage>
            <stage type="time">Seja se je pričela ob 10.12 uri.</stage>


            <sp xml:id="SDT2-OZMO-Redna-009-1997-05-09.sp1">

               <speaker>PREDSEDNIK JELKO KACIN:</speaker>

               <p>Spoštovane kolegice in kolegi! Začenjam 9. sejo Odbora Državnega zbora Republike
               Slovenije za mednarodne odnose in ugotavljam, da smo sklepčni. In hkrati dajem v
               razpravo predlog dnevnega reda, ki ste ga dobili ob današnjem sklicu, s tem, da vas
               seveda prosim, da današnji dnevni red v nadaljevanju dopolnimo s tistimi točkami
               dnevnega reda, ki jih nismo izčrpali na zadnji seji, se pravi 8. seji Odbora za
               mednarodne odnose, od zaporedne številke 4 naprej, to so skupine prijateljstva,
               mednarodne aktivnosti in tako naprej. Vrsta dogodkov, ki so predvideni v tem mesecu
               terja naše odločitve.</p>
               <p>Zato zdaj odpiram razpravo o dnevnem redu današnje seje. Želi kdo besedo?
               Ugotavljam, da ne, zato dajem na glasovanje predlog predloženega dnevnega reda z
               dopolnili točk, ki so nam ostale iz 8. seje Odbora za mednarodne odnose.</p>
               <p>Kdo je za? <stage>(... članov.)</stage> Je kdo proti? <stage>(Nihče.)</stage></p>
               <p>Ugotavljam, da je dnevni red sprejet.</p>
               <p>Začenjam <title>1. TOČKO DNEVNEGA REDA - VPRAŠANJA IN POBUDE ČLANOV ODBORA ZA
                  MEDNARODNE ODNOSE.</title>
               </p>
               <p>Kdo od poslank in poslancev želi besedo? Gospod Pahor, vi ste že zadnjič prosili za
               besedo.</p>
            </sp>
            <sp xml:id="SDT2-OZMO-Redna-009-1997-05-09.sp2">

               <speaker>BORUT PAHOR:</speaker>

               <p>Hvala, gospod predsednik, za vašo prijaznost. Jaz sem pobudo dal v pisni obliki. Gre
               za vprašanje Vladi Republike Slovenije, ki se vsebinsko navezuje na 2. točko, kako
               predlaga vlada - katere pravne ukrepe predlaga vlada za to, da bi lahko ratificirali
               evropski sporazum, posebej v luči dejstva, da je v najem protiustavni španski
               predlog. Pričakujem pisni odgovor vlade in zato ne bi ponavljal tega vprašanja. Imam
               pa neko drugo, če smem, predsednik.</p>
            </sp>
            <sp xml:id="SDT2-OZMO-Redna-009-1997-05-09.sp3">

               <speaker>PREDSEDNIK JELKO KACIN:</speaker>

               <p>Prosim.</p>
            </sp>
            <sp xml:id="SDT2-OZMO-Redna-009-1997-05-09.sp4">

               <speaker>BORUT PAHOR:</speaker>

               <p>Vem, da ima slovenska diplomacija zdaj težavnejše in zahtevnejše naloge od vprašanja,
               ki ga zastavljam, vendar ker ne vidim razloga, da bi si dajala še druge težave, me
               zanima, v čem je problem zamenjave in odstopa našega ambasadorja v Vatikanu?</p>
            </sp>
            <sp xml:id="SDT2-OZMO-Redna-009-1997-05-09.sp5">

               <speaker>PREDSEDNIK JELKO KACIN:</speaker>

               <p>Tukaj so predstavniki Ministrstva za zunanje zadeve. Boste odgovorili na vprašanje?
               Besedo ima državni sekretar, gospod Ivo Vajgl.</p>
            </sp>
            <sp xml:id="SDT2-OZMO-Redna-009-1997-05-09.sp6">

               <speaker>IVO VAJGL:</speaker>

               <p>Gospod Falež je v pismu, ki ga je poslal predsedniku države in zunanjemu ministru
               pojasnil svoje razloge, zakaj želi prenehati opravljati delo veleposlanika Republike
               Slovenije v Vatikanu. Njegova želja koincidira z dejstvom, da je velikemu številu
               slovenskih veleposlanikov potekel mandat in po kriteriju, ki velja za vse ostale, je
               potekel mandat tudi gospodu Faležu.</p>
               <p>Kar zadeva njegove razloge, ki jih je navedel kot razloge osebnega značaja in
               razočaranja nad tem, ali je uresničil ali ni uresničil vse želje in cilje, ki si jih
               je kot veleposlanik zastavil, je seveda to njegova pravica, ravno tako, kot je
               njegova pravica, da o tem svojem razočaranju javno spregovori. Njegove ocene tega,
               kaj je kot veleposlanik uresničil, česa ni uresničil, niso ocene zunanjega
               ministrstva. Lahko povem še samo to, da smo v zunanjem ministrstvu sprejeli njegovo
               pismo in da je že stekel postopek za njegovo razrešitev. In v skladu z normalno
               proceduro, v kateri se formirajo tudi predlogi za ostale zamenjave veleposlanikov,
               povratek in imenovanja novih veleposlanikov, bo pač imenovan tudi veleposlanik
               Republike Slovenije v Vatikanu.  Hvala lepa.</p>
            </sp>
            <sp xml:id="SDT2-OZMO-Redna-009-1997-05-09.sp7">

               <speaker>PREDSEDNIK JELKO KACIN:</speaker>

               <p>Prosim, gospod Pahor.</p>
            </sp>
            <sp xml:id="SDT2-OZMO-Redna-009-1997-05-09.sp8">

               <speaker>BORUT PAHOR:</speaker>

               <p>Ali lahko predstavnik vlade zavrne vtis, da eden od razlogov za odstop veleposlanika
               Faleža je tudi zelo nesrečna razprava o novem doajenu diplomatskega zbora v
               Ljubljani?</p>
            </sp>
            <sp xml:id="SDT2-OZMO-Redna-009-1997-05-09.sp9">

               <speaker>IVO VAJGL:</speaker>

               <p>Gospod Falež je v svojem pismu navedel dva razloga, to je bilo objavljeno v
               časopisju, tako da jaz tega ne bi ponavljal; razloga v zvezi z doajenom pa ni omenjal
               v svojem pismu, niti v pogovoru s predstavniki zunanjega ministrstva. Jaz sem se z
               njim pogovarjal včeraj in sem se mu zahvalil za njegovo korektno in kvalificirano
               delo.</p>
            </sp>
            <sp xml:id="SDT2-OZMO-Redna-009-1997-05-09.sp10">

               <speaker>BORUT PAHOR:</speaker>

               <p>Še zadnje vprašanje, predsednik. Kakšno pa je mnenje zunanjega ministrstva o
               doajenu?</p>
            </sp>
            <sp xml:id="SDT2-OZMO-Redna-009-1997-05-09.sp11">

               <speaker>IVO VAJGL:</speaker>

               <p>V tem trenutku je doajen diplomatskega zbora v Republiki Sloveniji še vedno dr.
               Seiber, ki fizično Slovenije še ni zapustil. Drugače pa bo z njegovim odhodom prevzel
               to funkcijo nuncij, gospod Farfat <stage>(?)</stage>.</p>
            </sp>
            <sp xml:id="SDT2-OZMO-Redna-009-1997-05-09.sp12">

               <speaker>PREDSEDNIK JELKO KACIN:</speaker>

               <p>Zadovoljni z odgovorom? <stage>(Da.)</stage> Želi še kdo? Gospod Ivo Hvalica ima besedo.</p>
            </sp>
            <sp xml:id="SDT2-OZMO-Redna-009-1997-05-09.sp13">

               <speaker>IVO HVALICA:</speaker>

               <p>Hvala lepa, gospod predsednik. Obisk dr. Janeza Drnovška, predsednika vlade, v
               Združenih državah Amerike je zaznan v današnjih medijih izjemno kontradiktorno. Lahko
               bi rekel, da je razpon 180 stopinj. Prosil bi predstavnika zunanjega ministrstva, da
               poda Odboru za mednarodne odnose kolikor se da, kolikor uspe, objektivno informacijo
               o tem obisku, pri čemer bi prosil tudi, da poda neko oceno. Mislim, da smo člani
               Odbora za mednarodne odnose vredni ene takšne objektivne, neretuširane informacije.
               Hvala lepa.</p>
            </sp>
            <sp xml:id="SDT2-OZMO-Redna-009-1997-05-09.sp14">

               <speaker>PREDSEDNIK JELKO KACIN:</speaker>

               <p>Hvala lepa, gospod Hvalica. Prosim predstavnika Ministrstva za zunanje zadeve, da
               odgovori na vprašanje.</p>
            </sp>
            <sp xml:id="SDT2-OZMO-Redna-009-1997-05-09.sp15">

               <speaker>IVO VAJGL:</speaker>

               <p>Obisk dr. Drnovška, predsednika Vlade Republike Slovenije, v Združenih državah
               Amerike je bil, kot veste, je imel dva dela; eden je bil udeležba na konferenci držav
               CEFTE, na kateri je ta integracija predstavila svoje možnosti za gospodarsko
               sodelovanje ameriškim poslovnim krogom, in konference, ki jo je dr. Drnovšek odprl v
               prisotnosti visokih funkcionarjev ameriške administracije je bila zelo uspešen način
               promoviranja tako integracije v celoti in njenih gospodarskih možnosti - o tem priča
               tudi udeležba najpomembnejših investitorjev, firm, ki posredujejo pomembne razvojne
               in druge projekte, in ki so zainteresirane za sodelovanje s tem prostorom, in seveda
               tudi promocija možnosti Slovenije in pripravljenosti Slovenije za sodelovanje z
               ameriškimi faktorji. Tako, da ta del obiska ima seveda lahko samo oceno, ki je bila v
               okviru pričakovanj in je seveda zelo pozitivna.</p>
               <p>Kar zadeva obisk v Washingtonu in razgovore, ki jih je imel premier s predstavniki
               ameriške administracije, senata in kongresa, lahko ocenimo, da so bili zelo pomembni,
               da so bili ob pravem času, ko se formira odločitev o širitvi NATO, posebej je tukaj
               treba omeniti  razgovor z
               ameriškim obrambnim ministrom. Seveda, v tem trenutku jaz ne morem govoriti o
               kompletnem poročilu obiska premiera, to poročilo bo pripravljeno v najkrajšem času in
               tudi posredovano članom tega odbora. Sicer so pa bili vsi razgovori v okviru
               platforme, ki jo je vlada določila in odobrila pred odhodom premiera Drnovška v
               Združene države Amerike.</p>
               <p>Seveda, v razgovorih, ki jih je premier vodil ni dobil nobenega konkretnega
               zagotovila ali obljube o vključitvi Slovenije v prvi krog širitve Nata, kaj stališče
               Združenih držav Amerike je prej ko slej, da takšnega vnaprejšnjega zagotovila ne daje
               nobeni državi, vendar pa so bili vsi razgovori potrdilo tega, da uživa Slovenija in
               njena kandidatura v Združenih državah Amerike močno podporo, in rekel bi, prioriteten
               odnos. Hvala lepa.</p>
            </sp>
            <sp xml:id="SDT2-OZMO-Redna-009-1997-05-09.sp16">

               <speaker>PREDSEDNIK JELKO KACIN:</speaker>

               <p>Hvala lepa. Gospod Hvalica.</p>
            </sp>
            <sp xml:id="SDT2-OZMO-Redna-009-1997-05-09.sp17">

               <speaker>IVO HVALICA:</speaker>

               <p>Hvala lepa. Na podlagi tistega, kar sem slišal, dajem pobudo Odboru za mednarodne
               odnose, da od vlade zahteva takšno poročilo o tem obisku, predvsem o tem drugem delu
               obiska pred izredno sejo Državnega zbora. Hvala lepa.</p>
            </sp>
            <sp xml:id="SDT2-OZMO-Redna-009-1997-05-09.sp18">

               <speaker>PREDSEDNIK JELKO KACIN:</speaker>

               <p>Hvala lepa. Želi še kdo besedo? Poslanec Peterle.</p>
            </sp>
            <sp xml:id="SDT2-OZMO-Redna-009-1997-05-09.sp19">

               <speaker>ALOJZ PETERLE:</speaker>

               <p>Spoštovani! Rad bi vprašal, ali bo za tretji koordinacijski sestanek predsednika
               vlade s predsedniki parlamentarnih strank pripravljeno kakšno pisno izhodišče za
               katerega so stranke doslej že vsakič prosil, ker menim, da po tem telefonsko
               najavljenem sestanku brez vsake pisne podlage še naprej ostajamo v nejasnosti, kaj
               vlada želi. Sprašujem, ali je tukaj predstavnik, ki lahko pooblaščeno pove, ali bomo
               to pot dobili na mizo vsaj kakšno uro prej, predlog vlade za razrešitev tega
               vprašanja, ki postaja očitno za to državo, če dalje, težje?</p>
            </sp>
            <sp xml:id="SDT2-OZMO-Redna-009-1997-05-09.sp20">

               <speaker>GOSPOD ____________:</speaker>

               <p>Na žalost, v tem trenutku ne morem dati drugačnega odgovora, kot to, da je seveda v
               zvezi s problematiko tudi sestanka predsednikov strank, velja, da so pripravljena
               gradiva, ki so bila sicer pripravljena za izredno zasedanje Državnega zbora osnova za
               informiranje o problemu in tudi za politične odločitve. Bom pa vprašanje gospoda
               predsednika Peterleta posredoval v kabinet predsednika vlade.</p>
            </sp>
            <sp xml:id="SDT2-OZMO-Redna-009-1997-05-09.sp21">

               <speaker>PREDSEDNIK JELKO KACIN:</speaker>

               <p>Prosim.</p>
            </sp>
            <sp xml:id="SDT2-OZMO-Redna-009-1997-05-09.sp22">

               <speaker>ALOJZ PETERLE:</speaker>

               <p>Jaz sem zelo redko kaj ironičen, ampak to potem, ker je situacija taka, si bom to
               dovolil.</p>
               <p>Sprašujem predsednika vlade in njegovo ekipo, ali so gledali kdaj film Titanik?
               Včeraj se je prepevalo, tako je bilo tudi v Titaniku v zgornjih nadstropjih, spodaj
               so se pa že potapljali. Hvala.</p>
            </sp>
            <sp xml:id="SDT2-OZMO-Redna-009-1997-05-09.sp23">

               <speaker>GOSPOD _____________:</speaker>

               <p>Jaz ne bi komentiral zadeve o Titaniku, ampak Titanik je bil zelo velika ladja in
               zelo veliko potnikov gre lahko z veliko ladjo na dno, tako da jaz mislim, da
               primerjava je umestna, ampak na tej ladji, ki gre v ne pravo smer, je vel slovenski
               narod in slovenska država. Hvala lepa.</p>
            </sp>
            <sp xml:id="SDT2-OZMO-Redna-009-1997-05-09.sp24">

               <speaker>PREDSEDNIK JELKO KACIN:</speaker>

               <p>Gospod Pahor.</p>
            </sp>
            <sp xml:id="SDT2-OZMO-Redna-009-1997-05-09.sp25">

               <speaker>BORUT PAHOR:</speaker>

               <p>No, Združena lista socialnih demokratov ne bo vrtala lukenj v to barko, si bo
               prizadevala za to, da jo pokrpamo, pričakuje pa od krmarja nekaterih informacij, tako
               kot to predlaga kolega Peterle. In ker vidim tukaj direktorja Urada za zakonodajo, bi
               ga vendarle vprašala, ker bom imel čez vikende posvete, tako politične kot tudi
               strokovne.</p>
               <p>Ali danes lahko že bolj natančno odgovorite, je za ratifikacijo evropskega sporazuma
               neizogibna sprememba ustave?</p>
            </sp>
            <sp xml:id="SDT2-OZMO-Redna-009-1997-05-09.sp26">

               <speaker>PREDSEDNIK JELKO KACIN:</speaker>

               <p>Poslanec Pahor, predlagam, da se o tem pogovarjamo ob ratifikaciji, ker je to del
               vsebine 2. točke današnjega dnevnega reda in ne vidim potrebe, da se o tem
               pogovarjamo pri vprašanjih in pobudah poslancev.  Želi še kateri od poslancev in poslank zastaviti
               vprašanje? <stage>(Ne.)</stage></p>
               <p>Ugotavljam, da so izčrpali 1. točko - vprašanja in pobude in se zahvaljujem za
               sodelovanje kolegicam in predstavnikom Vlade.</p>
               <p>Prehajamo na <title>2. TOČKO DNEVNEGA REDA - RATIFIKACIJA EVROPSKEGA SPORAZUMA.</title>
               Preden dam besedo predstavniku vlade, bi rad navedel samo nekaj dejstev.</p>
               <p>Odbor za mednarodne odnose Državnega zbora, je na 75. seji, 5. aprila 1995,
               obravnaval pobudo in se z njo strinjal. Pri obravnavi pa so sodelovali tudi člani
               Odbora za gospodarstvo.</p>
               <p>Državni zbor se je s sprejemom stališč in sklepov v odnosih Republike Slovenije z
               Evropsko Unijo, Italijo in Natom, 11. aprila 1996, odločil in seveda omogočil podpis
               sporazuma, ki je bil potem podpisan 10. junija lanskega leta. 24. oktobra lanskega
               leta je Evropski parlament ratificiral sporazum, doslej pa so to storile tri države.
               Finska je ratificirala sporazum 6. decembra lanskega leta. Danska 19. decembra
               lanskega leta, nekaj dni nazaj, točneje, 22. aprila pa ga je ratificirala tudi Irska.</p>
               <p>Do začetka veljavnosti se bo uporabljal začasni sporazum, ki pa se nanaša le na
               trgovinski del, ki ga je Odbor za mednarodne odnose potrdil na svoji 6. seji, 18.
               aprila letošnjega leta. Državni zbor pa ga je takoj za tem, 24. aprila 1997, tudi
               brez razprave takoj ratificiral.</p>
               <p>To so nekatera dejstva. Zdaj pa prosim predstavnike vlade za uvodno predstavitev.
           </p>
            </sp>
            <sp xml:id="SDT2-OZMO-Redna-009-1997-05-09.sp27">

               <speaker>GOSPOD ______________:</speaker>

               <p>Hvala lepa, gospod predsednik! Vlada je 17. aprila poslala Državnemu zboru predlog
               zakona o ratifikaciji evropskega sporazuma o pridružitvi med Republiko Slovenijo in
               Evropsko unijo. 30. aprila pa še spremljajoča gradiva k predlogu zakona, ki obsegajo
               spisek zakonov, ki jih je treba spremeniti zaradi izvajanja sporazuma o pridružitvi
               med Republiko Slovenijo in Evropsko unijo. Pregled usklajenosti zakonodaje Republike
               Slovenije s priporočili Bele knjige, tako imenovani harmonogram in pa program
               usklajevanja zakonov Republike Slovenije z Belo knjigo za obdobje 1997-1999 in pa
               izhodišča strategije Republike Slovenije za vključitev v Evropsko unijo. K temu so
               bila dodana še nekatera dodatna dodatna informativna gradiva.</p>
               <p>Glede na to, da je gospod predsednik že uvodoma povedal vsa kronološka dejstva v
               zvezi z podpisom in pripravo podpisa in pa postopkov ratifikacije, ki so že stekli v
               Evropskem parlamentu in pa v nekaterih evropskih državah, bi zelo kratko omenil še
               to, da je k sporazumu priloženih 13 prilog in šest protokolov, ter sklepna listina,
               ki ravno tako sodi v okvir ratifikacijskega postopka.</p>
               <p>Pred ratifikacijo oziroma sam ratifikacijski postopek narekuje spremembo notranje
               zakonodaje, in sicer po spisku in seznamu zakonov, ki je priložen h gradivu. Pred
               začetkom veljavnosti sporazuma o pridružitvi, je potrebno spremeniti zakonodajo na
               naslednjih področjih. Nekatera bom naštel: na področju lastninske zakonodaje, na
               področju varstva intelektualne lastnine, na področju gospodarskih družb, na
               kmetijskem področju, na delovnem področju, kot zaposlovanje tujcev, in na finančnem
               področju, ki obsega področja davčno-carinskega področja, bančništva, hranilništva,
               poslovanja s tujino itn.</p>
               <p>Po začetku veljavnosti sporazuma, pa je potrebno v prehodnem obdobju, ki ga določa
               sporazum, spremeniti zakonodajo na naslednjih področjih: na finančnem področju,
               zavarovalništvo, trg kapitala, javna naročila, na področju standardizacije in
               meroslovja, na kmetijskem področju, na področju varstva potrošnikov, na področju
               varstva konkurence, na področju kontrole cen, na področju prometa in zvez, ter na
               področju statistike in na področju varstva okolja in urejanja prostora.  Sestavni del sporazuma je tudi
               priloga 13, ki obsega pismo Vlade Republike Slovenije, ki pravzaprav zadeva tako
               imenovani španski kompromisni predlog. Hvala lepa za to priložnost.</p>
            </sp>
            <sp xml:id="SDT2-OZMO-Redna-009-1997-05-09.sp28">

               <speaker>PREDSEDNIK JELKO KACIN:</speaker>

               <p>Opravičujem se za krajšo odsotnost, ampak s predstavnikom kabineta predsednika vlade
               sva se pogovarjala o tem, kako zagotoviti vse potrebne elemente za naše delo v
               prihodnje. Zahvaljujem se predstavniku vlade za uvodno predstavitev in sprašujem
               poslance in poslanke, če kdo želi uvodno razpravo? Gospod Borut Pahor.</p>
            </sp>
            <sp xml:id="SDT2-OZMO-Redna-009-1997-05-09.sp29">

               <speaker>BORUT PAHOR:</speaker>

               <p>Jaz seveda ne zamerim direktorju Urada za evropske zadeve, da je dal tako formalen
               uvod. Je pa seveda paradoksalno, da vlada začenja tako pomembno razpravo o predlogu
               zakona o ratifikaciji samo s tako suhoparnimi uvodi, zavedajoč se problemov, v
               katerih smo ta hip, z vsemi pobudami, ki čakajo Državni zbor v zvezi s to razpravo.</p>
               <p>Najprej, da kasneje ne pozabim: jaz sem pred letom dni poskušal opozoriti, kam pelje
               slovensko ladjo sprejem španskega sporazuma. Sprejem španskega sporazuma, ki je po
               eni strani diktat sosednje Italije, po drugi strani pa protiustaven, pelje natančno v
               situacijo, v kateri smo zdaj; v situacijo, ko moramo zato, da bi ratificirali
               evropski sporazum, v katerem je vnešen španski predlog, ki vzpostavlja dodatne pogoje
               in obveznosti za Slovenijo za sklenitev pridruženega članstva, posega zelo globoko v
               pravne temelje slovenske države in liberalizira slovenski trg z nepremičninami bolj,
               kot je to potrebno za status pridružene članice v Evropski uniji.</p>
               <p>S tem, ko je premier Drnovšek in slovenska vlada Državnemu zboru aprila lani
               predlagal, da sprejmemo španski kompromis kot osnovo za podpis sporazuma, je
               Slovenija v tujini najela nek politični kredit, ki ga moramo zdaj odplačati, obresti
               so pa zelo visoke. Mnenje Združene liste socialnih demokratov je, da glede tega danes
               ni moč stvari stornirati za nazaj. Stvari so pač take, kot so, in se moramo danes z
               njimi realno soočiti. Naša stranka meni, da moramo s procesom vključevanja v Evropsko
               unijo nadaljevati. Da bi pa to lahko storili glede na težave, v katerih smo, morajo
               vse politične stranke stakniti glave skupaj. Pričakujemo tudi, da bodo predstavniki
               vlade bolj odprti za predloge opozicije, kot so bili pred letom dni in za predloge
               stališč in ugovorov, ki jih bomo predstavniki opozicije dali v tem smislu.</p>
               <p>V tem smislu nas seveda najprej zanima, ali je potrebno spremeniti ustavo zato, da
               bi uveljavili zakon o ratifikaciji. Ali je mogoče zakon o ratifikaciji sprejeti, ne
               da bi posegli v ustavne temelje, morda, kot je zadnjič omenil direktor Urada za
               zakonodajo, s spremembami ustavnega zakona. Moje mnenje je, da ni moč danes za nazaj
               spreminjati obveznosti, ki jih je Slovenija sprejela s španskim predlogom. Jaz sem se
               mu zelo postavljal po robu, kot rečeno, opozarjal na kritičen položaj, v katerem se
               bomo znašli ob ratifikaciji, vendar bi seveda država danes izpadla kot zelo
               neverodostojen partner, če bi poskušala danes svoje obveznosti spregledati.</p>
               <p>Potemtakem gre zdaj za vprašanje, kako uveljaviti obveznosti, ki smo jih sprejeli,
               da bi hkrati zavarovali naše nacionalne interese. In v tem smislu bo Združena lista
               socialnih demokratov kooperativna parlamentarna stranka. Sprašujemo Vlado Republike
               Slovenije, ali je pripravljen predlog zaščitne ureditve,  ki naj bi bil sopotnik razprave ob predlogu zakona o
               ratifikaciji evropskega sporazuma? In sprašujemo vlado, ali so pripravljeni vsi drugi
               predlogi ukrepov in strategij, ki naj bi Sloveniji v prihodnje zagotovili, da bo bolj
               enakopraven partner v pogajanjih z Evropsko unijo, kot je bila doslej.</p>
               <p>Torej, da sklenem moje razmišljanje. Mislim, da smo do ratifikacije evropskega
               sporazuma storili veliko strateških napak v pogajanjih z Evropsko unijo; največja je
               bila seveda ta, da smo pokleknili pred posebnimi italijanskimi zahtevami, Italijani
               pa so seveda izrabili, bom rekel domače politične razlike za to, da so uveljavili
               svoje partikularne interese. Za Slovenijo bo izjemnega pomena, da se bo vključila v
               Evropsko unijo tako, da bo imela enako distanco do Bonna, Pariza in Rima, in da ne bo
               nadaljevala vključevanja v Evropsko unijo s patronatom nobene od teh prestolnic, tudi
               Italije ne. Zato se mi zdi, da je izjemno pomembno, da, prvič, mi sprejmemo in
               uveljavimo obveznosti, ki smo jih sprejeli s podpisom, da pa odslej naprej v svojih
               pogajanjih ravnamo preudarneje, in kar je bilo vselej moje stališče, da kategorija
               časa ni ključna, temveč da je ključna kategorija pripravljenosti slovenske države za
               vstop v Evropsko unijo. Hvala lepa.</p>
            </sp>
            <sp xml:id="SDT2-OZMO-Redna-009-1997-05-09.sp30">

               <speaker>PREDSEDNIK JELKO KACIN:</speaker>

               <p>Hvala lepa, poslanec Pahor. Jaz se uvodoma opravičujem, ker ob prejšnjem hitrem
               ponovnem prihodu v dvorano nisem vprašal druge predstavnike vlade, ali želijo še kaj
               povedati uvodoma, ker se tukaj zastavljajo neka konkretna vprašanja. In sprašujem
               predsednika oziroma predstojnika Urada za zakonodajo, če želi kaj dodati uvodoma, ker
               se zdaj že odpirajo nekatera vprašanja? Prosim.</p>
            </sp>
            <sp xml:id="SDT2-OZMO-Redna-009-1997-05-09.sp31">

               <speaker>GOSPOD________:</speaker>

               <p>Hvala lepa. Dejansko gre za objektivno dejstvo, ki je pred nami, torej sprejeti
               španski predlog, ki je v prilogi 13 sporazuma zajet in obsega pismo Vlade Republike
               Slovenije, ki je na podlagi stališč Državnega zbora 11. aprila 1996 pač bilo poslano
               v Bruselj, in iz njega izvirajo določene obveznosti. Ves čas je bilo ugotavljano in
               tudi zatrjevano, in mislim, da to drži, kar je bilo bistvo španskega kompromisnega
               predloga, čeprav je dejansko zahtevnejši v teh sestavinah kot do katerekoli druge
               države, ki se priključuje, da ni imel za seboj posledice, da je treba takoj
               spreminjati ustavo. Zato je to pismo v dveh alineah zapisalo, da ob začetku
               veljavnosti sporazuma, ne ob ratifikaciji, ampak ob začetku veljavnosti tega
               sporazuma je treba ob pogoju vzajemnosti zagotoviti določeni kategoriji državljanov
               držav Evropske unije, ki so imeli tri leta stalno bivališče na sedanjem ozemlju
               Slovenije, do nakupa nepremičnin. Skratka, ob uveljavitvi je treba to zagotoviti.</p>
               <p>No, in drugi del, da pa ob koncu četrtega leta po veljavnosti je pa to pravico do
               nakupa nepremičnin ob pogoju vzajemnosti oziroma ob nediskriminatorni osnovi treba
               zagotoviti tudi državljanom drugih držav članic Evropske unije. To je v obrazložitvi
               zakona o ratifikaciji tega sporazuma jasno povedano. Jaz mislim, da bodo v naslednjih
               dneh, mislim, da se danes začno ta poglobljena proučevanja, ali je možno doseči nek
               kompromis ozioroma politični konsenz, ki bi bil zadosten, da bi čimprej šli v
               postopek spreminjanja ustave. Mi kot služba za zakonodajo smo vladi predlagali, da
               minimum pa je dopolnitev ustavnega zakona v tisti točki, da se realizira tisti
               osnovni del obveznosti, ki jo moramo začeti izpolnjevati od začetka veljavnosti
                  sporazuma. S samo
               ratifikacijo zakona v Republiki Sloveniji se sporazum še ne uporablja, ne velja,
               kajti izrecna določba v sporazumu je, da se začne uveljavljati oziroma izvajati,
               pride do inplementacije, prvi dan naslednjega meseca, ko pristojni organ Evropske
               unije ugotovi, da je bil sporazum ratificiran v vseh 15-ih državah, članicah Evropske
               unije in v svetu. Skratka gre za nek proces, ki praviloma traja leto, leto in pol,
               včasih pa tudi več, ampak tu je ta dimenzija, vsaj eno leto. Ko bo ta dan D prišel,
               ko bo začetek veljavnosti sporazuma tu, mora seveda Slovenija imeti zakon o
               lastninskih in drugih stvarnih pravicah, kjer bo uredila osnovne normativne pogoje za
               pridobivanje lastninske pravice, pač predvsem tudi na nepremičninah kot neko splošno
               oviro. Hkrati mora imeti seveda tudi čim več formativne ureditve in jaz prosim tudi
               gospe in gospode novinarje, da nehamo govoriti o zaščitni zakonodaji. Gre v bistvu
               res za zaščito vitalnih interesov neke nacije, države, ampak gre za zakone, ki
               urejajo posebnosti področij na določenih nepremičninskih teh zadevah. In sicer glede
               naravnih parkov, nacionalnih in regionalnih, glede obmejnih območij, glede kmetijskih
               zemljišč, gozdov, stavbnih zemljišč, naravnih in kulturnih spomenikov, naravne
               dediščine, manj razvitih območij. Tu gre za normalno zakonodajo, ki jo vsaka država,
               ki je pravna država, pozna in uporablja. Bi pa še nekaj prosil. Vsaka država to dela
               v svojem pravnem redu, na svoj način in tega ne piše vsem drugim državam, skratka ne
               dela pred očmi evropske javnosti in prosim, da novinarji imajo toliko lojalnosti in
               vsega tega, enega čuta, da ne bomo rekli, Slovenija dokler ne bo imela zaščitne
               zakonodaje, ne more tega in tega narediti.</p>
               <p>Zdaj bom pa še nekaj povedal. V zakonu o kmetijskih zemljiščih je zaščitna
               zakonodaja popolna. Noben, ki ni državljan Slovenije, sploh ne more priti do
               kmetijskega zemljišča, ker je zaščita tako popolna, da ne Slovenec, ne kmet, niti
               tuji državljan ne more priti do kmetijskega zemljišča, tudi do gozda ne more priti,
               tudi do vodnih zemljišč ne more priti in tudi na ravni in kulturni spomeniki so
               zaščiteni, res pa je, da tu ni še tako imenovanega modernega evropskega pristopa, ker
               to so nekateri zakoni še izpred ustave in Slovenija mora, ne zaradi španskega
               kompromisnega predloga, ne zaradi podpisa tega sporazuma, ampak predvsem zaradi
               svojega dolga, ki ga ima glede usklajevanja zakonodaje z ustavo Republike Slovenije,
               mora napraviti pač ta korak in čimprej uskladiti zakonodajo.</p>
               <p>V spisku, ki ste ga kot neko pomagalo, kot neko pomoč dobili, ste videli, da je
               pravzaprav usmerjeno nadaljnje normativno delo zdaj vlade in Državnega zbora v tem
               letu in naslednjem letu ravno tudi ta zakonodaja, da se tisto, kar je zdaj sicer
               zaščiteno, bo ravno tako naredilo samo nekatere stvari, ne bodo pisale, ta in ta po
               zakonu ne more to in to, ampak bo vrsta izločilnih, izvedbenih predpisov, tako kot je
               v vseh evropskih državah in tu je zaenkrat ta ureditev posebnosti področij več ali
               manj pokrita, razen glede stavbnih zemljišč in vlada bo morala zelo kmalu pripraviti
               zakon o stavbnih zemljiščih.</p>
               <p>Nekateri so vprašali, ja, kaj pa, če je sporazum ratificiran in objavljen v Uradnem
               listu, pa se lahko neposredno uporablja kot pravo Slovenije. Da, vendar brez
               instrumentarja normativne ureditve, posebnosti v zakonih in drugih izvedbenih
               predpisih, se tak sporazum vendarle ne more neposredno uveljaviti in to tudi tuji
               eksperti in pa politiki oziroma Evropska unija natančno ve. Skušam povedati, da gre
               za proces. Eno je zdaj ratifikacija sporazuma in mislim, da bo v naslednjih dneh ta
               dogovor predsednika z vsemi parlamentarnimi političnimi strankami skušal pripeljati
               do odločitve, ali je že dovolj prepričljivosti, dovolj izvedbene te reči tukaj, da bi
               lahko šli v spremembo ustave ali pa tisto, kar je vlada uradno predlagala pod rimsko
               V v obrazložitvi, da pa je treba vsaj ob začetku veljavnosti sporazuma imeti
               dopolnjeni ustavni zakon o izvedbi ustave Republike Slovenije in seveda tudi zakon o
               lastninskih in drugih stvarnih pravicah, ki bo omogočil izvajanje obveznosti,
               predvidene v prilogi 13 oziroma izvedbi španskega kompromisnega predloga. Mislim, da
               bo zdaj v parih dneh, ko bodo vsi papirji proučeni do konca, ker mislim, da gradiva
               smo poslali, to odločitev, ali ustava ali ustavni zakon, pa se, če drug ne, se lahko
               jaz zavežem, da bomo pripravili
               do jutri kaj in katere stvari so ustavno pravno po našem mišljenju korektne, kajti
               bistvo tega španskega kompromisnega predloga je bilo ves čas v politiki razlagano,
               kot da je to kompromis, to se pravi kompromis, ki je Sloveniji dopustil zato, da ni
               treba takoj spremeniti ustavo, je bil pa toliko slabši v tistem delu, ko je morala
               prej odpreti tržišče kot druge. In to je gospod Pahor lepo prej povedal, ampak to je
               objektivno dejstvo. Mi ne moremo zdaj zanikati tega, kar je napisano, podpisano in
               reči, gospodje, za nas pa ta obveznost ne bo veljala. Najbrž je precej grenka pilula,
               vendar ponavljam, če bo Slovenija sprejela tako normativno ureditev na vseh
               področjih, ki so posebnosti na nepremičninskem pravu, potem ni bojazni, resnično ni
               bojazni, da bi prišlo do razprodaje Slovenije, ker tu ne more noben kupiti, če ni
               naprodaj. Ne more noben kupiti, če ne izpolnjuje vseh pogojev. Ne morem noben priti v
               določena območja, s tem pa tudi normalno vse druge države ščitijo tako takoimenovani
               vitalni državni nacionalni interes. Samo to prosim še enkrat, tega ne pišejo, to ne
               govorijo, kako vse imajo urejeno v 99. uredbi ali pa z nekim navodilom notarjem, da
               ne more nekdo, ki ni iz te države, priti do določene nepremičnine, če nima soglasja
               ministra za obrambo, če nima dovoljenja nekega predsedstva, če nima soglasja, ne vem,
               lokalne skupnosti. To je v vseh zakonodajah Evrope zapisano v podzakonskih aktih,
               ampak pogoj pa je, da si vsaj v tem delu zaupamo v tolikšni meri, da je to urejeno v
               aktih in to moramo dokazati, to moramo povedati. Če nekdo pravi, jutri bo prišlo do
               razprodaje gozdov, mi bomo rekli, ne, poglejte zakon o gozdovih, ne more enega metra
               kupiti nihče. Skratka ne bi nadaljeval rad, ampak mislim, da sem to, kar sem mogel,
               odgovoril na to temo. Zdaj, ali bo prišlo do spremembe ustave v tistem delu, ko je
               vlada že napovedala, ali bomo aktivirali to, kar že imamo, predlog za začetek
               postopka za dopolnitev ustavnega zakona, to se bo zdaj v tej koordinaciji, ki bo z
               vsemi parlamentarnimi strankami in vodji poslanskih klubov opravljena. Hvala.</p>
            </sp>
            <sp xml:id="SDT2-OZMO-Redna-009-1997-05-09.sp32">

               <speaker>PREDSEDNIK JELKO KACIN:</speaker>

               <p>Hvala lepa, gospod Lojze Janko. Za besedo je prosil veleposlanik Republike Slovenije
               v Bruslju, doktor Cizelj in še državni sekretar, gospod Ivo Vajgl in predlagam, da
               damo besedo naprej predstavnikom vlade.</p>
            </sp>
            <sp xml:id="SDT2-OZMO-Redna-009-1997-05-09.sp33">

               <speaker>IVO VAJGL:</speaker>

               <p>Hvala lepa, gospod predsednik. Rekel bi rad samo to, da ko je govora o teh zahtevah,
               ki jih je unija skozi, tako imenovani španski kompromis, postavila Sloveniji, moramo
               vedeti, da to niso posebne dodatne zahteve, ki jih je dobila samo Slovenija. Litva je
               prav tako ob ratifikaciji, kjer je imela tako ustavno prepreko, morala in je to
               spremenila. Seveda, po drugi strani moramo vedeti, da je glavni del naše obveze vezan
               na 4-letno obdobje po uveljavitvi asociacijskega sporazuma. To je pa seveda obdobje,
               o katerem bomo, če se vse normalno realizira, kot danes scenarij vidimo, bomo že
               polnopravni člani in seveda polnopravni člani pa ne moremo biti, če ne sprejmemo tako
               temeljnega principa, kot je seveda ena od štirih svobod, ki pomeni tudi
               nepremičninski trg.</p>
               <p>Drugo, seveda, gospod Pahor ima prav, da je v tem španskem kompromisu, kjer pa
               seveda je bilo poudarjeno, gre za kompromis, do katerega je Slovenija po dveh in pol
               ali treh letih zelo težkih prizadevanj, kjer smo, jaz mislim, resnično lahko rečemo,
               da vladi nikakor ni mogoče očitati, da se ni trudila polna 3 leta, da najde najbolj
               sprejemljiv izhod iz te zagate, v kateri smo se našli in kjer je seveda, če pogledamo
               potem tistih preliminarnih analizah in ocenah, ki so bile delane, kaj bo to konkretno
               pomenilo ob tem, da seveda bodo naši organi tisti, ki bodo na osnovi potrdil o
               stalnem bivališču to uveljavili ali priznali ali zahtevali dodatno dokumentacijo,
               skratka mislim, da ni velike
               bojazni, da bi ta druga alinea v španskem kompromisu za nas resnično pomenila neko
               veliko nevarnost za razprodajo nepremičnin oziroma zemlje.</p>
               <p>Drugo, seveda vedeti moramo, da ta sama zahteva za referendum bo v Bruslju pustila
               zelo neprijeten vtis zato, ker mi smo edina država, ki naj bi izvedla referendum
               preden sploh sklene pridružitveni sporazum. Tega nobena druga država doslej ni
               delala. V tej skupini desetih se seveda vsi obratno zelo intenzivno trudijo, da bi ta
               predpristopna strategija bila opravljena čim hitreje, čim bolj uspešno, in da bi
               dosegli čimprej vključitev. Naša pozicija bo pa seveda lahko interpretirana, češ da
               se Slovenija pravzaprav še ni čisto do konca odločila, ali da vlada morda nima za to
               dovolj podpre v parlamentu, ali da se je v javnem mnenju v Sloveniji nekaj
               spremenilo. In mislim, da je treba res storiti vse, kar je mogoče, da taka ocena v
               Bruslju zdaj v tem momentu ne bi prevladala. Mislim, da je tudi zelo pomembno, kar je
               rekel gospod Pahor, da je obvezo, ki je bila ne samo sprejeta s strani vlade, ampak
               potrjena z glasovanjem v parlamentu lanskega aprila, treba sprejeti. Jasno, treba se
               je seveda dogovoriti zelo precizno, kakšna so naša pričakovanja in zahteve za
               pogajalsko strategijo v zvezi polnopravnih članov, članstvom. Tukaj ima seveda vsaka
               država možnost neka specifična področja, neke posebne interese zaščititi na ustrezen
               način, zahtevati morda tudi neke izjeme, prehodne obljube in tako naprej, ampak to je
               res stvar, o kateri je treba čimprej začeti tudi v parlamentu govoriti, ker, kot
               vemo, koledar je tak, da bi se v začetku prihodnjega leta morala začeti že pogajanja
               za prvo skupino. Torej nimamo več veliko časa.</p>
               <p>Moram seveda še to povedati, da ta nesrečni predlog za referendum je lahko nevaren
               tudi v toliko, ker bo seveda do julija meseca evropska komisija zaključila oceno za
               vseh deset kandidatk. In seveda, v kolikor ratifikacije ne bi opravili pred tem, bo
               to v oceni zelo velika enigma in gotovo nam ne bo v korist. Hvala lepa.</p>
            </sp>
            <sp xml:id="SDT2-OZMO-Redna-009-1997-05-09.sp34">

               <speaker>PREDSEDNIK JELKO KACIN:</speaker>

               <p>Hvala lepa. Ivo Vajgl.</p>
            </sp>
            <sp xml:id="SDT2-OZMO-Redna-009-1997-05-09.sp35">

               <speaker>IVO VAJGL:</speaker>

               <p>Gospod predsednik, v bistvu sem hotel povedati približno isto, kot je dr. Cizelj
               zdajle me pravzaprav prehitel. Jaz sem se hotel vrniti k vprašanju, ali je vprašanje
               časa pomembno ali ni pomembno. Seveda, pri slehernih pogajanjih, kadar je ena stran
               pod časovnim pritiskom, druga ima pa dovolj časa, je to hendikep za učinkovitost
               pogajanja in vodi k temu, da ena stran daje koncesije, druga pa lahko pritiska.
               Mislim, tukaj se jaz tudi strinjam z logiko gospoda Pahorja, ampak ravno tako se mi
               zdi pomembno to, kar je sam poudaril, da seveda se pogodb za nazaj ni mogoče
               spreminjati, lahko se pa diskutira o tem in ta diskusija seveda ni časovno omejena,
               kdaj so kakšni pogajalski dosežki bili optimalni ali niso bili optimalni. Po oceni
               vlade je seveda bil španski kompromis natančno tista spodnja meja sprejemljivega
               kompromisa med dvema partnerjema pri pogodbi, ki je Slovenijo kvalificirala iz
               tretjega razreda evropskega vlaka vsaj v drugi razred evropskega vlaka. Danes bi bila
               verjetno razprava tudi na tem odboru čisto drugačna, če bi mi še danes bili država
               brez pridružitvenega sporazuma.</p>
               <p>Jaz bi samo še en element tukaj vpeljal v razpravo, glede časa in pomembnosti časa
               ali nepomembnosti časa v tem trenutku. Odbor je zadnjič razpravljal o vključevanju
               Slovenije v NATO in ugotovil, da potekata ta čas v bistvu dva paralelna procesa
               širjenja NATA in širjenja Evropske unije. Pri NATU bodo odločitve padle prej. Če bo
               Slovenija zavlačevala svojo ratifikacijo evropskega sporazuma in če bo dajala
               razloge, da se lahko dvomi o tem, ali  Slovenija sprejema neka temeljna načela in vrednote
               Evropske unije, na primer načela svobode gibanja ljudi, idej, kapitala, potem seveda
               bo to tudi pri vključevanju v NATO kriterij, po katerem bodo ocenjevali našo državo.
               In to je bil tisti razlog, zaradi česar sem jaz na vprašanje gospoda Peterleta o
               Titaniku v bistvu želel poudariti, da imamo odgovornost za to, kam ta barka pelje,
               vsi, pri čemer verjetno krmar ta čas prevzema ključni del odgovornosti in to tudi
               javno deklarira, tako doma kot v dogovoru in pogovorih s partnerji v tujini. Hvala
               lepa.</p>
            </sp>
            <sp xml:id="SDT2-OZMO-Redna-009-1997-05-09.sp36">

               <speaker>PREDSEDNIK JELKO KACIN:</speaker>

               <p>Hvala lepa. Spoštovane kolegice in kolegi! Doslej so se k razpravi prijavili trije
               poslanci, gospod Feri Horvat, Zmago Jelinčič in gospod Mozetič. Preden nadaljujemo z
               razpravo, bi želel dodati še nekaj besed. Najprej bi rad ugotovil, da sem se dolžan
               najprej zahvaliti vladi, ko je vendarle sprejela odločitev in predlagala širitev
               dnevnega reda izredne seje Državnega zbora, in nam na ta način omogočila, da
               razpravljamo o ratifikaciji pridružitvenega sporazuma in s tem seveda opravimo svoj
               del obveznosti, ki jih Evropska unija od kandidatke pravzaprav pričakuje. Rad bi
               povedal, da sta dve delovni telesi Državnega zbora uvrstili to točko na dnevni red.
               Prva je o tem začela razpravo Komisija za evropske zadeve, in sicer na svoji seji 6.
               maja, ko je razširila dnevni red, vendar razprave ni zaključila, in ker razprave ni
               zaključila, tudi sklepov še ni, zato vam sklepov nismo mogli posredovati v obravnavo.</p>
               <p>Podobno se je zgodilo na Odboru za gospodarstvo, ki je ta sporazum uvrstil na dnevni
               red 7. seje, ki je bila prvotno sklicana za 7. maj, pa žal ni bila uspešna in je
               prestavljena na 13. maj. Tako, da smo zdaj soočeni s situacijo, ko bo cela vrsta
               delovnih teles dan pred izredno sejo razpravljala in imela težave s sklepčnostjo.
               Zato se mi zdi, da je današnja razprava tukaj v zvezi s tem zakonom, izjemno
               pomembna, ker smo v tem primeru mi tudi matično delovno telo. In vas seveda prosim,
               da se tvorno vključite v razpravo in seveda v oblikovanje sklepov in stališč v zvezi
               s tem.</p>
               <p>Jasno je, ravnokar je to rekel tudi državni sekretar, da smo o teh rečeh, se pravi
               izredni seji, začeli razpravo tudi že na Odboru za mednarodne odnose včeraj, skupaj z
               Odborom za obrambo. Zato prosim tiste člane Odbora za mednarodne odnose, ki se še
               niste opredelili do predloga pisnih sklepov in stališč, ki smo vam jih posredovali v
               popoldanskem času, da nam to v teku današnjega dne dostavite v Odbor za mednarodne
               odnose.</p>
               <p>Preden pa nadaljujemo z razpravo, bi rad rekel nekaj besed samo še v imenu poslanske
               skupine Liberalne demokracije Slovenije. Naša poslanska skupina podpira ratifikacijo
               v čim krajšem možnem času in bomo storili vse za to, da do te ratifikacije pride in
               da bi s tem Republika Slovenija ohranila svojo kredibilnost med drugimi kandidatkami
               za polnopravno članstvo Evropske unije. Tako, kot so mnogi razpravljalci že omenili
               danes, ob dejstvu, da so tri države članice že ratificirale pridružitveni sporazum,
               Slovenija pa še ne, in da ta hip poteka medvladna konferenca, ki naj bi bila
               predvidoma končana v relativno kratkem času, in ob dejstvu, da bo ravnokar minilo
               leto dni, odkar je Vlada Republike Slovenije po našem pooblastilu podpisala
               pridružitveni sporazum, resnično tečejo zadnje ure, ko lahko Slovenija kot država,
               kot parlament, kot vlada, ohrani svojo kredibilnost.</p>
               <p>Zato seveda pozivam tudi vse ostale poslanske skupine, da zmoremo napor in konsenz
               in ratificiramo ta sporazum na predvideni seji v prihodnjem tednu, in da, kot sem
               rekel, pred tem pripravimo tudi ustrezne sklepe in stališča.</p>
               <p>Za repliko je prosil gospod Ivo Hvalica, potem pa nadaljujemo z razpravo po
               prijavljenem vrstnem redu. Gospod Hvalica. 
               </p>
            </sp>
            <sp xml:id="SDT2-OZMO-Redna-009-1997-05-09.sp37">

               <speaker>IVO HVALICA:</speaker>

               <p>Gospod predsednik, vaša zahvala vladi, ki je predlagala, da naj se izredna seja
               razširi s točko dnevnega reda ratifikacija naj ostane vaša zahvala, ne pa zahvala
               odbora. Vlada bi lahko to že prej dala na dnevni red. Mislim nasprotno, da vlada
               zasluži grajo, ker se šlepa na predlog opozicije za izredno sejo Državnega zbora.
               Dvoje je hotela vlada s tem doseči. Otopiti neko ost, ki jo gotovo ima opozicija
               zaradi neaktivnosti vlade na tem področju in hkrati pridobiti na času. Ampak zakaj
               tega ni naredila prej. Torej, nobena zahvala ni za to. To je zame politična
               nehigiena. Se zašlepati. Najprej bi rekel zavleči sejo, ki jo predlaga opozicija, kar
               je škodljivo za Slovenijo, če uporabim to sintagmo za Slovenijo, ki jo uporablja
               koalicija, potem pa jasno dati to na dnevni red. Torej, ta vaša zahvala, ki je malo
               cinična naj bo vaša, ni pa to zahvala odbora. Sicer pa se prijavljam hkrati in bom
               moje in stališče stranke o ratifikaciji povedal kasneje, pri čemer sem se dal
               servisirati z izpiskom dne 11.4.1996, ki bo prav zanimiv kako nekateri menjajo glede
               na smer vetra. Hvala lepa.</p>
            </sp>
            <sp xml:id="SDT2-OZMO-Redna-009-1997-05-09.sp38">

               <speaker>PREDSEDNIK JELKO KACIN:</speaker>

               <p>Hvala lepa za ugovor. Zahvala je bila izrečena v mojem osebnem imenu, ker sem član
               Liberalne demokracije in vladajoče koalicije se mi zdi modro, da je vlada otopila
               postopozicije. ? Sedaj pa dajem besedo poslancu Feriju Horvatu in za njim Zmagu
               Jelinčiču.</p>
            </sp>
            <sp xml:id="SDT2-OZMO-Redna-009-1997-05-09.sp39">

               <speaker>FRANC (FERI) HORVAT:</speaker>

               <p>Hvala za besedo, gospod predsednik. Spoštovane gospe in gospodje! Najbrž, če hočemo,
               ne bo dalo izogniti tu določenemu povezovanju teh dveh točk, ki sta formalno, ampak
               vsebinsko povezani. Tako bo verjetno tudi na izredni seji Državnega zbora, če bo
               ratifikacija uvrščena tudi na dnevni red. Ampak že pri tem, kar izhaja tudi iz
               dosedanje razprave, bi rad rekel to.</p>
               <p>Najprej bi se rad pridružil temu, kar je kolega Borut Pahor v začetku rekel. Če kdaj
               je v tem trenutku potrebno, da spet predvsem stranke, strankarska vodstva staknejo
               glave, da nekatere nujne strateške poteze potegnejo skupaj. Ni treba o tem govoriti,
               da je to drugi najpomembnejši projekt po naši osamosvojitvi. Zavedam se po eni strani
               zapletenosti in delikatnosti te in ratifikacije in sploh obravnave vključevanja v
               unijo. Zavedam se pa tudi izjemno velike odgovornosti, predvsem Državnega zbora. Nam
               nič ne koristi in nam ne bo dovolj koristilo klica na odgovornost. Takoj moram
               reči,da nisem proti temu. Tudi to je temelj, pa ugotavljati napake, pa ugotavljati
               kje smo kasnili, ker dejansko veliko kasnimo in zaradi tega smo prišli tudi v tako
               zagato. Vendar se bojim, če bi ob tem tudi to temo uporabili predvsem v narekovaju za
               plemenske boje med strankami in politiki, da bodo lahko posledice katastrofalne.
               Mislim, da je čas tudi pomemben. To ni v koliziji s tistim, kar je rekel gospod
               Pahor, da ne bi kdo na to kaj špekuliral, da čas ne sme biti izgovor zato, da ne bi
               bili dobro pripravljeni.</p>
               <p>Hočem reči drugo. Mi imamo neomejeno članstvo, da bi si lahko privoščili, da slabo
               in počasi,slabo organiziramo delo ... kot je bilo doslej. To predvsem velja za vlado.
               Ampak roko na srce velja deloma tudi za Državni zbor v prejšnjem sestavu in da ne bi
               tudi sedaj ponavljali iste napake.</p>
               <p>Velika odgovornost, ki je sedaj pred Državnim zborom je predvsem ta, ker je sedaj
               skoncentirano odločanje nanj. Tudi Santer je to zelo jasno tukaj povedal, ko je bil
               tu. Verjetno tudi namenoma in posledice, ki bodo take ali drugačne odločitve, mislim
               tudi na to, če ne bo ratifikacije v doglednem času, bodo v veliki meri padle na
               Državni zbor, če bomo to hoteli ali ne.</p>
               <p>Najprej nekaj besed o tem kaj bi pomenilo, če ratifikacije v doglednem času ne bi
               bilo. Pri tem ne mislim, da bi jo morali  res po hitrem postopku narediti brez rešpektiranja pripomb v skladu z
               ustavo in na vse drugo, na kar je bilo že opozarjano v tej hiši, kar je opozorjeno v
               pobudi za zakonodajni referendum v izjavi razumnikov in podobno.</p>
               <p>Prvič, posledica zavlačevanja pride takoj v kolizijo s proceduro, ki poteka, o
               kateri je predsednik tukaj govoril in to je prvi razlog, da nimamo dosti časa.
               Priprava mnenja v komisiji, medvladna konferenca v Amstrdamu in začetek pogajanj.</p>
               <p>Drugo, jasno opozorilo Santerja, ko je rekel, imam tukaj njegov ekspoze, če nekdo
               dvomi v to trditev, ne ratifikacija zelo hitro, seveda z drugimi odločitvami tudi, če
               je potrebno s predlogom za postopek za spremembo ustave, pomeni izpad Slovenije iz
               prvega kroga. Po moje to ni bila grožnja kar tja v en dan, ampak je to zelo realno in
               dobronamerno opozorilo. Marsikomu bo to morda prav prišlo v tujini.</p>
               <p>In tretje, kar se zdi bistveno in pri čemer bi se zadržal malo dlje. To so predvsem
               gospodarske posledice in gospodarski vidiki. Predvsem sem motiviran iz tega vidika,
               da govorim o tem in bom na koncu dal tudi nekaj predlogov. Če ne bo hitro izvršena
               ratifikacija in s tem izpademo iz prvega kroga pogajanj za vključevanje v Evropsko
               unijo, bo to nadaljnji zastoj priprav na unijo sploh, ker toliko nas pa poznam po
               dosedanjih izkušnjah, da bomo potem rekli, sedaj pa spet imamo čas. Najprej si bomo
               dali čas in se ne bomo intenzivno pripravljali. Ne vlada, ne parlament in tudi ne
               drugi, gospodarstvo in tako dalje.</p>
               <p>Naslednje. Ne bomo mogli koristiti sredstev Evropske unije za priprave. Predvsem
               mislim na prestrukturiranje, na denarje, ki so sorazmerno zelo veliki in ki nam lahko
               pomagajo pri pripravah na dokončno vključitev v unijo. Zelo se bojim, da bodo
               neslutene kratkoročne gospodarske posledice, predvsem ogrožanje trenutnega
               sodelovanja, ko imamo skoraj 70% trgovine in šele višjih oblik gospodarskega
               sodelovanja z unijo. Sporazum z trgovinskim režimom je pogoj za to, da naprej
               normalno delamo z unijo. Situacija se slabša. Ne smemo pozabiti, da druge države iz
               bivše skupne države to delajo in urejajo odnose z unijo. Tako da bomo mogli aktivno v
               vsej situaciji kot smo bili do sedaj tudi zaradi tega. S tem bi ogrožali tudi
               sodelovanje z EFTO in CEFTO, kajti sporazumi so nekako povezani oziroma imajo
               medsebojne gospodarske posledice.</p>
               <p>In končno, bojim se, da bi imelo to tudi vpliv na odločitev ali bomo povabljeni v
               prvi krog v NATO ali ne. Najbrž ni treba podrobneje obrazlagati zakaj.</p>
               <p>Ob tem bi rad spomnil in izpostavljam to odgovornost tudi Državnega zbora in zato
               plediram in bom predlagal tudi da ima tudi ta odbor in Državni zbor tudi v teh
               kritičnih trenutkih tudi večjo iniciativo in večjo lastno aktivnost. Spomnil bi na
               sklepe, ki so bili lansko leto sprejeti tukaj v Državnem zboru. Poleg tega, da smo
               rekli, da je cilj vključitev v polnopravno članstvo, smo zelo jasno rekli, da je
               interes za sklenitev sporazuma in smo dali s sklepom pooblastilo vladi za podpis
               sporazuma in to na podlagi tudi s sprejetim španskim kompromisom in takrat tudi
               rekli, da se gre v spremembo ustave oziroma izrecno je bilo napisano v sklepih, da
               Državni zbor izraža voljo za sprostitev trga nepremičnin. Torej, tudi sami smo sedaj
               direktno izpostavljeni zato, ali bomo besedo, ki smo jo dali oziroma sklepe, ki smo
               jih sprejeli ali jih bomo spoštovali in izvajali, ali ne. Tako da ni dovolj samo, da
               s prstom kažemo na vlado. Niti najmanj nočem vlado zagovarjati, ker je najbolj
               prispevala k temu, da je stanje tako kot je. Kaj storiti sedaj v tej situaciji? Prvi in bi predlagal kar predlog
               sklepa odboru, če se boste strinjali, če ga sprejme, to kar je uvodoma Borut Pahor
               rekel, da predlagam, da Odbor za mednarodne odnose slovenskega parlamenta predlaga
               vodstvom parlamentarnih strank, da poskušajo doseči soglasje in dogovor o volji in
               nujnih aktivnostih za:</p>
               <p>Prvič, čimprejšnjo ratifikacijo evropskega sporazuma in drugič, dogovor o nadaljnji
               aktivnosti na pripravah za polnopravno članstvo vključno s spremembo ustave, če se v
               teh dneh, na osnovi vseh dosedanjih argumentov oceni, da je to dejansko treba tudi
               iti.</p>
            </sp>
            <sp xml:id="SDT2-OZMO-Redna-009-1997-05-09.sp40">

               <speaker>VODI IVO HVALICA:</speaker>

               <p>Ali lahko Feri Horvat, jaz te prosim, če to pisno zdaj pripraviš v klopi. Hvala
               lepa.</p>
            </sp>
            <sp xml:id="SDT2-OZMO-Redna-009-1997-05-09.sp41">

               <speaker>FRANC (FERI) HORVAT:</speaker>

               <p>Razloga za to stav dva, za tak dogovor strank v tem trenutku.</p>
               <p>Prvič bi to bilo sporočilo Evropski uniji in njenim članicam, da imamo voljo,
               pripravljenost in sposobnost za pridružitev.</p>
               <p>In drugič bi to bilo poroštvo za izboljšanje učinkovitosti in dinamike priprav,
               vključno s tistim, kar je bilo doslej govora, zaščita nacionalnih interesov in
               podobno.</p>
               <p>Naslednje, to bi izhajalo potem tudi iz tega političnega dogovora strank, kaj zdaj
               konkretno narediti tukaj v Državnem zboru. Če ni možno zaradi teh ustavnih prigovorov
               opraviti ratifikacije po hitrem postopku, da se evenutalno razmisli o tem, da se gre
               v redne postopke, da se vsaj opravi prvo fazo in da se sočasno da predlog oziroma, da
               se da v postopek predlog za spremembo ustave. S tem bi rešpektirali prigovore na
               neustavnost dela tega sporazuma v kolikor bo to potrjeno v nadaljnjih razpravah, da
               to drži. In drugič bi dali signal tudi navzven Uniji, da imamo resen namen zdaj pa
               nekaj narediti, da ne bi naprej tičali glave v pesek.</p>
               <p>In naslednje, to kar je namen druge točke, namen predlagateljev, če sem prav
               razumel, tudi predlagateljev za izredno sejo, mislim predvsem na predlagani sklep, da
               bi dogovor vodstev političnih strank v parlamentu omogočil, izvršil pritisk na vlado,
               da se pospeši in bolj organizira priprave za članstvo ob sodelovanju parlamentarnih
               strank vlade, socialnih partnerjev in drugih organizacij in javnosti. Kajti, ko
               gledam ta izhodišča strategije priprav, se mi zdi, da je ta del še vedno malo
               zanemarjen, vključevanje socialnih partnerjev in drugih. Hvala lepa.</p>
            </sp>
            <sp xml:id="SDT2-OZMO-Redna-009-1997-05-09.sp42">

               <speaker>VODI IVO HVALICA:</speaker>

               <p>Hvala lepa, gospod Feri Horvat. najprej, da pojasnim ta čenč, to ni noben Državni
               udar v državnem zbor, ampak je zgolj neka logistika.</p>
               <p>Kolega Feri Horvat, jaz bi te opozoril na nekaj tu, v svoji razpravi v zadnjem delu
               nisi upošteval 213. člena poslovnika, ki govori, da se ratifikacije sprejemajo po
               hitrem postopku. Torej, to je irelevantno kar si predlagal, da bi bilo po normalnem
               postopku.</p>
               <p>Na ostalo pa ti bom potem odgovoril, ko bom jaz na vrsti za razpravo in sedaj je na
               vrsti gospod Zmago Jelinčič.</p>
            </sp>
            <sp xml:id="SDT2-OZMO-Redna-009-1997-05-09.sp43">

               <speaker>ZMAGO JELINČIČ:</speaker>

               <p>Hvala lepa za besedo. Najprej gospodu Horvatu. Mi Evropski uniji oziroma članicam
               Evropske unije že kar naprej nekaj sporočamo in vedno jim sporočamo nekaj več. Kaj
               vse več smo pripravljeni dati, da bi nas vendarle vzeli v to skupnost. Mislim, da
               tudi o tem, da bi kar na pamet in kar tako deklarativno se odločali o spremembi
               ustave, mislim, da to niti smiselno, niti oportuno. Konec koncev, tudi če bomo zdaj pokazali, da zdaj smo
               pa pripravljeni spremeniti čisto vse, česar smo se prej držali, samo zato, da bomo
               prišli v evropo, to nikakor ne bo niti dober znak, to bo prej negativna točka, kot pa
               pozitivna. In o spremembi ustave, tudi do sedaj Državni zbor ni sklenil ničesar
               podobnega, da bo to kar tako na vrat na nos naredil.</p>
               <p>Ne smemo; tukaj le kar nekako vsi razpravljalci se nekako odmikajo od tega, da je
               pravzaprav Civilno gibanje 23. december vložilo zahtevo za izvedbo referenduma o tem
               vprašanju. Mislim, da tega ne smemo kar enostavno preskočiti. In če že govorimo tem,
               da nekateri tičijo glavo v pesek, zagotovo je mi tukaj ne smemo, kajti zadeva je
               vložena v skladu s slovensko pozitivno zakonodajo in to ni enostavna stvar.</p>
               <p>Pravzaprav, jaz predlagatelja razumem. Poglejte, ves čas se govori kaj vse moramo
               narediti, kaj vse moramo dati, in pripravljeni smo, tako kot je v prilogi 13, pod 64.
               členom, pripravljeni smo kompleten Španski sporazum brez pridržkov sprejeti. Obenem
               pa nismo pripravljeni tistega, pravzaprav na čemer temelji zahteva tega 23. decembra.
               V zakonu o lastninskih in drugih stvarnih pravicah pravzaprav je tisti hakeljc na
               katerega se lovijo. Namreč v tem zakonu, v enem od členov ni navedeno od kdaj naj bi
               veljala tista določba po kateri lahko vsi, ki so bivali v Sloveniji več kot tri leta
               imajo prednostno pravico do nakupa nepremičnin.</p>
               <p>Tako kot je danes napisano in mislim, da ni napisano po nesreči, ampak je zanalašč
               napisano tako, ima pravico do prednostnega napisa vsakdo, ki je pravzaprav kdaj koli
               v zgodovini bival na ozemlju današnje Slovenije in ki je trenutno v Evropski uniji.
               To se pravi, da imajo vsi Nemci, ki so bili med vojno v Sloveniji pravico, bili so
               štiri leta tukaj. Imajo vsi Italijani pravico, ki so bili tri leta tukaj. Vsi ti
               gospodje so bivali legalno v Sloveniji, kajti Slovenija... Ali smem do konca
               povedati?</p>
               <p>Pravno legalno in v skladu tudi s tem ni nobenih prehodnih določb, ki bi to zadevo
               urejala. In to se pravi, so v skladu z takrat veljavnim pravom nemškega Rajha, kamor
               je bil priključen del Slovenije legalno bivali tukaj. Prosim, pozanimajte se pri
               mednarodnih strokovnjakih in boste videli. Na Češkem so s podobnimi argumenti
               utemeljevali sodetsko vprašanje. In zato, ne mi govorili, da bodo pa neki slovenski
               pravniki, ki po domače rečeno, počepnejo pred vsako tujo iniciativo, zdaj se pa
               postavili na zadnje noge in bodo rekli, ne tukaj zemlje pa ne damo. Jaz razumem te
               ljudi iz 23. decembra. Zakaj pa potem ne dam notri tega datuma? Zakaj ne damo? Dejmo
               datum, dejmo letnico, pa naj bo to letnica, morda 1991, ali naj bo 1993, ali naj bo
               letnica 1997, ko bomo recimo ratificirali ta sporazum. Ne pa da puščamo zadevo
               popolnoma odprto. Kajti, če že izvzamemo to, kar je rekel gospod Cizelj, nemško
               okupacijo, ne moremo pa potem izvzeti pravzaprav okupacije slovenskega ozemlja
               Primorske od leta 1920 po Rapalskem sporazumu naprej vse do, pa če ne štejemo do
               9.9.1943, ampak če štejemo do 1.6.1941, je to še vedno več kot tri leta. In to
               nekajkrat več kot tri leta. In vendarle, tega ne moremo osporavati. Konec koncev
               ravno na tem postolatu temelji italijanska zahteva, ki bila potem zavita v celofan
               Španskega kompromisa.</p>
               <p>Vprašanje je, kako bomo prišli v evropo. Ali bomo prišli kot enakopravno partnerji,
               ali bomo prišli kot podrejeni partnerji, še manj kot podrejeni, kot nekakšen privesek k širokemu evropskemu trgu.
               Jaz razumem Evropo, ki hoče v Evropi imeti slabotne, zato dela pravzaprav Sloveniji
               morda tudi probleme. Konec koncev Slovenija ima gospodarsko situacijo bistveno boljšo
               kot Madžarska, kot Romunija, kot Bolgarija, v nekaterih segmentih tudi kot Češka.
               Socialna situacija je tudi boljša, vendar Evropa je Madžarsko gospodarsko že sesula,
               Romunijo ravno tako in Bolgarijo ravno tako. Kaj je treba zdaj narediti? Vskočiti v
               te dežele in jim ponuditi možnost finančnih injekcij, seveda z dobrimi profiti
               investitorjev. To je logična posledica in zato je tudi logično, da ima Slovenija
               tukaj probleme. Slovenija se vendarle zaradi določenih potez vlade, ki jih morda bolj
               dela po nesreči oziroma nezavedno kot zavedeno, ampak vseeno jih je naredila, zaradi
               tega se Evropa malo otepa in morda bi bilo za Evropo bolj ugodno oziroma bolj
               oportuno, če bi bila Slovenija na nižji gospodarski stopnji in pa na nižjem nivoju
               socialnega, na splošni socialnih zadev. Poleg tega se govori o normativni zakonodaji,
               ki naj bi uredila določene segmente, da ne bom govoril o zaščitni zakonodaji, ker
               tudi jaz mislim, da to ni smiselno, niti ne pametno. Navkljub temu, da imamo določene
               zakone, ki določene segmente varujejo, kot na primer zakon o kmetijskih zemljiščih,
               vendar se najde cela kopica določenih lukenj in ovinkov, po katerih ti ljudje vseeno
               pridejo do možnosti nakupa, tako gozdov ali pa kmetijskih površin ali pa, če ne
               rečemo nakupa, do tako imenovanega dedovanja, čeprav nimajo nobene pravica. Zdaj je
               Ustavno sodišče v enem od svojih sklepov celo razširilo možnost tistih, ki imajo
               pravico do denacionaliziranih oziroma zaplenjenih premoženj, tudi na tiste, ki so
               bili pravzaprav člani <q>"kultur bunda, folk doishercih"</q> organizacij in podobnega. To je
               bilo objavljeno v Uradnem listu in vendar, ne vem, večina verjetno tega ni prebrala
               in mislim, da bi bilo to smiselno in se pozabavati tudi s tem. To se pravi po eni
               strani naj bi z določenimi zakoni, ki so že vendar izčistili določene slovenske
               interese, po drugi strani pa spuščamo pri drugih vratih notri take stvari, ki
               pravzaprav so popolnoma skregane s slovenskim nacionalnim interesom.</p>
               <p>Tudi o narodnih parkih. Poglejte, narodni parki, predlog za ustanovitev narodnih
               parkov, enajstih, je dala Slovenska nacionalna stranka že koncem 1993 oziroma začetek
               1994. leta. Jaz mislim, da je vlada imela dovolj časa za to in kaj je naredila, do
               danes popolnoma nič. In gre izgleda samo za to, da nas vlada postavi pred zid, pred
               časovno omejitev in reče, ja, zdaj pa morate, dragi parlamentarci, narediti to, ker
               če ne boste pa vi krivi, da se zadeva ni izpeljala. Ja, pa tako se vendarle v enih
               normalnih demokratičnih deželah ne dela. In jaz razumem tudi, zakaj določene zadeve
               niso znane novinarjem, kot je rekel gospod Janko. Seveda, saj ne morejo biti znane,
               saj še parlamentarcem niso znane. Saj vlada celo parlamentarcem ni do, morda nekaj
               tednov nazaj povedala večino stvari in vendarle je imela vlada te stvari v predalih
               že leta in leta. Konec koncev, vlada je podpisala celo kopico izredno neumnih, vendar
               pa zavezujočih zadev, ki jih mi počasi zdaj odkrivamo in jaz samo še čakam, da bom
               izvedel, da smo podpisali oziroma, da je vlada podpisala tudi kakšen sporazum o
               retroaktivni patentni zaščiti določenih gospodarskih zadev oziroma patentov oziroma
               izumov itn. To, kar so naredili Madžari, ker so jih Američani prisilili in so zaradi
               tega v bistvu recimo farmacevtsko industrijo popolnoma odpisali. Jaz vem, da je bila
               to zahteva, da bi Slovenija morala podpisati, ne vem pa, če smo to podpisali. Ta
               prvič se je Slovenija temu izognila zaradi določenih pametnih ljudi na določenih
               pozicijah v nekaterih ministrstvih, vendar žal moram povedati, da so te ljudi zdaj
               odstranili iz teh ministrstev. Ne vem, ali smo zdaj medtem pa to podpisali. To se
               pravi, bomo spet sesuvali Slovenijo po tihem, nakar bo vlada prišla z ratifikacijo
               vsega tega in bodo rekli, ja, zdaj pa moramo to narediti, ker smo napisali in ni
               druge poti. Ni res, da ni druge poti, so druge poti, vendar so za druge poti potrebni
               sposobni pogajalci, sposobni diplomati, za katere sem prepričan, da nekateri so,
               vendar večina jih ni.  Stalno
               se vrtimo okrog tega španskega sporazuma. V bistvu je to ključni problem vse te
               zadeve. Zakaj torej vlada ne da v tisti, tako grozljivi zakon o lastninskih in drugih
               stvarnih pravicah, omejitve v času? Zato bi jaz predlagal, da odbor formulira sklep,
               da naj vlada v zakonu o lastninskih in drugih stvarnih pravicah določi datum oziroma
               leto, od katerega dalje bo veljala določba o prednostni nakupni pravici nepremičnin.
               Vlada naj premisli, od kdaj naj bi to veljalo, po moje bi bilo dovolj smiselno, če to
               velja od leta 1993, kajti kaj se bo zgodilo čez določen čas, ko bodo tudi druge
               države bivše Jugoslavije vključene v Evropsko unijo, če ne bomo tega storili, da bodo
               ravno tako ti ljudje imeli pravico do nakupa v Sloveniji, to se pravi lahko računamo,
               da ni tako velik strah pred nakupom od strani Italijanov. Italijani so zainteresirani
               do nakupa slovenske zemlje do meje, ki je veljala po rapalskem sporazumu, višje gor
               ne, vendar je pa zagotovo zanimivo, da bi recimo Šiptarji nakupili slovensko zemljo.
               Bili so 3 leta tukaj, to bo vsak dokazal, če ne drugače, s ponarejenimi dokumenti, ki
               se jih da v Sloveniji tudi na upravnih enotah žal zelo poceni kupiti. To je vprašanje
               za drug odbor, kjer bom pa drugače odgovoril. Mislim pa, da sem pa tudi že na
               Državnem zboru prinesel in pokazal ponarejene dokumente in vendar od tega ni bilo
               nobenega haska, lahko jih pa še prinesem. In recimo bodo ti ljudje lahko pokupili
               slovensko zemljo, kajti tem ljudem je bolj v interesu, da se bolj približajo centru
               Evrope kot recimo kakšnemu, ki se oddaljeni, razen, kot sem že rekel, tistim državam,
               ki imajo svoje precenzije na slovensko ozemlje, temelječe na drugih osnovah, to je
               recimo Italija v primeru Primorske in pa recimo Avstrija oziroma Nemčija v primeru
               Štajerske.</p>
               <p>Mislim, da španski kompromisni predlog je bil v bistvu eden od največjih fiaskov
               slovenske vlade in kot sem jaz bral razne dokumente, bi skoraj da rekel, da ni bilo
               nobenih dogovarjanj o tem, ampak da so nam kar lepo sporočili, takole naj bo, mi smo
               pa rekli, prav, pa naj bo tako. Mislim, tako se ena državna politika pač ne vodi. In
               ko je gospod Cizelj rekel, da smo pravzaprav edina država, ki bo imela ali pa, ki bi
               izvedla predhodni referendum o tej zadevi, se jaz z njim strinjam, smo pa tudi edina
               država, ki je podpisala španski kompromis in to sebi v škodo. Zatorej naj vlada
               pogoltne tisto grenko pilulo, kajti to gre točno na njen rovaš. Gre tudi na rovaš
               njene počasnosti dela, kajti, če bi vlada delala prontno, ne skrivala podatkov,
               dokumentov in pa vsega drugega in se dogovarjala s parlamentom in s parlamentarci o
               teh zadevah, potem bi zadeve bile že izpeljane. Seveda pa verjetno ne bi pristali na
               take ponižujoče in dejansko grozljive pogoje.</p>
               <p>Zdaj pa še tole. Mislim, da bi bilo smiselno, da se morda določeni ljudje z vlade
               pogovorijo s temi iz 23. decembra, ki so predlagali referendum in recimo povedo, da
               je vlada pripravljena recimo v zakon o stvarnih pravicah dati notri datumsko mejo, s
               tem pa bi glavni argument tega referendumskega vprašanja oziroma pobude. Vendar to je
               v vladnih rokah, tako kot vlada dela, jaz dvomim, da bo karkoli  naredila, da bo poskušala vse skupaj zvaliti
               oziroma krivdo zvaliti na ramena parlamenta. In ko je gospod Vajgl rekel, da se
               pogodbe za nazaj ne popravljajo oziroma ne prekinjajo - se prekinjajo, takrat, kadar
               se ugotovi, da je pogodba škodljiva; tudi to je pravna praksa. In mislim, da v tem
               primeru, ko smo mi na ta način prepisali - napisali španski sporazum, bi to pogodbo
               morali popraviti. Popravimo jo pa lahko na tak način, kakor sem prej povedal oziroma
               dal predlog, da bi odbor naredil en določen sklep, ki bi ga tukajle potem sprejeli.
               Zaenkrat hvala lepa.</p>
            </sp>
            <sp xml:id="SDT2-OZMO-Redna-009-1997-05-09.sp44">

               <speaker>PREDSEDNIK JELKO KACIN:</speaker>

               <p>Hvala lepa, poslanec Jelinčič. Naslednji ima besedo gospod Mozetič, za njim pa gospod
               Peterle.</p>
            </sp>
            <sp xml:id="SDT2-OZMO-Redna-009-1997-05-09.sp45">

               <speaker>MIROSLAV MOZETIČ:</speaker>

               <p>Hvala lepa za besedo. Lepo pozdrav vsem! Najprej bom poskušal bolj v smislu nekih
               replik na nekatere stvari odgovoriti, ker se mi zdi, da se poskuša odgovornost
               prevaliti na nekoga drugega; veliko govora je bilo prej o odgovornosti.</p>
               <p>Poglejte, bilo je postavljeno vprašanje časa v tem smislu, da se zadeva zelo mudi,
               da je treba do junija to pa to narediti in da je zdaj pač pri vas poslancih ta groza,
               ker ne boste tega naredili. Poglejte, jaz sem že na samem <q>"hearingu"</q>, ko so bili prvi
               <q>"hearingi"</q> za evropskega ministra, kandidata gospoda Pahorja spraševal glede rokov in
               kako si vlada predstavlja, da bo to stvar do maja meseca oziroma do junija meseca ta
               sporazum ratificiran, če pa parlament nima še niti nobenega dokumenta, ne sporazuma,
               niti nima seznama tega, kaj je treba storiti, ne nič. To sem ponavljal na Odboru za
               mednarodne odnose, ampak ni praktično imelo nobene koristi do, bom rekel tiste
               zahteve, ki sem jo tudi jaz podpisal, za izredno sejo, in nekako v zadnjih
               štirinajstih dneh smo dobili papirje; upam, da smo dobili vse. Ker, kar je prej
               gospod direktor službe za zakonodajo, če je prav ta naziv ali pa bom raje rekel bivši
               minister za zakonodajo, je rekel, do jutri lahko pripravi točno obrazložitev, kako
               vse lahko ustavno korektno se izpelje. Mislim, to obrazložitev bi, če sem prav slišal
               in če je bilo to izrečeno, poglejte, jutri naj bi to šele dobili. Ampak, ali je to
               ustavno korektno ali ni ustavno korektno, je to vprašanje že od tistega trenutka, ko
               so bili sprejeti tisti sklepi, ki jih je prej gospod Feri citiral, na Državnem zboru,
               ko je bil podpisan ta sporazum. Od takrat naprej je jasno vprašanje, ali so določene
               stvari oziroma niti ni bilo vprašanje, ampak je bilo dejstvo že, da so določene
               stvari potrebne, da bo potrebno spremeniti ustavo in da bo potrebno spremeniti in
               sprejeti določeno zakonodajo. In zato zdaj sklicevanje na to, da parlamentarci bodo
               pa prepočasi delali, je s strani vlade, vsaj s strani vlade, ki je imela dovolj časa
               - če ga je imela premalo, pa mora povedati, da je datum, ki ga je sama izsilila 2001,
               mislim da pa prekratek, da bi morala imeti več časa tudi ona za pripravo. Zato s tega
               vidika mislim, da vlada tega sploh ne bi smela postavljati.</p>
               <p>Potem je bilo govora, da se, ker je bilo že podpisano, ne sme spreminjati. Seveda se
               ne sme spreminjati. Ampak dejstvo pa je, da je parlament tisti, ki ratificira
               sporazum; parlament lahko ne ratificira sporazuma. To je lahko grozno slišati, ampak
               parlament - vlada mora pač prepričati parlament, naj ratificira sporazum, ki je
               podpisan. In tukaj se poveže na to, ko je bilo govora, da bi bilo treba sklicati
               predsednike, in ne vem koga še vse, vseh parlamentarnih strank. Mislim, to je
               hvalevredno, vendar to bi se bilo treba spomniti že davno prej, ne zdaj, ko se barka
               zaletela v ledeno goro in se potaplja, zdaj se je pa gospod predsednik vlade spomnil,
               da bi bilo dobro sklicati vse parlamentarne stranke in da bi poskušali to barko
               popraviti ali pa če že ne popraviti, da bi njega poskušali rešiti, saj ne gre za -
               saj to je glavni problem - ne gre za - ni tukaj vprašanje, ali se bo rešila
               Slovenija, ampak ali bodo zdaj parlamentarne stranke predsednika vlade in največjo
               stranko, verjetno tudi LDS, ki ima v rokah praktično vseskozi to področje, monopolno,
               poskušala rešiti. In to so stvari, ki so dejansko nemogoče.</p>
               <p>In potem, ko bo že parlament ratificiral ta sporazum, potem je tudi že zaveza tudi
               parlamenta in je povsem tudi normalno, smo tudi vsi to rekli, je tudi referendum o
               vstopu v Evropsko unijo. In je treba tudi javnost prepričati, gospodje iz vlade!
               Najmanj 50% tistih državljanov, Slovencev, ki bodo prišli na ta referendum, da bodo
               glasovali, in jih bo treba prepričati,  da je ta zadeva koristna in pametna in potrebna. Na tem
               področju vlada tudi do zdaj ni naredila nič in tudi zaradi tega so določeni problemi
               v parlamentu, ker pač parlament - v parlamentu so poslanci, poslanci so voljeni, ne
               tako kot vlada, ki je imenovana od parlamenta, pač pa so voljeni od ljudstva, in če
               je ljudstvo proti temu, potem vsak poslanec se sprašuje, ali naj tako glasuje ali naj
               glasuje. Te stvari, na žalost, je vlada te stvari pozabila.</p>
               <p>In prej so bili določeni recimo izgovori, da saj ne bo nihče kupil, saj je zakon, ne
               vem, o kmetijskih zemljiščih, pa ta in ta še zakon ima določbe, da ne smejo tujci -
               seveda ima, ampak takih določb ne bo smel več imeti. To je pa tudi vsem jasno.</p>
               <p>No, in zdaj bom rekel k temu problemu ratifikacije in tega problema španskega
               kompromisa. Jaz sem ta kompromis podpiral. Pa saj v bistvu ni problematičen niti
               toliko ne, niti vsebinsko v bistvu ni problematičen. Ker če pogledate, prva točka je
               praktično to, kar je v sporazumu, da se bo v štirih letih po uveljavitvi sporazuma -
               je treba pač uskladiti to lastninsko in to zakonodajo; to je zaveza, ki jo moramo
               narediti, če hočemo iti v Evropsko skupnost, ker je pač to ena od temeljnih
               svoboščin, je tudi ta prost pretok kapitala. In tukaj se ni kaj izmišljevati. Tudi
               druga točka praktično pomeni isto, samo da to mejo daje bolj nazaj, da praktično daje
               to, da imajo pa določene kategorije pa pravico že od uveljavitve sporazuma naprej. In
               to je bilo vsem, ali pa bom rekel vsaj meni jasno že v prejšnjem mandatu, ko smo
               debatirali in se pogovarjali o tem sporazumu. Bilo je pa tudi vsem jasno, ali bom
               rekel spet, vsaj meni je bilo zelo, zelo dobro jasno in sem prepričan, da tudi
               gospodu, takrat še ministru za zakonodajo, da to ni možno ratificirati brez spremembe
               ustave in da sprememba ustave, in s sprejemom določene ustrezne zakonodaje, ki bo
               urejala pridobivanje, prenos in ne vem kaj vse v zvezi z lastninsko pravico in
               drugimi pravicami na vseh nepremičninah, posebno pa na zemljiščih. Zakaj pa je nujna
               sprememba ustave, pa iz povsem jasnega razloga, ker tisti tako imenovani, tisti
               famozni 68. člen ustave ima dva dela: eno so nepremičnine, ki se lahko uredi z
               zakonom, drugi odstavek pa kategorično prepoveduje na zemljiščih, kar pomeni najmanj
               kar je, mora biti drugi odstavek črtan, na osnovi prvega odstavka pa sprejeti
               ustrezen zakon oziroma ustrezno zakonodajo. In ni variante. In to se je vedelo in to
               je bilo jasno že takrat, ko je bil, ko se je sprejemalo tiste sklepe v parlamentu in
               na osnovi katerih potem pravi vlada je tudi podpisala in poslala tako pismo, ki ga
               imamo tukaj kot prilogo 13 v tem sporazumu ali pa bolj domače, nam je že postalo
               znano - španski kompromisni predlog. In tukaj je problem. Problem je tukaj, da vlada
               od takrat naprej, vsaj kar imamo mi in tudi kar smo zdaj dobili - mi smo dobili samo
               neke sezname, nobenih rešitev - ni bilo nič narejeno. In zato dejstvo je, da je zdaj
               problem pri tej ratifikaciji ta trenutek. To je golo - to je dejstvo, ker sicer če mi
               ratificiramo ta sporazum, ki v tej prilogi 13 sicer res govori, da ne začne takoj
               veljati, pod rimsko ena, štiri leta šele po je treba narediti, pod rimsko dva do
               uveljavitve, in ratifikacije po posameznih parlamentih bodo verjetno res še eno leto
               do dve leti trajale, vendar, kaj pa če se do tistega časa ne spremeni ustava? Potem
               je ta določba v nasprotju z ustavo. In kdo jamči, da bo spremenjena ustava? Mislim,
               to so te zadeve, na katere je očitno vlada en čas premalo pozornosti polagala. Zdaj
               izgleda, da jih polaga in študira to zadevo zelo, zelo intenzivno, vendar tukaj je
               osnovni problem in osnovna stvar, ki bo - zaradi vsega tega se je tudi to pojavilo,
               ta izjava, ki je bila včeraj, teh razumnikov, tudi v bistvu, ki jo jemljem bolj
               resno, čeprav tam je predlog za referendum, tam so določene stvari, ki so napisane
               zelo čustveno. Vendar te zadeve so vse skladne z našo zakonodajo. In tukaj, bom še
               enkrat ponovil, glavni problem je tukaj, da se od takrat, ko je bilo to podpisano, ko
               je bilo to sprejeto v Državnem zboru, da se od takrat naprej ni teh stvari uredilo,
               ker je bilo jasno, da se jih mora urediti do ratifikacije. In zato smo zdaj pač pred
               tem problemom, da praktično ne moremo ratificirati tega sporazuma, ne da bi iznajdli
               neko formulo  kako to prilogo
               13, ta španski kompromisni predlog na neki način, bodisi izločiti ali pa, bom rekel
               ga pogojiti na tak način, da bo skladen z ustavo. Ne vem točno, kakšen je predlog
               glede tistega ustavnega zakona, samo bojim se, da tudi z ustavnimi zakoni, vsaj tako
               kot je pisalo v časopisih, na ta način se tega ne da rešiti, pa tudi, če bi se dalo
               tako rešiti, še vedno nam manjka pa, bom rekel ustrezna zakonodaja, ki bi morala to
               zadevo urediti, ker jo nimamo, tako da te stvari ste pač v vladnih službah, ne bom
               rekel prespali, morda je to pregrobo, morda ste računali, da bo to lažje, če tega ne
               bo, vendar to je ta problem. Da ne govorim pa o tem, kar se tudi piše, ker se piše,
               ne vem, če je res, bojim se pa, da je res, ker smo pač v očeh Evropske unije, nismo
               ravno preveč verodostojna država, ki bi svoje besede resno jemali, se bojim, da je
               verjetno več zahteva, da mora biti ustava spremenjena, preden sploh bodo ratifikacije
               izpeljane do konca, kar pomeni, da če v ustavi ne bo spremenjeno, tudi ratifikacij
               oziroma ta sporazum sploh ne bo prišel v veljavo. In tukaj je vsa, ves problem. Lahko
               potem govorimo še o vrsto drugih zadevah, tako lahko tudi, kot je kolega Jelinčič
               govoril, vendar bi se te zadeve na tak način, se daleč ne pripelje, ampak saj pravim,
               osnovni problem je ravno v tem pravnem <q>"keču"</q>, ki smo se pa vsi in jaz sem prepričan,
               tudi vlada, če pa ne vlada, vsaj minister takratni za zakonodajo, zavedati. Zakaj se
               pa tega ni rešilo, ta odgovor bi morala vlada dati. Zakaj ni prišlo prej odgovora,
               bom rekel vseh parlamentarnih strank, da bi že imeli večino, ki je potrebna, da bi že
               spremenili eventualno ustavo, da bi že sprejeli tako zakonodajo, na to mora dati
               odgovor vlada, ker v parlamentu nobene od teh stvari ni bilo. Edini zakon o
               lastninskih razmerjih oziroma lastninskih pravicah, da na lastnini, naslov se zdaj ne
               spomnim, ki je to urejal, je bil v prvem branju in so bile določene spremembe oziroma
               sklepi sprejeti in od tistega trenutka naprej je na vladi, ni v parlamentarni
               proceduri, je na vladi in parlament čaka, da ga dobi v parlamentarno proceduro. Tako
               da v tem smislu je moje razmišljanje to, da se zelo težko podpre to ratifikacijo, ne
               da se iznajde neko formulo v, ne vem, bodi v neki obliki neke rezerve ali ne vem kaj,
               kot je običaj pri, če je tukaj možno, ne vem, naj povedo drugi, ki je vezana na
               prilogo 13, ki ne more postati veljavna, če se ne spremeni ustave. Brez tega mislim,
               da je nemogoče ta sporazum ratificirati, pa še tako govorimo, da je nujen, potreben,
               v vsem tem se strinjam. V vsem tem se strinjam, vendar to stvar je treba rešiti tako,
               da bo korektna, ker sicer lahko pride tudi do ustavne presoje, do česar koli in se
               bomo samo še bolj smešili in bom rekel, še bolj izgubljali verodostojnost, tako doma
               kot zunaj. Hvala lepa.</p>
            </sp>
            <sp xml:id="SDT2-OZMO-Redna-009-1997-05-09.sp46">

               <speaker>PREDSEDNIK JELKO KACIN:</speaker>

               <p>Hvala lepa, gospod Mozetič. Samo kratka replika. Vmes med razpravo ste rekli, LDS
               ima ves čas monopolen položaj na tem področju. No, ta trditev je nekorektna, ker sami
               dobro veste, da je do konca februarja letošnjega leta državo vodila vlada, v kateri
               ste bili dve stranki in druga stranka je imela v tej vladi ministra za ekonomske
               odnose in razvoj, notranje zadeve, promet, kmetijstvo, kulturo, znanost. Zakaj ta
               stvar ni bila posredovana, govorimo o ratifikaciji, v obravnavo v prejšnjem mandatu,
               tudi ta odgovor lahko pomaga pripraviti in izreči vaša stranka. To je samo replika.
               Za besedo je pa prosil gospod Lojze Janko, ki je želel odgovoriti na vašo... Bom dal
               besedo, takoj za tem, samo gospod Janko... Izvolite.</p>
            </sp>
            <sp xml:id="SDT2-OZMO-Redna-009-1997-05-09.sp47">

               <speaker>MIROSLAV MOZETIČ:</speaker>

               <p>Na vašo repliko. Prvič imam repliko oziroma ugovarjam, ampak to je pri vas običajno,
               da vodite sejo, ne tako kot predsedujoči oziroma predsednik tega odbora, pač pa kot
               član LDS-a, ki ima neko močno, ne vem kaj, ampak dobro, to je stvar, tudi prej je
               bilo, so nekatere stvari in to vaše vodenje ni korektno.</p>
               <p>Drugič, mi smo bili v vladi, ampak jaz sem rekel, LDS je imel monopol nad tem
               področjem. Jaz ne ugovarjam, da smo mi bili v vladi, ampak LDS je imel monopol nad
               tem področjem.</p>
            </sp>
            <sp xml:id="SDT2-OZMO-Redna-009-1997-05-09.sp48">

               <speaker>PREDSEDNIK JELKO KACIN:</speaker>

               <p>Ne repliciram, besedo ima gospod Lojze Janko, ki se je priglasil k besedi po vaši
               oziroma med vašo razpravo.</p>
            </sp>
            <sp xml:id="SDT2-OZMO-Redna-009-1997-05-09.sp49">

               <speaker>LOJZE JANKO:</speaker>

               <p>Hvala lepa. Jaz bi gospodu poslancu Mozetiču dve stvari skušal pojasniti. Vlada je že maja leta 1995 začela
               oziroma predlagala Državnemu zboru, da se začne postopek za spremembo določbe ustave.
               To se pravi ni res, da strokovno nismo pripravili, čisto nekaj drugega pa je, ali je
               bilo takrat dovolj kritične mase in politični konsenz in vsi drugi predpogoji, da bi
               Državni zbor to začel ob tistih predpostavkah, ki so bile seveda nujno potrebne, da
               bi se, prvič, začel postopek in potem tudi ustrezno končal. Ni res, da v obrazložitvi
               zakona o ratifikaciji ni popolnoma jasno in nedvoumno predstavljena morebitna
               dopolnitev ustavnega zakona. Namreč ta dopolnitev ustavnega zakona gre v smer, da bi
               rekli, ne glede na drugi odstavek 68. člena lahko tisti državljani držav, ki so imeli
               3 leta stalno bivanje, dobivajo ob pogoju vzajemnosti lastninske pravico na
               nepremičninah. Skratka ne gre za neko spremembo, ampak za nek začasen suspenz te
               določbe in to bi se lahko na ravni ustavnega zakona, ki pač je ustavni zakon za
               izvedbo ustave, to storilo. Mi smo se zavedali, da je to precej nerodna situacija v
               vsakem primeru, da bi nek Državni zbor oziroma neka država vsako leto ali pa vsaki
               dve leti spreminjala svojo ustavo. Zato smo menili, da bo itak nujno potrebno, ko bo
               Slovenija se odločala, da bi postala polnopravna članica, takrat mora seveda imeti in
               to je popolnoma korektno, referendum. Takrat mora celotno ljudstvo povedati, ali gre
               v vključitev ali se s tem strinja ali ne. In drugo, takrat mora tudi ustava, tako kot
               imajo ostale petnajsterice, vsebovati določbo, pri katerih pravzaprav se nacionalni
               parlament, država odpove enemu delu suverenosti, ker se zaradi splošne tipizacije,
               standardizacije, prava, povečevanja te gospodarske in te sposobnosti v neki
               nadnacionalni strukturi, da takrat nacionalni parlament ima v ustavi določbo oziroma
               takrat država v ustavi določbo, kjer to piše in to sem jaz tudi nekajkrat povedal,
               nekajkrat tudi že prejšnji komisiji za evropske zadeve podal, kako je pravno
               primerjalni ta ustavni pregled v državah, v ustavah dvanajsterice, se spravi tudi, če
               ne bi danes spreminjali, to se pravi začeli postopka za spreminjanje ustave, ga je
               treba izvesti in opraviti in takrat šele lahko prideš kot polnopravni član, ko imaš
               tako kot Nemčija, Francija, Danska, Nizozemska in vse te države, ki so sedaj v
               Evropski uniji, tak člen o prenosu na supranacionalno raven. Tako da ni res, da tega
               niso storile strokovne službe, so tudi takrat, ko sem bil jaz minister za zakonodajo
               oziroma minister brez listnice, te zadeve na strokovni strani so bile pripravljene.
               Jaz pa ne morem vplivati, kdaj in kako bo dosežen politični dogovor, ki je nujno
               potreben, da se doseže tista zadostna kritična masa, ko moraš pri začetku postopka za
               spremembo, ali ustavnega zakona ali ustave, imeti dve tretjini navzočih poslancev in
               za spremembo dve tretjini od 90, to pa je 60. Se pravi ne reči, da tega ni bilo, ker
               je bilo narejeno, to se pravi od maja 1995 je v Državnem zboru, ampak Državni zbor
               skupaj z vlado ugotoviti, zlasti pa zdaj naprej na teh ravneh z vodji poslanskih
               klubov oziroma predsedniki parlamentarnih strank, kaj je v sedanjem trenutku
               objektivno možno in realno storiti. Nekaj pa je treba storiti, jaz sem tudi ves čas
               poudarjal, ko bo sporazum začel veljati, je treba imeti tudi ustavo že pripravljeno
               na to. Skratka tu ni nobenih dilem, nobenih dvomov in strokovno tisto, kar je bilo
               možno takrat pripraviti, smo pripravili. Hvala lepa.</p>
            </sp>
            <sp xml:id="SDT2-OZMO-Redna-009-1997-05-09.sp50">

               <speaker>PREDSEDNIK JELKO KACIN:</speaker>

               <p>Hvala lepa. Replika, gospod Peterle.</p>
            </sp>
            <sp xml:id="SDT2-OZMO-Redna-009-1997-05-09.sp51">

               <speaker>ALOJZ PETERLE:</speaker>

               <p>Jaz se spominjam tega predloga za spremembo ustave iz leta 1995 in drži, kar pravi
               gospod Janko, prejšnji minister za to področje, da se na tej ravni, se pravi na
               njegovi ravni je recimo strokovna, ne da dobiti političnega konsenza in on seveda ne
               more odgovoriti, zakaj ga ni moglo biti, ker ga ni nihče poizkušal skupaj spraviti in
               moram reči, da se Krščanski demokrati kot drugi partner v tej koaliciji nismo čutili
               prvi poklicani, da to dosežemo, če smo videli popolnoma odsotnost volje pri prvem
               partnerju, da to naredi in formalno je stvar spet lepo uspela. Videz je bil lep,
               Drnovšek je lahko rekel, mi smo dali predlog v parlament, parlament pa, glejte, ne
               reagira. V parlamentu pa sedi drugi LDS-ovec, Školč.  Ali je dal kdaj na kolegij to vprašanje, tisti, ki
               ste bili tam? Se spomnite, da bi kolegij to obravnaval ali naj da na dnevni red ali
               ne. Tega spomina nimam. Ker je to jabolko zelo kislo, se ta politika nadaljuje in
               Drnovšek v bistvu računa, da ga bo opozicija v parlamentu prisilila, da naredi to in
               to. V tej igri smo sedaj in ne rad sodelujem na tak način. Takrat so bile pred nami
               volitve. Ena stranka niti opeke, druga, ki je sedaj v vladi, pokupili bodo vse, ampak
               LDS preprosto ni tvegala, da gre s tem vprašanjem naprej in sedaj smo pač tukaj kjer
               smo. Ampak o drugih stvareh mimo ugovora.</p>
            </sp>
            <sp xml:id="SDT2-OZMO-Redna-009-1997-05-09.sp52">

               <speaker>PREDSEDNIK JELKO KACIN:</speaker>

               <p>Ugovor. Gospod Mozetič, ugovor.</p>
            </sp>
            <sp xml:id="SDT2-OZMO-Redna-009-1997-05-09.sp53">

               <speaker>MIROSLAV MOZETIČ:</speaker>

               <p>Hvala lepa. Samo to bom povedal gospodu Janku povedal, ker ga visoko cenim kot
               pravnega strokovnjaka naj vse to, kar je povedal, verjamem. Ko sem govoril, sem tudi
               povedal in predpostavljal in tudi partner je povedal, da je bilo njemu to vse jasno
               in tudi vem, da mu je bilo vse jasno. Vendar, mi v parlament razen tistega predloga z
               ustavo, ki ni šel v nikakršno proceduro, niti v minimalno,dogovarjanja se sploh
               začnejo ali ne, drugih stvari nismo dobili. Verjamem, da imate v vladnih službah vse
               to, ampak v parlamentu ni in zato se ne morete zgovarjati ali pa kritizirati
               parlament, da nekaj ni naredil. Parlament ne more narediti, ne more začeti, če ne
               dobi od vlade. Zakaj pa vlada ni dala naprej, tega pa ne vem?</p>
               <p>S tem ne krivim, gospod Janko vas. Vi, verjamem,da ste vse to naredili.</p>
            </sp>
            <sp xml:id="SDT2-OZMO-Redna-009-1997-05-09.sp54">

               <speaker>PREDSEDNIK JELKO KACIN:</speaker>

               <p>Sedaj pa sam sebi dajem prostor za ugovor. Nisem razumel, da kdorkoli obtožuje
               parlament, da česarkoli ni storil. Obratno. Parlament je dobil vladni predlog, da se
               razširi dnevni red in mi smo to pobudo sprejeli, razširili dnevni red in sedaj
               razpravljamo o ratifikaciji. V skladu s predhodnimi najavami ima sedaj besedo
               poslanec Lojze Peterle, potem pa Ivo Hvalica, dr. Franc Zagožen in Jože Lenič.</p>
            </sp>
            <sp xml:id="SDT2-OZMO-Redna-009-1997-05-09.sp55">

               <speaker>ALOJZ PETERLE:</speaker>

               <p>Hvala lepa, gospod predsednik. Spoštovane poslanke in poslanci, spoštovane gospe in
               gospodje! Mislim, da gredo stvari narobe. Gospod predsednik vlade predava v Ameriki,
               namesto da bi tukaj pojasnil kaj je jasno stališče koalicije, kaj se je ta
               dogovorila. Če ni tukaj njega, bi pričakoval, da bi bil tukaj vsaj od njega
               pooblaščeni podpredsednik vlade za koordinacijo evropskih zadev gospod Podobnik, da
               bi pojasnil kaj je stališče koalicije, ali da bi vsaj pojasnil kaj pomeni, da
               eminenten član te iste stranke vodi gibanje 23.12.1997, ki je prišlo z referendumsko
               pobudo proti kateri formalno nimam nič. Prepričan sem, da bom videl zvečer na
               televiziji gospoda podpredsednika kot otvoritelja kakšnega sejma, ampak raje bi ga
               videl, da bi nastopal tukaj.</p>
               <p>Ker ni nobenega od ljudi, tudi zunanjega ministra ne, mi je jasno, da tega dogovora
               še ni in da smo še kar naprej v strokovni dimenziji tega vprašanja, nikakor pa ne
               pridemo na jasno do politične. Ker se pač koalicija še ni dogovorila, ampak je bolj
               prepevala včeraj kot beremo, smo v tej situaciji v kakršni smo in zato ne vem ali ima
               smisel, da vprašanja še naprej postavljamo. Slišali smo, da je urad za zakonodajo
               pripravljen tudi do jutri nekaj narediti. Pravim zakaj ne do včeraj, zakaj ne do
               danes, ampak sem zaradi tega, ker je to silno pomembno pripravljen tudi jutri priti,
               tudi opolnoči, če bomo prišli kam naprej, ampak se bojim, da nam dodatne strokovne
               proučitve in razlage ne pomagajo daleč, če tisti, ki bi mogel konsenz na neki podlagi
               graditi, tega ni pripravljen ali ni sposoben. Mene ne zanima minimalna varianta ali
               maksimalna varianta in dodatne proučitve. Mene zanima prava varianta oziroma
               verodostojna varianta. Verodostojna je pa tista, ki bo naše razumevanje dogovora med
               Brusljem spravila v enoznačnost. Se pravi, da bomo to, kar bomo naredili enako
               razumeli pri nas in v Bruslju. Torej to, da se tukaj še proučujejo zadeve, meni samo
               dodatno potrjuje, da ni še političnega pregovora kako te zadeve zvoziti.</p>
               <p>Mimogrede, vprašanje referenduma. Danes sem že slišal razlago, da je ta referendum
               spustila v javnost ena od opozicijskih strank. Značilna razlaga tujim diplomatom. Ne
               prva in ta stranka bo že zase govorila kadar bo treba, izjemoma ni naša, je ena
               druga, ki je tudi primerna za vsakršne krivde, ampak to je tisto o čemer je treba
               govoriti tudi in ko je bilo
               prej rečeno, mislim, da s strani predsednika, da nihče ne krivi parlamenta, bom
               povedal en podatek, ki mislim, da vendarle govori v tej smeri. Ko je bil tukaj na
               obisku eden od državnih sekretarjev za evropske zadeve ene od članic Evropske zveze
               je na uradnem obisku, mislim, da v sobi 217, dejal naslednje; da ne želijo v Evropski
               zvezi nekonferentne situacije, ki je v tem, da imamo zelo proevropsko usmerjeno vlado
               parlament pa njenim dejavnostim ne sledi. Berem to tako, da je bil nekje prej, preden
               je prišel do mene in so mu rekli, poglejte mi delamo, tam pa nič. Druge razlage za to
               nimam. Protestiram proti takemu potvarjanju situacije, v kateri je dosti natančno
               govoril že poslanec Mozetič. To v čemer smo je zame neopravičljiva zamuda, že pred 10
               junijem lani 11 mesecev nazaj je vlada že vedela kaj je treba narediti in to je zame
               ne samo neopravičljivo, je tudi neodgovorno, je nemoralno do slovenske države. To v
               čemer smo je politika časovne stiske, značilna za Drnovškovo politiko, to se ne
               dogaja prvič, s tem, da je tukaj prišlo do presenečenja, ki v to politiko ni bilo
               vkalkulirano in to presenečenje je pač ta pobuda za referendum, ki nas za nekaj
               mesecev v procedurah pomika naprej in nas spravlja iz koledarja, ki bi ga bilo mogoče
               zlasti, če bi bila volja po izredni seji malo bolj očitna tudi na strani koalicije
               vendar še spravljati nekako na vlak v pravem času. Sedaj mislim, da to odhaja in pač
               sodelujemo v nekem gasilstvu, v katerem bomo znova in znova pozivani, da se zavejmo
               zgodovinske situacije in da dajmo za božjo voljo za državo nekaj narediti. Vemo kdo
               se bo potem slikal in vemo kaj bomo od tega v parlamentu potegnili. Govorilo se bo
               kot že tudi danes, tako med vrsticami ali direktno o luknjanju lukenj v barko. Naša
               stranka in predlagatelji izredni seji se ne počutijo prav nič kot tisti, ki bi kot
               kaj takega želeli, ampak izredna seja, ki smo jo predlagali, ima vsaj to posledico,
               da so se nekatere stvari očitno pospešile in ker pač niso bile možne prej, sem vesel,
               da se vsaj v, kot je rekel gospod Hvalica, dogajajo v šlepanju. Tudi to je lahko
               rezultat izredne seje.</p>
               <p>Mislim, da je možno po politični plati priti še vedno do nekega dogovora tudi v duhu
               tega, kar je poslanec Feri Horvat govoril, nikakor pa ne na ta način, da bi parlament
               prevzemal odgovornosti vlade, ker to bi bilo pa popolnoma narobe svet. Ampak tudi, če
               se mi danes dogovorimo ali v sredo dogovorimo kaj bodo stranke skupaj naredile,
               obstaja še vedno nekaj vprašanj o slovenski stopnji pripravljenosti za vstopanje v
               Evropsko zvezo. Namreč, ko smo bili v Bruslju so nam jasno povedali, gospe in
               gospodje, mi ko bomo delali to oceno imenovano avi? v tujem jeziku, bomo pogledali
               vaše sedanje stanje, torej rentgen današnje situacije, kaj ste že naredili, bomo pa
               na osnovi tega, kar ste že naredili ocenili kaj lahko še naredite. S tega vidika je
               sama ratifikacija absolutno premalo po mojem, da bi šli mi s hitrim vlakom naprej.
               Žal je to tako, s to stvarjo se resno ukvarjam in jo tudi tako resno govorim. Najbolj
               preprosto bi bilo, da bi šla stvar po Drnovškovi predstavi. Sedaj ratifikacija, spet
               pošljemo lepo razglednico Ljubljane s pomladnimi barvami v Bruselj in rečemo na redu
               smo. Ampak tam temu več na tak način ne verjamejo. Rad bi danes eksplicitno slišal
               ali je bilo preverjeno v Bruslju taka tako imenovana minimalna varianta ali gre skozi
               ali ne. Ne bi rad sodeloval pri odločanju katerega rezultat bo potem izšel v mastnem
               tisku kot nekaj nezadostnega. Mene zanima kot sem prej rekel verodostojna, kredibilna
               varianta in se bom za to zavzemal, dokler se bo treba.</p>
               <p>Še nekaj. Sedaj bo verjetno cela tekma v pobudah, za konsenz, za politično
               odgovornost in ne vem kaj. To sedaj pravzaprav že dve leti delamo. Ne mislim, da je nepotrebna, ampak bistveno
               je to, kar trdim nekaj časa že, vlada oziroma koalicija mora priti z eno voljo o tem,
               kaj hoče narediti. Tudi ni potrebno novih deklaracij pisati, saj imamo mi v
               parlamentu vse že napisano. In tudi se ni treba vračati in razlagati, da gre za
               diktat. Ali je šlo za diktat ali ne, tako so se naši takrat pogajali; najprej
               španskega predloga nikakor niso hoteli, mislim, so ga zavrnili, potem so ga na čuden
               način sprejeli, potem je bil nek <q>"non paper"</q>, ki ga ni smelo biti, pa ko smo bili v
               Bruslju, smo ga lahko videli, pa je potem bil, na koncu se je pa na hitro, spet po
               zaslugi izredne seje, drugače ne vem, kako bi to bilo, sprejelo. In jaz predlagam, da
               ne vračamo debate v to, ali je to višja ali nižja cena. Sam se temu odpovedujem, moje
               mnenje poznate. Ampak s tem moramo zdaj živeti. Vprašanje pa je, kako to narediti. To
               vprašanje je pa predvsem vprašanje izvršilne oblasti in ta mora priti tukaj z jasno
               besedo.</p>
               <p>Dodal bi še nekaj glede javnosti. Glejte, mi nimamo strategije, predpristopne, iz
               katere bi nam bila celota razvidna. Nihče ni govoril, ko je govoril o predlogu zakona
               o ratifikaciji evropskega sporazuma, o tem, ali je vlada preštudirala, katere odprte
               možnosti za tranzicijske režime bo uporabila za zaščito te industrije, one
               industrije, servisov oziroma storitev in tako naprej. Mi nič ne vemo, kaj je
               naslednji korak, bi se želeli pa pogajati januarja v prvi rundi. Tega se čez avgust
               in julij ne da narediti. Tako jaz razumem koledar oziroma sposobnosti tudi lahko zelo
               sposobne naše strokovne ekipe pod prvimi ljudmi v vladi. Čas je preprosto potekel za
               te zadeve. To, kar je prej gospod Janko rekel, bi rekel sem vesel, da sem slišal,
               ampak zakaj nisem slišal tega 10. junija 1996? Zdaj izgleda tako, da nihče ne more
               nič kupiti, ampak ljudje nimajo tega vtisa; ljudje poslušajo, da bodo vse to kupili.
               Zakaj ni vlada naredila informacijske kampanje? Zakaj imamo šele, kot imamo, osnutek
               oziroma izhodišča za strategijo, takorekoč teze za strategijo, ko imajo druge države
               že strategije narejene, imamo mi tudi samo nek osnutek programa javne kampanje. In
               jaz vem, zakaj te kampanje ni in je še nekaj časa ne bo: zato, ker se koalicija ni
               zmenila, za osnovno stvar se ni zmenila. Zato te kampanje ne more biti, ker bodo
               ljudje isto spraševali, kot mi sprašujemo tukaj vlado. In je to seveda zelo narobe,
               ker ljudje živijo še v večji nevednosti in neinformiranosti kot sami poslanci.</p>
               <p>In tukaj jaz predlagam vladi, kdorkoli jo danes tukaj zastopa, da se pač te vroče
               kaše ali kislega grozdja, ki očitno ne nosi samo lepih političnih točk, da se te kaše
               loti in ne sili opozicije, da se je loti prva. Opozicija je ravno tako zavezana temu,
               kar je bilo v stališčih in sklepih oziroma deklaracijah že sprejeto. In kaj je bilo
               sprejeto, je jasno. In če bo vlada prišla z resnim predlogom, mislim, da bo opozicija
               to resno tudi jemala. Ampak to si jaz predstavljam tako, da reče, <q>"naša A varianta je
               ta, ste zanjo?"</q>; če bomo rekli, <q>"ne"</q>, bodo rekli, <q>"naša B varianta je pa ta, dajmo se
               za to zmeniti"</q>. In če bi še ta mogoče ne šla, je mogoče potrebna še C varianta, ampak
               te alternative morajo biti. Tako si jaz politiko predstavljam, ne pa nas vprašati,
               <q>"če boste vi, bomo pa tudi mi"</q> - to je ta politika, ki nas nikamor ne pelje.</p>
               <p>Torej jaz želim jasen odgovor, ali so te variante z Brusljem nekako usklajene ali
               dogovorjene, ali vsaj preverjene, ker nima smisla, da delamo brez te preveritve
               oziroma uskladitve, ker moramo zdaj igrati karte z njimi, ne sami zase. To ni ta rog
               v eno, ampak je vsaj v dvoje. Toliko, hvala lepa.</p>
            </sp>
            <sp xml:id="SDT2-OZMO-Redna-009-1997-05-09.sp56">

               <speaker>PREDSEDNIK JELKO KACIN:</speaker>

               <p>Hvala lepa, gospod Peterle. Želi predstavnik vlade odgovoriti? Ugotavljam, da ne.
               Naslednji...</p>
            </sp>
            <sp xml:id="SDT2-OZMO-Redna-009-1997-05-09.sp57">

               <speaker>DR. BORIS CIZELJ:</speaker>

               <p>To, kar je vprašanje gospoda Peterleta zdaj, morda bi nekaj informacij podal.</p>
               <p>Vprašanje je vsekakor več kot relevantno in na tem smo v zadnjih dveh tednih
               intenzivno delali v kontaktih s komisijo. Moram povedati, da tako, kot je bilo tudi
               povedano ob obisku predsednika Santerja in njegove delegacije, je v komisiji oziroma
               s strani držav članic bilo od podpisa sporazuma z nami prepričanje, da je način, kako
               bo Slovenija realizirala obveze iz španskega kompromisa, vezano tudi na ustavne
               spremembe. Ko smo preverjali, ali bi tudi druge variante, vključno z varianto, ki jo
               je gospod Janko predstavil, da je za njih sprejemljiva, moram reči, da mnogi
               argumenti, ki smo jih uporabili  pri tem predlogu, za njih niso bili povsem sprejemljivi,
               predvsem niso razumeli, po eni strani po pravni logiki, po drugi strani pa ko smo jim
               tudi politične argumente utemeljevali, jih nismo v celoti prepričali.</p>
               <p>Tisto, kar je, jaz bi rekel končni vtis vsaj na nivoju, funkcionarskem - o tem še s
               komisarjem Van De'Broockom recimo nismo imeli še enega pogovora, čeprav je tudi bilo
               napovedano v neki fazi celo neko njegovo pismo - seveda je to, da evropska komisija
               ne želi vsiljevati Sloveniji načina, kako bo realizirala obveze, ki so podpisane v
               asociacijskem sporazumu, da pa seveda je njihovo pričakovanje, da gre za odstranitev
               nekonsistentnosti med obvezo v sporazumu in med določbami, ki so veljavne v naši
               ustavi, in da seveda, v kolikor se to ne odpravi, da bodo seveda v Aviouxu <stage>(?)</stage> ta
               vprašanja izpostavljena. Seveda se zavedajo tudi, da ustavne spremembe ni mogoče
               realizirati v zelo kratkem času. In glede na to, da ratifikacijski postopek bo tekel
               od danes naprej še najmanj 12, mogoče celo 18 mesecev ali še celo več, seveda je s
               strani tistih, s katerimi smo se pogovarjali, razumevanje, da je lahko tudi ta
               postopek vezan na ta časovni okvir. Vendar moram reči, da je več sogovornikov pa
               jasno zatrdilo, da se pa evropska komisija ni pripravljena začeti pogajati s
               Slovenijo, če ne bi do tistega trenutka te spremembe, ustavno-zakonodajne, bile v
               Sloveniji tudi zaključene. Hvala lepa.</p>
            </sp>
            <sp xml:id="SDT2-OZMO-Redna-009-1997-05-09.sp58">

               <speaker>PREDSEDNIK JELKO KACIN:</speaker>

               <p>Hvala lepa, dr. Cizelj. Replika? Prosim.</p>
            </sp>
            <sp xml:id="SDT2-OZMO-Redna-009-1997-05-09.sp59">

               <speaker>ZMAGO JELINČIČ:</speaker>

               <p>Hvala lepa. Ja, glede na to, kar je gospod Cizelj zdaj povedal, imam jaz občutek, da
               Evropa ne dela drugega, kakor Slovenijo izsiljuje - <q>"če ne boste naredili čisto vsega
               tistega, kar bomo mi rekli, vas pa ne bomo vzeli, pa še takrat bomo premislili, če
               vas bomo sploh vzeli"</q>. To sem jaz povzel iz vseh teh zadev. Mislim, in konec koncev,
               glede na to smo mi, ne mi, ampak vlada je, izgleda, pripravljena vse to naresti, pa
               še kaj več, samo da bi prišli notri. Ker jaz tudi v nadaljnjih razpravah - jaz nisem
               nič slišal o tem, da bi vlada recimo rekla, kaj vem, povedala kakšno svoje mnenje, da
               pravzaprav morda bi bilo pa res smiselno, če datumsko mejo damo notri v tisti zakon,
               ker potem tudi sprememba ustave konec koncev ni več tako problematična, kot za večino
               ljudi problematična je. In v bistvu, če ni te spremembe, tudi je problematična. Tudi
               jaz tako gledam.</p>
               <p>In potem me pa še nekaj čudi tukajle. Vlada se obnaša tako, kot da je že definitivno
               zmenjeno, da v Evropo gremo, vsi pa vemo, da je pravzaprav majhna možnost, da gremo
               zdaj v prvem krogu ali pa tudi, kaj jaz vem, kdaj kasneje. To se pravi, kakšna je pa
               strategija vlade, če ne pridemo notri? Ali potem se bo pa kar vse sesulo? Potem bo pa
               padla tema na Slovenijo in bomo spet iskali enega, ki bo prižgal vžigalico. Jaz
               mislim, da - saj ne bo konec sveta! In rad bi vedel, ali vlada potem misli odstopiti,
               če ne pridemo v Evropo, ali misli emigrirati v svetlo Evropo ali kaj bo naredila? Jaz
               bi rad vedel tudi opcijo, kaj se bo zgodilo recimo, če ne pridemo zdaj v Evropo.</p>
            </sp>
            <sp xml:id="SDT2-OZMO-Redna-009-1997-05-09.sp60">

               <speaker>PREDSEDNIK JELKO KACIN:</speaker>

               <p>Replika, Lojze Peterle.</p>
            </sp>
            <sp xml:id="SDT2-OZMO-Redna-009-1997-05-09.sp61">

               <speaker>ALOJZ PETERLE:</speaker>

               <p>Bruselj nič ne izsiljuje; Bruselj samo bere pogodbo.</p>
            </sp>
            <sp xml:id="SDT2-OZMO-Redna-009-1997-05-09.sp62">

               <speaker>PREDSEDNIK JELKO KACIN:</speaker>

               <p>Hvala lepa. Zaključujem repliciranje - gospod Feri Horvat.</p>
            </sp>
            <sp xml:id="SDT2-OZMO-Redna-009-1997-05-09.sp63">

               <speaker>FRANC (FERI) HORVAT:</speaker>

               <p>Žal se moram strinjati z večino tega, kar je Zmago povedal. To nam je potrdil tudi
               zadnjič prof. Bernard, ki je opravil to prispodobo - Evropska unija je vlak, ki ne
               stoji, ne čaka, ampak se premika. In ker se zelo intenzivno ukvarja z notranjimi
               spremembami, bo ta možnost vpliva, čim pozneje bomo zraven, tem manjša - vzemi ali pa
               pusti! Če je druga kakšna alternativa vsaj približno primerna, vsaj z ekonomskega
               vidika - vsaj analize kažejo, da je ni.</p>
            </sp>
            <sp xml:id="SDT2-OZMO-Redna-009-1997-05-09.sp64">

               <speaker>PREDSEDNIK JELKO KACIN:</speaker>

               <p>Hvala lepa. Nadaljujemo razpravo in besedo ima poslanec Ivo Hvalica, za njim pa dr.
               Franc Zagožen.</p>
            </sp>
            <sp xml:id="SDT2-OZMO-Redna-009-1997-05-09.sp65">

               <speaker>IVO HVALICA:</speaker>

               <p>Hvala lepa, gospod predsednik. Spoštovani! Mojo razpravo bom opravil v svojem imenu
               in v imenu Socialdemokratske stranke.</p>
               <p>Začel bom z repliko gospodu Horvatu zgolj slučajno, ker me je pravzaprav v to
               prisilil. In sicer gospod Feri Horvat predlaga sporazum strank, ki so v parlamentu.
               Malo pozen je gospod Feri Horvat, pa še v kontradikciji sam s sabo. Takšen sporazum
               sem predlagal pred več kot letom dni in Feri Horvat je glasoval proti in Združena
               lista. Kaj je bil začetek, 1. člen tega sporazuma: <q>"Spodaj podpisane stranke,
               zastopane v Državnem zboru, s podpisom tega sporazuma ugotavljamo, da ima Slovenija
               ekonomski in varnostni interes za vključitev v Evropsko zvezo, in izražamo skupno
               voljo za ta korak na temelju enakopravnih principov in pod enakimi pogoji, kot to
               velja za druge kandidatke za članstvo v zvezi."</q> Mislim, že ta 1. člen, ki je v bistvu
               neka preambola, pove vse. No, ampak takrat - proti LDS, proti - izpiski, veste, so
               zelo važna stvar! Se jih izplača hraniti.  Že prej, 2. aprila sem predlagal, ko nisem imel še izdelanega tega
               teksta, da bi imeli kolegij o zunanji politiki. Tudi to ste glasovali proti in tudi
               tu, dragi moj Feri, si glasoval proti, lahko se potem prepričaš, da ne govorim na
               pamet. Torej gospod Mozetič je omenil predlog Drnovška o nekem medstrankarskem sedaj
               sporazumu, torej moram opozoriti tudi gospoda Drnovška, sicer pa se to tako rekoč ne
               bo slišalo, ker do njega ne pride, da je zelo pozen. Zakaj sem rekel, da do njega to
               ne pride? Pred dvema dnevoma smo sedeli 4 ure na skupni seji Odbora za obrambo in
               Odbora za mednarodne odnose, tako rekoč provladni časnik Delo je temu namenil eno
               kratko notico, iz katere sploh ni razvidno, da bi kdorkoli od nas poslancev kakšno
               besedo rekel. Ob vsem spoštovanju je bil omenjen državni sekretar Ivo Vajgl, je bil
               omenjen cenjeni gospod Cizelj in je bil omenjen še obrambni minister Tit Turenšek,
               drugih tam ni bilo, pa so bile izrečene neke zelo, bi rekel dovršene analize. Nič,
               kot da se to ni zgodilo. Kdo je uveljavil to avtocenzuro, ali je mogoče že cenzura,
               ne vem. Torej kakorkoli, če bo kdo slučajno srečal doktor Drnovška, jaz nimam
               prilike, razen ob izjemnih prilikah, naj mu to pove, da je v zamudi s tem predlogom
               za eno leto in en mesec.</p>
               <p>Sicer pa španski kompromisni predlog. Jaz opozorim, takrat, ob glasovanju v Državnem
               zboru, da smo se mi vzdržali, ker je marsikdo drugače interpretiral. Gospod Peterle
               je omenil, da je ena stranka rekla, niti opeke. To ne drži popolnoma, ker je Združena
               lista glasovala za, Borut Pahor je soliral, dokaz izpisek z dne 11.4. ob 15.24 uri in
               40 sekund. Tako, ne, da se ne bi zdaj sprenevedali. Potem se je zgodilo to, da so
               Socialdemokratski stranki obesili <q>"evros..."</q> in to kar precej velika tabla, vsak od
               nas jo je nosil in to, ta informacija je prihajala iz tiste centrale, tistega
               veleposlaništva, iz rimskega veleposlaništva, ki si je pred par dnevi dovolilo na
               račun dveh poslancev Državnega zbora tako grob spodrsljaj, da so vredni pomilovanja,
               ne kazni, ker kazni itak ne bodo dobili. Z gospodom Leničem sva namreč bila, kot sem
               že povedal in bom še nekajkrat povedal, na konferenci, simpoziju NATA s pomembnim
               naslovom <q>"Širitev NATA"</q> in gospodov od veleposlaništva sploh ni bilo zraven. Štiri
               dni in pol oziroma jaz 5 dni in pol v Rimu, nobenega zraven, niti šoferja niso
               poslali, očitno so bili zelo utrujeni od košarke itd. No, torej ti ljudje so nam
               obesili <q>"evropske..."</q>. Kaj so pa oni? Oprostite izrazu, tokrat stojim za izrazom, ki
               ga bom rekel, oni so nevede uslužbenci našega veleposlaništva. Zakaj ta zamuda
               pravzaprav s predlogom ratifikacije? Zakaj ni bilo to prej opravljeno? Vlada ni imela
               nobene v bistvu logistične prekinitve. Pred natančno letom dni je bil z interpelacijo
               odstavljena odstavljen zunanji minister Zoran Thaler. Ta isti je potem v.d. opravljal
               to delo še nekaj časa, nakar je nastopil doktor Kračun, ki je nevede opravlja ta
               posel. Razumite kakor hočete, tako sem jaz to dojel. No, potem je zopet prišlo do
               nove vlade in zoper je zunanji minister Zoran Thaler, torej kontinuiteta je bila
               zagotovljena in ne vem, zakaj bi vlada se lahko zgovarjala na kakšno zamudo. Apropo
               LDS, ki tako, bi rekel vehementno zagovarja vse, kar je evropskega, proevropskega
               itd. in sestavi načelo in se non-stop oklicuje za avantgardo, bi pomenil prav prej
               omenjen nastop profesor Bernarda v Komisiji za evropske zadeve, prisotni smo bili,
               nas je bilo 8 poslancev, 6 iz
               opozicije, 2 iz pozicije. Predstavnikov LDS-a na tem predavanju ni bilo. Toliko v
               vednost. Verjetno vas je motilo to, da je profesor Bernard profesor na neki kataloški
               univerzi ali nekaj podobnega, ne vem. Torej zgleda, da ste včasih res malo preveč
               čistunski. Kakorkoli, ko sem, saj sem rekel, kdaj zunaj, zunaj Slovenije, dojemam,
               kako opozarjajo vsi, ki z nami govorijo, kako pomembni so parlamentarci pri sprejemu
               odločitev. Seveda verjetno velja to za neke normalne države itd., ker jaz tega
               občutka tu nimam, tudi glede na prej povedano rimsko zgodbo. Kakorkoli že, jaz
               mislim, da smo res pomembni, ker na koncu vseh koncev zadeva na koncu pride v
               parlament. To je še specialna praksa doktor Drnovška, ki poizkuša svojo, v oklepaju,
               neodgovornost zvrniti na parlament. To je pogosta praksa, ne bi našteval, ampak rekel
               bi, da je to kar stalnica v njegovi politiki. Tudi tokrat je očitno tako. Ponavljam
               tisto, kar sem rekel prej ob neki repliki, da se ne zdi nič izvirno, sploh ne, rekel
               bi, kot sem rekel, nehigienično se mi zdi, da se je vlada <q>"zašlepala"</q> za predlog
               opozicije za izredno sejo Državnega zbora, kjer naj bi se pogovarjali o tej
               problematiki, ampak že pred mesecem dni, zdaj pa jasno, z zamudo itd., pa prišlepala
               zraven še ratifikacija. Socialdemokrati nimamo nič proti ratifikaciji, nasprotno, mi
               jo bomo podprli, ampak pod enim pogojem. Hočemo imeti zelo jasen odgovor oziroma
               pisno zagotovilo vlade, je predlog zakona o ratifikaciji kompatibilen z ustavo
               oziroma z njenim 68. členom oziroma še bolj precizno, z drugim odstavkom 68. člena,
               ker se nam zdi to, kar trenutno razlaga po svetu doktor Drnovšek, milo rečeno,
               neresno, ko ima svojo varianto te kompatibilnosti, ki je tako rekoč bolj za
               osnovnošolsko rabo. Pisno zagotovilo vlade, da dobimo v parlament in ne bo problemov,
               prispevali bomo v dvotretjinski večini. Hvala lepa.</p>
            </sp>
            <sp xml:id="SDT2-OZMO-Redna-009-1997-05-09.sp66">

               <speaker>PREDSEDNIK JELKO KACIN:</speaker>

               <p>Hvala lepa, poslanec Hvalica. Repliko ima poslanec Feri Horvat.</p>
            </sp>
            <sp xml:id="SDT2-OZMO-Redna-009-1997-05-09.sp67">

               <speaker>FRANC (FERI) HORVAT:</speaker>

               <p>Da ne bi ta primer od enega glasovanja pri enem predlogu dajal splošnega vtisa o
               odnosu do potrebe po tem usklajevanju med strankami in tudi na drugih ravneh, bi rad
               povedal to, da sem se, ne samo enkrat v prejšnjem mandatu zavzemal za to nujno
               usklajevanje. Zato sem bil tudi eden od tistih, ki je predlagal, da bi morali na
               ravni države imeti organiziran neki organ, nek svet za nacionalno varnost zato, da bi
               lahko usklajevali in to še danes manjka. Tudi v teh kritičnih trenutkih priprav na
               unijo in NATO trdim, da ni dovolj usklajevanja, tudi med vrhovi posameznih
               institucij, to, kar bi vsakodnevno moralo biti. Pred sabo imam pa stališča, ki jih
               Odbor za gospodarstvo sprejel že leta 1996 na temo priprav za vključevanje v unijo in
               to, na kar nas zdaj zunaj opozarjajo, je že v teh stališčih notri, predvsem kritika
               na račun vlade in njenega načina dela in priprave, vendar nekatere stvari veljajo
               tudi za Državni zbor. Če bo pa treba, lahko potem o tem podrobneje razpravljamo. In
               predlog teh stališč sem kar sam osebno napisal, ampak so bila soglasno v odboru
               sprejeta. Ampak, saj to zdaj nič ne pomaga, zdaj je treba situacijo reševati, če
               hočemo tej državi dobro.</p>
            </sp>
            <sp xml:id="SDT2-OZMO-Redna-009-1997-05-09.sp68">

               <speaker>PREDSEDNIK JELKO KACIN:</speaker>

               <p>Ja, replika, gospod Hvalica, potem pa replika gospod Lešnik.</p>
            </sp>
            <sp xml:id="SDT2-OZMO-Redna-009-1997-05-09.sp69">

               <speaker>IVO HVALICA:</speaker>

               <p>Dragi prijatelj Feri! Hoteti, misliti, želeti ni isto, ni kompatibilno z narediti. V
               Državnem zboru šteje... <stage>(Nerazumljivo!)</stage>.. zatajil si v odločilnem momentu in to ni
               bil kakršenkoli amandma, ki včasih dejansko uide. Jaz sem... <stage>(Ni bil
               vključen!)</stage>...govornico Državnega zbora z meni kolikor toliko, bi rekel lastno
               vehemenco, tako da si bil opozorjen na to. Ne, glasoval si pač proti, ker sem jaz Ivo
               Hvalica oziroma predstavnik Socialdemokratske stranke. Zdaj pa imaš, zdaj ti bom pa
               molil pod nos to. Hvala.</p>
            </sp>
            <sp xml:id="SDT2-OZMO-Redna-009-1997-05-09.sp70">

               <speaker>PREDSEDNIK JELKO KACIN:</speaker>

               <p>Hvala lepa. Repliko ima poslanec Zoran Lešnik.
               </p>
            </sp>
            <sp xml:id="SDT2-OZMO-Redna-009-1997-05-09.sp71">

               <speaker>ZORAN LEŠNIK:</speaker>

               <p>Gospod predsednik, oglašam se preprosto zato, ker se mi zdi, da se danes nismo dobili
               zato, da bi prali perilo. Ta dosedanja razprava pa zveni nekako v tem smislu in
               mislim, da to ne more tvorno prispevati k temu, kar želimo v prihodnjih dneh še
               napraviti. Jaz mislim, da se vendarle moramo pogovarjati predvsem in izključno o tem,
               kaj še moramo napraviti, če želimo uspeti. To pa pustimo za analizo, če slučajno ne
               bomo uspeli, ali pa tudi za analizo, če bomo uspeli. Takrat se bomo pa lahko
               pogovarjali o tem, kdaj je kdo pred ne vem kakšnim časom rekel, kako je stiskal na
               gumbe in tako naprej. Jaz ne vem, saj smo ja, hudiča, zreli ljudje, ki se lahko
               pogovarjamo o takih stvareh, ki so potrebne, da se pogovorimo. Jaz sem tudi mislil,
               da bomo danes še kaj slišali o tem bolj poglobljeno, pa našo oceno o tem, kako
               ocenjuje tudi ta naš odbor vprašanje pobude referenduma, zlasti pa da damo tisti, ki
               obvladate to, da damo napotke vladi, pa na koncu koncev tudi predsedniku vlade. Jaz
               ne vem, iz tega, ko spremljam te stvari, seveda samo iz sredstev javnega obveščanja,
               imam občutek, da si ljudje zunaj prizadevajo, da bi vendarle napravili vse, da bi
               lahko še stopili na ta prvi vlak, ne na drugega ali tretjega. Vendar tu imam preveč
               občutek nekega nezaupanja. Hvala.</p>
            </sp>
            <sp xml:id="SDT2-OZMO-Redna-009-1997-05-09.sp72">

               <speaker>PREDSEDNIK JELKO KACIN:</speaker>

               <p>Replika, Ivo Hvalica.</p>
            </sp>
            <sp xml:id="SDT2-OZMO-Redna-009-1997-05-09.sp73">

               <speaker>IVO HVALICA:</speaker>

               <p>Sporočam poslancu Lešniku, da pripadam opoziciji. Hvala lepa.</p>
            </sp>
            <sp xml:id="SDT2-OZMO-Redna-009-1997-05-09.sp74">

               <speaker>PREDSEDNIK JELKO KACIN:</speaker>

               <p>Hvala lepa. Zaključujem repliciranje. Besedo ima dr. Franc Zagožen in za njim
               poslanec Jože Lenič. Prosim.</p>
            </sp>
            <sp xml:id="SDT2-OZMO-Redna-009-1997-05-09.sp75">

               <speaker>DR. FRANC ZAGOŽEN:</speaker>

               <p>Hvala. Jaz bi sicer rad videl, če bi bil tukaj tudi gospod Lojze Janko, da bi
               odgovoril na nekatera vprašanja, pa je ravno stopil ven.</p>
            </sp>
            <sp xml:id="SDT2-OZMO-Redna-009-1997-05-09.sp76">

               <speaker>PREDSEDNIK JELKO KACIN:</speaker>

               <p>Samo izjavo da. Če ste za to, dam besedo komu drugemu, pa počakamo.</p>
            </sp>
            <sp xml:id="SDT2-OZMO-Redna-009-1997-05-09.sp77">

               <speaker>DR. FRANC ZAGOŽEN:</speaker>

               <p>Ne, če se bo hitro vrnil, potem se bo vrnil pravi čas.</p>
            </sp>
            <sp xml:id="SDT2-OZMO-Redna-009-1997-05-09.sp78">

               <speaker>PREDSEDNIK JELKO KACIN:</speaker>

               <p>Predvidoma se bo vrnil.</p>
            </sp>
            <sp xml:id="SDT2-OZMO-Redna-009-1997-05-09.sp79">

               <speaker>DR. FRANC ZAGOŽEN:</speaker>

               <p>Torej, jaz bi rad najprej to povedal, da dr. Koruna v stranki ne bomo linčali, in
               upam, da ga tudi kdo drug ne bo, zaradi tega, ker vodi gibanje <q>"23. december"</q>. Tudi
               to je legalno, legitimno, to je ustavna pravica ljudi, da se združujejo tudi za take
               pobude. In če ne bi on, bi lahko tako pobudo vodil kdo drug. In prav gotovo bi jo,
               ker je to gibanje zbralo že kakih več kot 400 podpisov za to pobudo. Njegova stališča
               so znana, mi smo pa seveda vedeli, da namerava gibanje <q>"23. december"</q> sprožiti pobudo
               za referendum na tej stopnji. Jaz mislim, da bo, seveda če bodo vztrajali pri tem
               referendumu in takem referendumskem vprašanju, zadeva zelo težavna. In je vprašanje,
               kako jo rešiti. Glede tega, ali ima Evropska unija pravico od nas zahtevati, vključno
               popolno svobodo, tako kot za naše državljane, tudi nakup zemljišč, so pogledi zelo
               različni. Jaz mislim, da Evropska unija ne ravna prav, ampak tako ravna. Mi se nismo
               strinjali s španskim kompromisnim predlogom. Večina ga je izglasovala; v tistem se da
               preveriti, da smo tudi vsi poslanci Slovenske ljudske stranke takrat mu nasprotovali,
               vsi prisotni. Zdaj je del pridružitvenega sporazuma in kot pravijo v izjavi nekateri
               podpisniki, bi bil ta pridružitveni sporazum brez tistega aneksa povsem sprejemljiv.
               Sicer se mu pa očita protiustavnost. Torej, zakon o ratifikaciji bi bil protiustaven.
               Samo s spremembo 68. člena po tej oceni protiustavnosti ne bi odpravili in  to je to, kar bi rad, da bi
               gospod Janko tudi ocenil.</p>
               <p>Podpisniki te izjave, ki je naslovljena na predsednika države, med njimi so - saj
               jih najbrž poznate, ampak kljub temu - recimo France Bučar, Janez Bernik, Jože
               Mencinger, Franc Perko, Jože Pučnik, Alojz Rebula, Alojz Šuštar, Ludvik Toplak, eden
               od naših članov, in še mnogi drugi zelo ugledni ljudje. Torej, v tej izjavi so
               zapisali, da je ta aneks v nasprotju s temeljno ustavno listino o samostojnosti in
               neodvisnosti Republike Slovenije. Če to trdi, potem seveda ne glede na to, kako
               spreminjamo ustavo, ne smemo ratificirati tega sporazuma. Ker če je v nasprotju s
               temeljno ustavno listino o samostojnosti in neodvisnosti Republike Slovenije, ga z
               njo ne moremo uskladiti, razen s črtanjem tistega člena. Temeljne ustavne listine o
               samostojnosti in neodvisnosti Republike Slovenije ni mogoče spreminjati, niti seveda
               kršiti. In mislim, da bi bilo treba to temeljito proučiti, ker če ga ratificiramo na
               kakršenkoli način, če bi kdo sprožil ustavni spor, smo na istem. No, jaz upam, da
               ocena tudi tako uglednih ljudi - tukajle je samo njihova ocena - in da bi se pri
               presoji na Ustavnem sodišču izkazalo, da vendar ni tako, kajti če bi bilo tako, potem
               nam je vsaj pot v Evropsko unijo zaprta, dokler unija postavlja take pogoje, ki so na
               vsak način vsiljeni.</p>
               <p>Kar se tiče 68. člena ustave, je stvar zdaj taka: ratifikacija tega sporazuma bi
               bila seveda v nasprotju z 68. členom ustave. Ampak jaz sem ravnokar razlagal, da tudi
               sprememba 68. člena ustave stvari ne rešuje, če bi bil sporazum v nasprotju s
               temeljno ustavno listino. Kar se tiče 68. člena ustave pa mislim, da ga ni treba
               spreminjati, ampak da je treba spremeniti ustavni zakon za izvedbo ustave Republike
               Slovenije, to, kar je kot ena od možnosti v peti točki obrazložitve tega zakona že
               nakazano. Bi pa morali seveda tak ustavni zakon oziroma spremembo ustavnega zakona
               sprejeti prej ali hkrati z ratifikacijo, ker v nasprotnem primeru bo pa ratificiran
               zakon, torej zakon o ratifikaciji v nasprotju z ustavo, tudi z 68. členom in kdorkoli
               lahko takoj sproži ustavni spor. Jaz mislim, da tega sporazuma, takega kot je
               predložen, to je zdaj moje mnenje, jaz sem prišel do tega zaključka, nismo na stranki
               še naredili ene temeljite analize, ampak jaz sam mislim, da bo potrebno stopiti
               skupaj res, tako pravni strokovnjaki kot pobudniki referenduma, kot podpisniki te
               izjave, in iskati skupaj pravo pravno rešitev, čeprav se najbrž politično ne bomo
               mogli povsem uskladiti.</p>
               <p>Ustavni zakon za izvedbo ustave bi moral poleg tega, kar nakazuje tale obrazložitev,
               opredeliti tudi terminsko, kdaj za državljane držav Evropske unije oziroma še posebej
               za tiste, ki so tri leta bivali v Republiki Sloveniji, 68. člen ali vsaj drugi
               odstavek ne velja. Prosim? 
               Rad bi vedel kaj ste želeli s to pripombo.</p>
            </sp>
            <sp xml:id="SDT2-OZMO-Redna-009-1997-05-09.sp80">

               <speaker>PREDSEDNIK JELKO KACIN:</speaker>

               <p>Prosim, da ne telefonirate in ne uporabljate mobitelov oziroma čez enemu v dvorani,
               ko poteka razprava, ker to moti razpravljavce. Prosim, gospod Zagožen, če nadaljujete
               z razpravo.</p>
            </sp>
            <sp xml:id="SDT2-OZMO-Redna-009-1997-05-09.sp81">

               <speaker>DR. FRANC ZAGOŽEN:</speaker>

               <p>Do sprejema ustavnega zakona, ki bi na novo opredelil izvedbo ustave Republike
               Slovenije in uporabo 68. člena, bi bil ta zakon o ratifikaciji protiustaven. Ni
               mogoče sedaj ratificirati in reči bomo z ustavnim zakonom ali pa s spremembo 68.
               člena potem, ko bo stopil sporazum v veljavo oziroma čez 4 leta, stvari pravno
               uredili. To je treba urediti sedaj. V tem smislu se mi zdi to premalo pripravljeno.</p>
               <p>Meni je zelo žal, da smo prišli v to situacijo. Vendar prepričan sem, da 68. člena
               ne kaže spreminjati. Naša stranka tudi ne bi za to glasovala. 68. člen še vedno lahko
               ostane tudi s spremembo ustavnega zakona za izvedbo ustave veljaven za tujce, ki niso
               državljani držav Evropske unije. Ker to, kar nas sili sporazum je zelo jasno. Stvari
               je treba pravno urediti drugače za državljane držav Evropske unije, ne pa za druge
               tujce. To ni tako nepomembno. Naj opozorim, da so kar precejšen del španske obale
               pokupili arabski naftni magnati. Ni kar tako za zanemarjati tega, o čemer je gospod
               Jelinčič govoril,da bi lahko ostala Slovenija v določenih pogojih zanimiv naselitveni
               prostor za ..., če bodo Srbi z njimi na Kosovu delali naprej tako ali pa še težje.</p>
               <p>68. člen po moji oceni pač mora ostati. Gospod Janko, sam sem ravnokar omenjal, da
               zakon o ratifikaciji, če bi ga izglasovali zdaj, da bo v nasprotju z ustavo, z 68.
               členom in to lahko takoj sproži ustavni spor, če hkrati ne spremenimo ustavnega
               zakona o izvedbi ustave Republike Slovenije, v katerem bi terminsko opredelili
               spremembo uporabe 68. člena za državljane držav Evropske unije kot to določa španski
               kompromisni predlog. To je eno.</p>
               <p>Drugo. Mene skrbi in želel bi vaše mnenje o tem. Podpisniki izjave predsedniku
               republike so zapisali, da je ta aneks, ki dejansko vsebuje španski kompromisni
               predlog v nasprotju z temeljno ustavno listino o samostojnosti in neodvisnosti
               Republike Slovenije. Te temeljne ustavne listine pa ne moremo spreminjati. Kaj je s
               tem? Hvala.</p>
            </sp>
            <sp xml:id="SDT2-OZMO-Redna-009-1997-05-09.sp82">

               <speaker>PREDSEDNIK JELKO KACIN:</speaker>

               <p>Gospod Lojze Janko.</p>
            </sp>
            <sp xml:id="SDT2-OZMO-Redna-009-1997-05-09.sp83">

               <speaker>LOJZE JANKO:</speaker>

               <p>Hvala lepa. Ko je prišlo do španskega kompromisnega predloga in ko se je razlagala
               tiste prve dni njegova uveljavitev oziroma kaj to pomeni, je bilo ves čas rečeno, to
               je bil dosežen kompromis. To se pravi hkrati z ratifikacijo ne bo potrebno ustave in
               tako naprej. Bili sta dve glavni tolmačenji in to vidite tudi v obrazložitvi k
               predlogu zakona o ratifikaciji. Pri enih ni potrebno sprejeti, pri enih pa menimo, da
               je potrebno. Vsekakor drži
               trditev, da v hipu, ko bi bil zakon sprejet in ko začne potem čez eno leto, leto in
               pol veljati in ima učinke, takrat je popolnoma jasno, da so določene te določbe
               asoacijskega sporazuma v nasprotju z 68. členom ustave. Sedaj se še med teoretiki,
               pravzaprav zadnji argumenti izmenjavajo, ali je dopustno, da se gre s predlogom za
               začetek sprememb ustavnega zakona oziroma za spremembo ustave in da se potem, ko
               sporazum začne veljati, ko je to 18 mesecev kasneje, da je takrat tudi ustava ali
               ustavni zakon dopolnjen. Mi smo menili in tudi v tem predlogu je, da bi bilo dobro,
               da bi hkrati z ratifikacijo tudi začeli postopek vsaj za spremembo ustavnega zakona o
               izvedbi ustave, govorim o 9. členu, ki se nanaša na 68. člen. Zato sem rekel, da
               sedaj še ni in sedaj se bo na podlagi teh strokovnih iz obeh plati argumentiranih
               predlogov, se bo v teh naslednjih dneh izkristalizirala jasna in nedvoumna odločitev,
               ki bo verjetno morala biti tudi ustrezna za Evropo, posledično tudi za Evropsko
               unijo. Oni maksimalno pričakujejo, da bo šla Slovenija v spremembo ustave. Pravim, da
               v tem trenutku ni potrebno, je paše kako nujno po četrtem letu, kajti osebno
               zagovarjam tezo, da z samim suspenzom tega drugega odstavka 68. člena dopustiš
               izvajanje španskega kompromisnega predloga v prvih štirih letih, ko se sporazum
               izvaja. Je pa neobhodno nujno, da je potrebno potem pa spremeniti ustavo, ko bi
               začela veljati še tista prva alinea, da bo Slovenija zagotovila drugim državljanom
               držav Evropske unije v pogoju vzajemnosti tudi dostop do nepremičnin.</p>
               <p>Skratka, sedaj ne morem dokončnega odgovora dati kaj bo storjeno. Trdim pa, da ko
               sporazum začne veljati, ko ni več mrtva črka na papirju, ker sedaj sem že nekajkrat
               povedal v različnih priložnostih, da sporazum, ki ga slovenski parlament ratificira
               še ne začne veljati. Veljati bo začel prvi dan naslednjega meseca. Je pa sedaj tudi
               ena teza, da mora biti tudi v trenutku, ko Državni zbor sprejema zakon,da mora biti
               ta začetek postopka vsaj na mizi. Mi imamo to vse pripravljeno. Na eni strani imamo
               postopek oziroma predlog za začetek postopka za spremembo ustave, to je zahtevnejša
               varianta in imamo predlog za začetek postopka za dopolnitev ustavnega zakona.</p>
               <p>To glede skladnosti z temeljno ustavno listino pa takole. Temeljna ustavna listina
               je nek dosežek, v preambuli omenjena zadeva, ki pa mislim, da ne more biti močnejša
               kot je normativni del ustave, zlasti pa ne kot ustavni zakon za izvedbo ustave, ki
               velja. Torej, to je treba tudi še dodatne argumente zbrati, da ne bi ostalo to
               vprašanje neodgovorjeno. To sem sedaj prvič slišal,bom tudi v svoji službi to
               opozoril in bomo pogledali še tisto. Pravim pa, da ustava ima uvodno preambulo in v
               preambuli se sklicuje na neodtujljivo pravico slovenskega naroda do samoodločbe,
               potem pa se začne normativni del ustave in imamo poseben zakon za izvedbo temeljne
               ustavne listine in imamo sedaj poseben ustavni zakon za izvedbo te ustave, ki velja.
               Zato menimo, da sam začasni suspenz drugega odstavka 68. člena ni v nasprotju s temi
               in se upamo zagovarjati pred vsakim sodiščem in argumentirano postavljati, da je to
               lahko prepričljiv tudi pravni argument. Hvala lepa.</p>
            </sp>
            <sp xml:id="SDT2-OZMO-Redna-009-1997-05-09.sp84">

               <speaker>PREDSEDNIK JELKO KACIN:</speaker>

               <p>Hvala lepa. Še dr. Cizelj pred tem, potem pa dr. Zagožen.</p>
            </sp>
            <sp xml:id="SDT2-OZMO-Redna-009-1997-05-09.sp85">

               <speaker>DR. BORIS CIZELJ:</speaker>

               <p>Čisto kratko, samo da dodam v zvezi s tem, kar je dr. Zagožen rekel v zvezi z 68.
               členom. Moram zelo jasno reči, da mi člani Evropske unije s to dikcijo ne moremo
               postati. Nobena država ni imela ustavne prepovedi, ampak moramo se zavedati tega, če
               mi črtamo to alineo v členu ustave, nismo še nič dovolili. Samo prepoved je
               umaknjena. Medtem ko zakoni bodo pa definirali modelitete, pogoje, možnosti in
               vključno s podzakonskimi akti z vsem drugim kar gre se lahko usmerja kot je bilo prej
               rečeno kako bodo te pravice koriščene. Ampak s tako ustavno prepovedjo mi poti v Evropo nimamo.
               Pardon, še to lahko rečem, seveda, da v teh štirih letih pa mi lahko z zakoni, tudi z
               zakoni omejujemo to možnost; šele po štirih letih je po španskem predlogu obveza, da
               uskladimo ta režim z evropskim, v štirih letih pa ga lahko omejujemo. Potem pa seveda
               ne več. Hvala.</p>
            </sp>
            <sp xml:id="SDT2-OZMO-Redna-009-1997-05-09.sp86">

               <speaker>PREDSEDNIK JELKO KACIN:</speaker>

               <p>Dr. Zagožen, razumem, da je to replika. Ja.</p>
            </sp>
            <sp xml:id="SDT2-OZMO-Redna-009-1997-05-09.sp87">

               <speaker>DR. FRANC ZAGOŽEN:</speaker>

               <p>Torej, jaz hočem to ravno reči, čim mi ratificiramo ta sporazum in nimamo ustavnega
               zakona, ki bi - torej spremembe ustavnega zakona, je takoj možen ustavni spor, tudi
               če - sporazum je zakonski akt - tudi če bo stopil, se začel uporabljati šele, ko ga
               bo ratificirala zadnja država Evropske unije. Je pa najbrž, če prav razumem, to sicer
               veljaven zakon, veljavni pravni akt, ki ne sme biti v nasprotju z ustavo. In zaradi
               tega lahko vsak sproži ustavni spor. Zato mislim, da bi ustavni zakon o izvedbi
               ustave bilo treba spremeniti. Mislim pa, da bi to lahko bila tudi rešitev za čas po
               vstopu v polnopravno članstvo; če ni nobenih ovir za državljane držav Evropske unije,
               potem je pravna ureditev znotraj Evropske unije spoštovana. 68. člen bi pa še vedno
               preprečeval nakup zemljišč državljanom drugih držav, ki niso članice Evropske unije.
               No, ampak za to je vsekakor še čas za analize in za premislek. Hotel sem pa ravno to
               povedati, da tudi če ne bo referenduma, tudi če ne bo predsednik sprožil presoje
               ustavnosti tegale pridružitvenega sporazuma oziroma zakona o ratifikaciji, da lahko
               kdorkoli sproži ustavni spor, če stvari ne bodo tako čiste, da to ne bi bilo
               mogoče.</p>
               <p>Glede temeljne ustavne listine. Torej, jaz razumem to tako, da ta sporazum posega v
               samostojnost in neodvisnost Republike Slovenije, ki je bila vzpostavljena s temeljno
               ustavno listino. Tako so najbrž podpisniki izjave to stvar jemali, ker so zapisali ne
               samo z 68. členom njene ustave, ampak predvsem s temeljno ustavno listino o
               samostojnosti in neodvisnosti Republike Slovenije.</p>
            </sp>
            <sp xml:id="SDT2-OZMO-Redna-009-1997-05-09.sp88">

               <speaker>PREDSEDNIK JELKO KACIN:</speaker>

               <p>Hvala lepa. Naslednji razpravljalec je Jože Lenič.</p>
            </sp>
            <sp xml:id="SDT2-OZMO-Redna-009-1997-05-09.sp89">

               <speaker>JOŽE LENIČ:</speaker>

               <p>Hvala lepa, gospod predsednik. Po izčrpni in vsebinski razpravi je težko kaj zelo
               ključnega dodati, ampak kljub vsemu bom sam povedal svoje mnenje, ki pa je seveda
               izključno moje in ne reprezentira v tem trenutku kakršnegakoli stališča Liberalne
               demokracije.</p>
               <p>Torej, jaz zagovarjam tezo, da bi morali po čim krajšem postopku začeti postopek za
               spremembo ustave, ker sem prepričan, da vsa ta razprava, ki traja v Državnem zboru že
               praktično štiri leta, je ves čas v nekem zadušenem stanju, v nekem klinču, če hočete,
               ki nas konstantno odmika od favoritov, s katerimi tekmujemo, to pa nedvomno so
               aspiranti za polno članstvo v Evropski uniji. Mi v tem Državnem zboru še nismo imeli
               praktično prave evropske diskusije, ker smo se vedno ustavili na nekih drugih temah.
               Najprej smo se ustavljali na italijanskem vprašanju; kadarkoli, tudi če smo imeli
               točko na Državnem zboru <q>"približevanje Slovenije Evropski uniji"</q>, smo se pogovarjali
               o optantih, o ezulih in tako naprej - saj ne zanima, da je tema bila pač pereča in
               tako naprej, ampak najprej okrog Italije, kasneje je bilo to nepremičninsko vprašanje
               oziroma španski kompromis, ki je za nekatere pač derivat te italijanske zgodbe,
               nedvomno povezan je, ampak prave evropske razprave pa nismo imeli.</p>
               <p>In tukaj se absolutno ne bi mogel strinjati s tezo, ki jo je gospod Pahor na samem
               začetku podal, ko je to tretjo dimenzijo, in to je čas, ocenil kot ne najbolj
               ključno. Jaz osebno sem prepričan, zaradi makroekonomske situacije ali pa
               makropolitične situacije,  da
               je v tem trenutku čas ključna komponenta. In mislim, da je ves ta klinč te razprave,
               katere talci ves čas smo, ravno zaradi tega, ker imamo enostavno neprilagojeno
               ustavo, poleg ostalega, seveda. Ampak to je ena od ključnih zadev. In tudi danes ste
               praktično vsi razpravljalci, gospod Peterle in še nekateri drugi, razen gospoda
               Zagožna zdajle, kot zadnjega <q>"speakerja"</q>, ste prišli do zaključka, da je ključna
               zadeva pri tej zadevi sprememba ustave. In tudi vsi smo ugotovili, da je bil leta
               1995 s strani vlade podan predlog za spremembo ustave, vendar nihče ni, bi rekel,
               postavil pike na <q>"i"</q> in in predlagal, da se pač ta postopek začne. Če sem jaz prav
               razumel, ta postopek se ne more zgoditi v nekaj dneh, to je postopek, ki nekaj časa
               traja. In če sem tudi prav razumel zadnjo razpravo gospoda Cizlja, tudi sprememba 68.
               člena ustave ne bi pomenila, da smo kar takoj liberalizirali ta trg nepremičnin,
               nedvomno smo pa eliminirali enega glavnih motečih faktorjev pri približevanju
               Evropski uniji.</p>
               <p>Jaz mislim, da so vse te razprave, španski kompromis, vsa ta nepremičninska debata
               in tudi ne nazadnje tista italijanska, neka variacija na temo, ki se ji zopet reče
               sprememba ustave. In dokler pač ne bomo uspeli zbrati te politične moči ali pa morda
               tudi tega političnega poguba, da v to gremo, potem pač se te zgodbe ne moremo iti.
               Jaz ponovno ponavljam, da je to moje osebno stališče, ampak večkrat nam je bilo
               povedano, tako doma kot po svetu, da če se hočemo iti integracijo, moramo na pravila
               integracije pač pristajati; od integracije nosimo koristi in seveda na drugi strani
               tudi izgubo. Ker sem jaz pač osebno sam prepričan, da so koristi v tem primeru večje,
               sem pripravljen tudi to izgubo trpeti.</p>
               <p>Tako, da, gospod predsednik, jaz sicer ne vem, napoveduje se - tudi sam s tem nisem
               seznanjen - neko strankarsko usklajevanje na vrhovni ravni, nek <q>"G-7"</q> ali <q>"G-6"</q> ali
               koliko v Sloveniji teh strank je, kjer se bodo testirale neke politične volje in tako
               naprej. Jaz sicer nimam nič zoper to, čeprav navadno se tovrstne zadeve usklajujejo v
               parlamentu, ampak kljub vsemu podpiram takšno usklajevanje. Vendar jaz mislim, da bo
               moral tudi Odbor za mednarodne odnose, če ne danes pa zelo kmalu, čeprav jaz bi
               predlagal, da morda že danes, na to temo okrog spremembe ustave nekaj reči. Ta pobuda
               je od leta 1995 v Državnem zboru in pač verjetno bo moral Državni zbor, bom rekel,
               biti prvi, ki bo to zadevo uvrstil na dnevni red in začel tovrstno diskusijo.</p>
               <p>Tako, da ta, kako bi rekel, to pobudo ali pa to moje razmišljanje o tem, da bi že na
               tej seji morda začeli s postopkom za spremembo ustave, dajem tudi naprej v
               razmišljanje in pa v razpravo. Hvala lepa.</p>
            </sp>
            <sp xml:id="SDT2-OZMO-Redna-009-1997-05-09.sp90">

               <speaker>PREDSEDNIK JELKO KACIN:</speaker>

               <p>Najprej ima repliko gospod Borut Pahor. Če sem prav razumel - replika? <stage>(Da.)</stage></p>
            </sp>
            <sp xml:id="SDT2-OZMO-Redna-009-1997-05-09.sp91">

               <speaker>BORUT PAHOR:</speaker>

               <p>Ker se je nekaj kolegov - nazadnje je kolega Lenič - odločilo referirati na tisti del
               mojega posega, ki je zadeval razmerje med kategorijama časa in pripravljenostjo, kar
               je tudi vsebina deklaracije o evropski politiki, ki jo je skupina poslancev podpisala
               lani po sprejetju španskega predloga, naj pojasnim še enkrat svoje stališče.</p>
               <p>Načelno sem trdno prepričan, da je pripravljenost pomembnejša kategorija od časa -
               načelno - v vključevanju Slovenije v Evropsko unijo. Ne pozabiti, da smo mi ogromno
               časa izgubili zaradi italijanskega spotika. Minister Peterle se bo spomnil časa po -
               ob in pred sklenitvijo sporazuma o sodelovanju z Evropsko skupnostjo, ko je
               italijanska stran začela kmalu po priznanju slovenske države postavljati posebne
               pogoje; isto se je zgodilo pred podpisom evropskega sporazuma. Jaz sem bil vedno
               stališča, da je potrebno Slovenijo pripravljati za vstop, ne glede na razvoj pogajanj
               in ne glede na to, kdaj bo Slovenija potem sprejeta v Evropsko unijo. Tako, da bi
               razčistili to.</p>
               <p>Kar se pa tiče same ratifikacije evropskega sporazuma, se bodo kolegi spomnili
               mojega zaslišanja pred tem odborom, kjer sem pa sam izrecno rekel, da bi bilo za
               Slovenijo koristno, če lahko maja ratificira evropski sporazum v luči mnogih drugih
               odločitev, ki bi ji koristile na poti v Evropsko unijo. Ampak tudi tukaj stojim na
               stališču, da moramo stvari narediti perfektne, dobre. Končno enkrat si Slovenija
               zasluži, da opravimo nek zunanjepolitičen posel tako, da bomo vsi verjeli, da je
               dobro opravljen, in da bomo ohranili našo verodostojnost. Tukaj si predstavljam, in
               ne razumem, da Drnovšek ni pozdravil pobude za referendum. Jaz sem zdajle šel
               pogledat, on je pred časom napovedoval tak referendum pred spremembo ustave.  Ker sem že pri besedi, bi rad
               vprašal, zakaj je besedilo španskega predloga sestavni del evropskega sporazuma. Vi
               veste, da ni nujno, da bi temu tako bilo. Me zanima, ali je na to pristala slovenska
               vlada na pobudo Bruslja ali je sama dala pobudo. Recimo, zakaj ni to besedilo
               španskega predloga del zakona o stvarnih pravicah, kar smo sprva menili. Na ta
               odgovor čakam že enajsti mesec.</p>
               <p>In samo še na koncu. Jaz razumem direktorja Urada za zakonodajo, ko poziva, ne samo
               novinarsko javnost, ampak tudi politično, naj ne govori o zaščitni ureditvi, vendar
               bi potem predlagal, da to spomni tudi podpredsednika vlade Podobnika. In če ne bomo
               pri vošči, da bo podpredsednik Podobnik govoril o zaščitni ureditvi, opozicija potem
               ne bo govorila, ker bo upoštevala predlog direktorja Urada za zakonodajo, kar bi
               javnost utegnila napačno razumeti, da vlada podpira in se zavzema za zaščitno
               ureditev, opozicija pa ne.</p>
            </sp>
            <sp xml:id="SDT2-OZMO-Redna-009-1997-05-09.sp92">

               <speaker>PREDSEDNIK JELKO KACIN:</speaker>

               <p>Gospod Peterle je prosil za repliko, če sem pravilno razumel.</p>
            </sp>
            <sp xml:id="SDT2-OZMO-Redna-009-1997-05-09.sp93">

               <speaker>ALOJZ PETERLE:</speaker>

               <p>Jaz sem želel vprašati gospoda poslanca Leniča, ali je tudi to njegovo, bi rekel
               osebno vprašanje ali je vprašanje LDS-a.</p>
            </sp>
            <sp xml:id="SDT2-OZMO-Redna-009-1997-05-09.sp94">

               <speaker>JOŽE LENIČ:</speaker>

               <p>Jaz sem večkrat poudaril, da je to moje osebno stališče, kar sem danes tukaj
               govoril.</p>
            </sp>
            <sp xml:id="SDT2-OZMO-Redna-009-1997-05-09.sp95">

               <speaker>ALOJZ PETERLE:</speaker>

               <p>Predlog za ustavo?</p>
            </sp>
            <sp xml:id="SDT2-OZMO-Redna-009-1997-05-09.sp96">

               <speaker>JOŽE LENIČ:</speaker>

               <p>To je moje osebno stališče.</p>
            </sp>
            <sp xml:id="SDT2-OZMO-Redna-009-1997-05-09.sp97">

               <speaker>PREDSEDNIK JELKO KACIN:</speaker>

               <p>Zaključili smo krog razpravljavcev in k besedi se prijavlja še poslanec Zoran
               Lešnik. Gospod Mozetič pa replika ali razprava?</p>
            </sp>
            <sp xml:id="SDT2-OZMO-Redna-009-1997-05-09.sp98">

               <speaker>ZORAN LEŠNIK:</speaker>

               <p>Tri konkretna vprašanja imam. Namreč, vsak dan mi je manj jasno, zato konkretno
               sprašujem. Želimo mi v Evropo ali nas Evropa sili, da bi šli v Evropo? Drugo
               vprašanje. Kakšne bodo posledice za naš razvoj, če ne bomo sprejeti v Evropo, v
               katero danes plasiramo menda po neki oceni 60% izvoza? In tretje vprašanje. Ali lahko
               državljani iz držav Evropske unije kupujejo zemljo v Avstriji, Nemčiji, Franciji in
               drugih državah Evropske skupnosti? Hvala.</p>
            </sp>
            <sp xml:id="SDT2-OZMO-Redna-009-1997-05-09.sp99">

               <speaker>PREDSEDNIK JELKO KACIN:</speaker>

               <p>Ja, prvo vprašanje sem razumel kot retorično vprašanje, na katerega težko najdemo
               osebo ali funkcijo, ki naj vam odgovori. Zdi se mi pa, da je vaše tretje vprašanje
               tako konkretno, da zasluži konkreten odgovor in sprašujem gospoda Lukmana, ali lahko
               odgovori na to vprašanje.</p>
            </sp>
            <sp xml:id="SDT2-OZMO-Redna-009-1997-05-09.sp100">

               <speaker>GOSPOD LUKMAN:</speaker>

               <p>Vsekakor je standard v Evropski uniji prost pretok blaga, storitev in kapitala in to
               je pravzaprav tisto, kar kvalificira članstvo v Evropski uniji posamezne države in to
               je pravzaprav prav tisto, o čemer mi tukaj danes razpravljamo. Angleži kupujejo v
               Franciji, Nemci kupujejo svoje posesti v Španiji in podobno. Dasi si je samo Danska v
               svojem poizkusu izborila določeno prednost in zaščitila svoje tako imenovane
               sekundarne rezidence, to je bil slučaj, ki je pokazal, da se ta ne bo ponovil. Druga
               taka izjema je Avstrija, ki ima izpogojevan prehodni rok, do katerega je to mogoče še
               zaščititi, po tistem roku, mislim, da je to leto 2002 ali 2003, naj me veleposlanik
               popravi, da po tem roku bodo tudi oni morali definitivno odpreti to tržišče. Hvala
               lepa.</p>
            </sp>
            <sp xml:id="SDT2-OZMO-Redna-009-1997-05-09.sp101">

               <speaker>PREDSEDNIK JELKO KACIN:</speaker>

               <p>Hvala lepa. Prosim.</p>
            </sp>
            <sp xml:id="SDT2-OZMO-Redna-009-1997-05-09.sp102">

               <speaker>DR. BORIS CIZELJ:</speaker>

               <p>Če smem samo besedo k temu dodati? Namreč avstrijski primer, ker se pri nas često
               omenja, je treba vendar še specificirati. Gre za koncesijo, ki si jo je Avstrija na
               koncu dosti težkih pogajanj o članstvu vendarle izborila. Gre za prehodno koncesijo,
               gre samo za dve pokrajini na teritoriju Republike Avstrije, plus ta koncesija je v
               tem, da predpisi, ki so veljali to takrat na določenih področjih, omogočajo lokalnim
               organom, da ne dajejo soglasja za nakup sekundarnih, se pravi drugega bivališča. Ti
               ukrepi pa se uveljavljajo nediskriminatorno, to se pravi v Salzburgu oziroma na
               Koroškem Avstrijskem lahko tisti organi odbijejo tudi Dunajčanu po isti metodologiji
               kakor enemu interesentu iz Nemčije ali pa iz Švedske iz Nemčije ali pa iz Švedske, kar je zelo
               pomembno.</p>
            </sp>
            <sp xml:id="SDT2-OZMO-Redna-009-1997-05-09.sp103">

               <speaker>PREDSEDNIK JELKO KACIN:</speaker>

               <p>Če je replika? Drugače ima besedo gospod Mozetič. Prosim. Prosim, da ne zlorabljamo
               instrumenta replike.</p>
            </sp>
            <sp xml:id="SDT2-OZMO-Redna-009-1997-05-09.sp104">

               <speaker>ZMAGO JELINČIČ:</speaker>

               <p>Ne, res je replika, samo mislim, da je gospod Cizelj pozabil povedati, da velja
               poseben režim v Avstriji za vsa jezera in pa pas okoli jezer.</p>
            </sp>
            <sp xml:id="SDT2-OZMO-Redna-009-1997-05-09.sp105">

               <speaker>PREDSEDNIK JELKO KACIN:</speaker>

               <p>Gospod Pahor.</p>
            </sp>
            <sp xml:id="SDT2-OZMO-Redna-009-1997-05-09.sp106">

               <speaker>BORUT PAHOR:</speaker>

               <p>Torej na tej točki bi se bilo potrebno ponovno spomniti, da ne diskutiramo o
               sklenitvi sporazuma o polnopravnem članstvu, ampak o pridruženem članstvu. Razlike v
               formalnem in političnem statusu so očitne.</p>
            </sp>
            <sp xml:id="SDT2-OZMO-Redna-009-1997-05-09.sp107">

               <speaker>PREDSEDNIK JELKO KACIN:</speaker>

               <p>Gospod Mozetič ima besedo.</p>
            </sp>
            <sp xml:id="SDT2-OZMO-Redna-009-1997-05-09.sp108">

               <speaker>MIROSLAV MOZETIČ:</speaker>

               <p>Hvala lepa. No, zame ni sporno, je jasno, mislim, da to je povsem jasno, da se
               Slovenija sama mora odločiti, ali bo šla v Evropsko unijo oziroma v bistvu, ali bo
               zaprosila za to ali ne in potem, jasno, odločitev je še drugje. Na nas je stvar, saj
               to so nam vsi povedali, vaša odločitev, taki in taki so pogoji, pravila ravnanja v
               Evropski uniji so taka in taka, zdaj se odločite sami. Jaz sem hotel samo še enkrat
               poudariti to, kar se mi zdi prej, da je bilo spet nekaj govora, okrog tega španskega,
               priloge 13, bom rekel, sporazuma in pa spremembe ustave. Jasno je in to je nesporno
               in to mislim, da tudi, če še ni bilo, je vsem jasno, da do uveljavitve tega
               sporazuma, do uveljavitve, ne do ratifikacije, mora biti spremenjena ustava, mora
               biti in zato sem tudi prej povedal, da je tukaj še vedno odprto vprašanje, kaj če ne
               bo, kaj če ne bo in tukaj je treba najti rešitev, če sprejmemo, bom rekel ta
               sporazum, kakršen je, zakon o ratifikaciji, je treba najti rešitev, kaj se bo zgodilo
               s prilogo 13, če do uveljavitve tega sporazuma ne bo pri nas spremenjena ustava. To
               je recimo, bom rekel čisto pri nas vprašanje. Drugo je pa vprašanje, ali bodo druge
               države, recimo kar, ali bo Italija ratificirala ta sporazum še prej, kakor bo
               Slovenija spremenila ustavo. To je pa, bom rekel bolj tako zunanje politično
               vprašanje.</p>
               <p>Zdaj pa, kar zadeva, ko je bilo prej govora o tem, da bi to spremenili z ustavnim
               zakonom. Tudi, če gremo v spremembo ustavnega zakona in če gremo vsebinsko gledati
               ustavo, je to sprememba ustave in je to na neki način podobno kot imajo, ne vem, v
               grških komedijah, tistega <q>"Deuses esmakina"</q>, ki niso več vedeli, kako priti do konca,
               potem so potegnili tistega Deusa dol. Ampak poglejte, 68. člen je jasen, prvi del, če
               ne bi imeli drugega odstavka 68. člena, potem bi bile zadeve jasne kot <q>"pulfer"</q> in
               ustavni zakon je tudi povedal, kdo sprejema zakone iz 68. člena, tujci ne morejo
               pridobiti lastninske pravice do nepremičnin. Ko bi sprejeli zakon, ki smo ga že imeli
               v proceduri, bi te zadeve bile tako kot bi določal zakon. O.K. Ampak drugi odstavek
               pa eksplicitno govori, na zemljiščih tujci ne morejo pridobiti lastninske pravice. To
               velja že vsaj 3 leta in zdaj bomo z ustavnim zakonom, ki po definiciji je ustavni
               zakon za izvedbo ustave, po treh letih zaradi tega, ker smo sprejeli nek dogovor,
               bomo z ustavnim zakonom spremenili ustavo v tem delu, čeprav bomo rekli, ne vem točko
               kako, ampak, ne vem, do katerega dne pa drugi odstavek 68. člena ne velja za tiste,
               ki so živeli 3 leta ali ne vem koliko, ampak to je vsebinsko, kakorkoli obračamo,
               sprememba ustave. Ampak jaz poudarjam, nisem niti proti temu, ampak začnimo pravo
               debato. Jaz sem, če je prej, gospoda ni tukaj, Hvalice, če je prebral tisto
               glasovanje o španskem kompromisnem predlogu, je pri meni oznaka <q>"Z"</q>, kar pomeni, da
               sem glasoval za. To pomeni, jaz nisem proti temu, ampak hočem samo, da se te zadeve
               izpeljejo korektno, tako kot bi se morale, nič drugega in s tega vidika sem proti
               takim variantam, da se išče ene take variante <q>"Deusa esmakina"</q> ali pa kaj podobnega,
               pač pa je treba jasno povedati, to pa to je treba narediti in to moramo narediti.</p>
            </sp>
            <sp xml:id="SDT2-OZMO-Redna-009-1997-05-09.sp109">

               <speaker>PREDSEDNIK JELKO KACIN:</speaker>

               <p>Hvala lepa. Rad bi ob koncu razprave še sam prispeval nekaj misli ob 2. točki
               dnevnega reda ratifikacij pridružitvenega sporazuma. Sam osebno, ne v funkciji
               predsednika, ampak kot poslanca Državnega zbora se zavzemam za modernizacijo naše zakonodaje,
               vključno z ustavo. Zavestno uporabljam ta termin modernizacija, ker želim s tem
               poudariti nekoliko bolj pozitiven in manj čustven pristop k temu problemu, ker
               kadarkoli govorimo o spremembi se v ozadju pojavi nek strah, da gre za slabšanje
               kvalitete naše ustave. Nasprotno. Verjamem, da kot evropska država potrebujemo
               modernejšo zakonodajo in da smo v obdobju šestih let samostojnosti preboleli tudi
               nekatere otroške bolezni mlade države, tudi ko gre za čustven odnos do nekaterih
               vsakodnevnih vprašanj, do katerih imajo državljani drugih evropskih držav zaradi
               dolgoletne prakse povsem racionalen in praktičen odnos, pa tudi praktične izkušnje z
               katerimi ni toliko strahu kot se pojavlja pri nas. Zato bi podprl vsa tista
               prizadevanja, ki bi v najkrajšem času pripeljala do zadostnega soglasja znotraj
               slovenskega parlamenta oziroma Državnega zbora, ki bi zagotovil zadostno podporo za
               modernizacijo slovenske ustave. Modernizacija zakonodaje pa je sestavni del programa,
               ki ga je že v preteklosti oziroma na prejšnji skupni seji oziroma seji Komisije za
               evropske zadeve zelo podrobno predstavil gospod Lojze Janko. Vsekakor velik zalogaj
               čaka tako vlado kot Državni zbor v prihodnjih letih, ko govorimo o modernizaciji
               slovenske zakonodaje.</p>
               <p>Odbor za mednarodne odnose Državnega zbora je matično delovno telo, ko gre za
               ratifikacijo pridružitvenega sporazuma. Za oblikovanje naših stališč je zelo
               merodajno mnenje pristojne službe Državnega zbora, ki se je o tem zakonu izrekla in
               dala pozitivno stališče. V gradivih imate poročilo ustrezne službe Državnega zbora,
               zato bom tudi sam glasoval za sklep, ki omogoča ratifikacijo pridružitvenega
               sporazuma in vas pozivam, da mi v tej odločitvi pomagate in drugi vi glasujete tako.
               To ne bo preseglo in odstranilo, tudi ne prikrilo cele vrste dilem in vprašanj, ki so
               še kako pomembna, ki so zelo strokovna in ki zahtevajo soočanje argumentov na
               različnih nivojih. Toda vlada je zakon predlagala in kolikor razumem za njim stoji in
               s tem omogoča njegovo ratifikacijo. Za to dejanje, da se razširi dnevni red izredne
               seje je bil potreben tudi politični pogum, ne glede na to kaj je bilo v današnji
               razpravi že rečeno. Ampak vendar smo skozi razpravo ugotovili, da je bila cela vrsta
               utemeljenih ustavno-pravnih pomislekov, zaradi katerih se zadeva dolgo časa ni
               premaknila iz mrtve točke, tako v preteklosti kot obstojijo tudi še danes. Ampak
               vendarle je vlada zmogla toliko političnega poguma ali pa jo je stanje premikajočega
               se vlaka, o katerem ste mnogi govorili prisilila k temu, da se je za to odločila. Ne
               verjamem, da lahko govorimo o več vlakih, ki vedno znova pridejo naokrog. Gre za en
               sam vlak, ki se giblje vedno hitreje in kdor bo hotel vstopiti na ta vlak, bo moral
               teči vedno hitreje. Tokrat lahko vstopimo še relativno lagodno. Zato, gospe in
               gospodje, predlagam, da sklenemo razpravo in začnemo z predstavitvijo predlaganih
               sklepov. Kolikor sem uspel slediti današnji razpravi imamo tri skupine sklepov.</p>
               <p>Eno so sklepi, ki smo  jih na
               podlagi vladinega predloga pripravili v službi za mednarodne odnose, in ki jih bom
               predstavil. Drugo sta sklepa, ki ju je v pisni obliki predložil poslanec Feri Horvat,
               in tretje je sklep, ki ga je v besedni obliki predstavil poslanec Jelinčič. Jaz sem
               za to, da se o vsakemu teh sklepov pogovarjamo posebej in o njih tudi glasujemo. Zdaj
               govorim o sklepih, ki se nanašajo na 2. točko današnjega dnevnega reda.</p>
               <p>Kar zadeva 3. točko dnevnega reda, je cela vrsta sklepov, ki jih je mogoče
               predlagati, ki pa so si na nek način med seboj v nasprotju oziroma postanejo v
               določenih primerih nepotrebni. Zato predlagam, da se najprej pogovarjamo o sklepih,
               povezanih v zvezi s točko 2 - to je predlog ratifikacije, točka 3 pa je izredna seja
               oziroma tisti del izredne seje, ki govori o pripravljenosti Republike Slovenije za
               vstop v Evropsko unijo.</p>
               <p>Gospod Jelinčič je prosil za besedo - proceduralno. Prosim.</p>
            </sp>
            <sp xml:id="SDT2-OZMO-Redna-009-1997-05-09.sp110">

               <speaker>ZMAGO JELINČIČ:</speaker>

               <p>Hvala lepa. Jaz bi predlagal, da bi najprej glasovali o mojem sklepu, ki je
               pravzaprav v tem primeru najbolj oddaljen, in od tega, kako se bomo pri tem sklepu
               odločili, je potem odvisno marsikatero drugo glasovanje.</p>
            </sp>
            <sp xml:id="SDT2-OZMO-Redna-009-1997-05-09.sp111">

               <speaker>PREDSEDNIK JELKO KACIN:</speaker>

               <p>Da bomo vedeli, o čem govorimo <stage>(bom dal besedo)</stage>, samo zato, da vemo, o čem govorimo,
               bi poskušal prebrati to, kar smo zapisali ob predlogu gospoda Jelinčiča. In sicer se
               glasi:</p>
               <p><q>"Vlada naj v zakonu o lastninskih in stvarnih pravicah tujcev do nepremičnin določi
               leto, od katerega dalje bo veljala določba o prednostni nakupni pravici do
               nepremičnin."</q> Tako se je glasila pobuda oziroma predlog gospoda Jelinčiča.
               Proceduralno vprašanje oziroma intervencijo prosi gospod Mozetič.</p>
            </sp>
            <sp xml:id="SDT2-OZMO-Redna-009-1997-05-09.sp112">

               <speaker>MIROSLAV MOZETIČ:</speaker>

               <p>Hvala lepa. Jaz predlagam, da vse te predloge sklepov dobimo pisno, da jih potem tudi
               malo poštudiramo, pomislimo o njih in šele potem odločamo o teh zadevah, ker sicer na
               tak način se to ne dela. So preveč resne stvari, da bi tako delali.</p>
            </sp>
            <sp xml:id="SDT2-OZMO-Redna-009-1997-05-09.sp113">

               <speaker>PREDSEDNIK JELKO KACIN:</speaker>

               <p>Jaz vam bom vseeno najprej predstavil dosedanje sklepe, ki jih imamo, lahko pa se
               odločimo, da jih dobite tudi v pisni obliki. In če bo taka odločitev, bomo to
               odločitev gotovo spoštovali. Gospod Lenič je prosil za besedo.</p>
            </sp>
            <sp xml:id="SDT2-OZMO-Redna-009-1997-05-09.sp114">

               <speaker>JOŽE LENIČ:</speaker>

               <p>Ne, ne, jaz predlagam, da takoj glasujemo vsaj o tistem nespornem sklepu, ki je
               povezan nesporno z 2. točko in to je, ali odbor podpira ali ne ratifikacijo tistega
               sporazuma. Vse ostalo je pa... <stage>(Medsebojni pogovor!)</stage>... Vem, ampak ta je ključen in
               ni bolj oddaljen. Tisti, ki so bolj oddaljeni, bodo pač proti, potem so pa dodatni
               sklepi. In tu ne rabimo nikakršnih pisnih sklepov.</p>
            </sp>
            <sp xml:id="SDT2-OZMO-Redna-009-1997-05-09.sp115">

               <speaker>PREDSEDNIK JELKO KACIN:</speaker>

               <p>Kolegice in kolegi! Prvi predlog sklepa, ki ga bom dal v obravnavo in glasovanje, je
               predlog, ki smo ga pripravili na podlagi predloga vlade in na predlog službe za
               zakonodajo Državnega zbora, in se glasi dobesedno takole:</p>
               <p><q>"Odbor je pri obravnavi upošteval mnenje Sekretariata za zakonodajo in pravne
               zadeve, ki na predlog zakona ni imal pripomb. Glede sporazuma in protokolov pa s
               pravno-tehničnega vidika dodaja, da bo pri končni redakciji nujno potrebno
               sodelovanje s predlagateljem, da bi se zagotovila korektnost in medsebojna skladnost
               obeh izvirnikov. Odbor je soglašal z navedenim predlogom zakona in zato predlagal
               Državnemu zboru Republike Slovenije, naj predlog obravnava na svoji seji in ga
               sprejme."</q></p>
               <p>To je predlog sklepa, ki ga zdaj dajem v obravnavo. Kdo želi besedo? Prvi se je
               prijavil gospod Mozetič.</p>
            </sp>
            <sp xml:id="SDT2-OZMO-Redna-009-1997-05-09.sp116">

               <speaker>MIROSLAV MOZETIČ:</speaker>

               <p>Imam proceduralno. No, zdaj, lahko da je kakšen nov poslovnik, ki ga še nisem
               prebral, vendar običajno je bilo in po poslovniku, da se o proceduralnih predlogih
               daje na glasovanje in se o njih sklepa. To je prvo.</p>
               <p>Kar zadeva tega, si bom pa privoščil to besedo: mnenje našega sekretariata je,
               kakršno je, vendar če bi prebral vsaj vse tiste dileme, ki jih je celo vlada  napisala v svojih papirjih, ne bi
               mogel takega mnenja napisati. Tako, da to mnenje je praktično absolutno nerelevantno
               in napisano z dvakrat levo roko.</p>
            </sp>
            <sp xml:id="SDT2-OZMO-Redna-009-1997-05-09.sp117">

               <speaker>PREDSEDNIK JELKO KACIN:</speaker>

               <p>Želi še kdo besedo? Gospod Lojze Peterle.</p>
            </sp>
            <sp xml:id="SDT2-OZMO-Redna-009-1997-05-09.sp118">

               <speaker>ALOJZ PETERLE:</speaker>

               <p>Ja, zdaj, brez ironije bom rekel <q>"ena se meni je želja izpolnila"</q>. Mi imamo tukaj
               eminentnega političnega predstavnika vlade in bi predlagal, ker je med nami, da bi
               tiste dileme, o katerih prej nismo prišli do konca, obravnavali sedaj v njegovi
               prisotnosti oziroma mu ta vprašanja zastavili.</p>
            </sp>
            <sp xml:id="SDT2-OZMO-Redna-009-1997-05-09.sp119">

               <speaker>PREDSEDNIK JELKO KACIN:</speaker>

               <p>Hvala lepa. Želi še kdo drug besedo? Želi besedo predstavnik vlade? Ugotavljam, da ne
               želi. Gospod Peterle.</p>
            </sp>
            <sp xml:id="SDT2-OZMO-Redna-009-1997-05-09.sp120">

               <speaker>ALOJZ PETERLE:</speaker>

               <p>Jaz bi gospodu podpredsedniku Marjanu Podobniku zastavil vprašanje, ali sedaj obstaja
               glede našega vključevanja v Evropsko zvezo enotna volja koalicije, v kakšnih korakih
               si to vlada predstavlja in kakšna je po tem skupnem mnenju koalicije relacija med
               ratifikacijo evropskega sporazuma in spremembo ustave? Če je za to potrebno sejo
               zapreti, sem tudi za to.</p>
            </sp>
            <sp xml:id="SDT2-OZMO-Redna-009-1997-05-09.sp121">

               <speaker>PREDSEDNIK JELKO KACIN:</speaker>

               <p>Gospod Marjan Podobnik, podpredsednik vlade.</p>
            </sp>
            <sp xml:id="SDT2-OZMO-Redna-009-1997-05-09.sp122">

               <speaker>MARJAN PODOBNIK:</speaker>

               <p>Hvala lepa. Jaz se najprej opravičujem, ker se nisem mogel na začetku udeležiti
               današnje seje vašega odbora.</p>
               <p>Torej, lahko zatrdim, da obstaja enotna volja vlade, torej vladne koalicije in
               vlade, da se izpelje postopek za sprejem zakona o ratifikaciji pridružitvenega
               sporazuma, in da se v zvezi s tem tudi z možnostjo dvotretjinske rešitve, torej z
               ustavnim zakonom reši problem, ki je vezan na španski predlog oziroma upoštevanje
               španskega predloga v tem pridružitvenem sporazumu.</p>
               <p>Glede spremembe ustave pa obstajajo različni pogledi, tako med eminentnimi pravnimi
               strokovnjaki v Sloveniji, in tudi ni popolnoma enakega mnenja o tem, ali je - torej,
               na nakšen način ta postopek izpeljati. To, čemur smo zavezani, tudi v teh mednarodnih
               dogovorih je, da v štirih letih po ratifikaciji spremenimo tudi ustavo. Nedvomno pa
               je interes sogovornikov v Evropski zvezi ta, da se ta postopek čim bolj pospeši.
               Želimo pa prav zato, ker gre za dvotretjinsko večino tako glede ustavnega zakona kot
               spremembe ustave, v čim večji meri biti seznanjeni tudi s stališči vseh, tudi drugih
               parlamentarnih strank, tudi opozicije. In prav zato je predvideno, tudi že sklicano
               srečanje predsednikov vseh parlamentarnih strank za ponedeljek popoldne, da bi tudi v
               širšem krogu poiskali soglasje glede takega pristopa.</p>
            </sp>
            <sp xml:id="SDT2-OZMO-Redna-009-1997-05-09.sp123">

               <speaker>PREDSEDNIK JELKO KACIN:</speaker>

               <p>Hvala lepa. Gospod Peterle.</p>
            </sp>
            <sp xml:id="SDT2-OZMO-Redna-009-1997-05-09.sp124">

               <speaker>ALOJZ PETERLE:</speaker>

               <p>Gospod podpredsednik, imam dodatno vprašanje. Do kolikšne mere je to poenoteno
               stališče vlade oziroma koalicije usklajeno z drugim podpisnikom istega evropskega
               sporazuma?</p>
            </sp>
            <sp xml:id="SDT2-OZMO-Redna-009-1997-05-09.sp125">

               <speaker>MARJAN PODOBNIK:</speaker>

               <p>Torej, jaz sem povedal, da so priporočila, da se pospešijo postopki za spremembo
               ustave, da pa seveda je to - da so tudi glede tega različni pogledi. Torej, različni
               sogovorniki, bom rekel delno različno sprejemajo naše obrazložitve. Ocenjujem, da preprosto ni druge možnosti,
               kot da v tem trenutku se pospeši to, kar je nujno in kar je bilo zagotovljeno in tudi
               javno objavljeno, to je sprejetje zakona o ratifikaciji pridružitvenega sporazuma. To
               je stvar, za katerega smo prepričani, da ima dovolj široko notranjo politično
               podporo, da je možno v zvezi s tem doseči tudi dvotretjinsko večino. Očitno pa so
               nekatere različne interpretacije, kaj pomeni dejstvo, če z ustavnim zakonom izvzamemo
               veljavnost določil 68. člena ustave v tej prvi fazi za tiste, ki jih zajema španski
               kompromisni predlog in morda v naslednji fazi tudi za vse prebivalce držav evropske
               skupnosti. Vtis je, da je vprašanje spremembe ustave tudi psihološko vprašanje, kar
               pomeni, da tudi, če bi izvzeli veljavnost 68. člena ustave za prebivalce držav
               Evropske skupnosti, je še vedno pač želja, ambicija, da se dejansko in defacto pač
               spremeni natanko ta člen. Jaz bi si upal trditi, da so naši diplomatski predstavniki
               z veliko energije skušali pojasniti razloge za tak postopek in tudi našo
               interpretacijo zavez, ki smo jih prevzeli o, torej se pa, brez dvoma pa stoji
               trditev, da so pričakovanja Bruslja, da se pospešijo tudi postopki glede spremembe
               ustave.</p>
            </sp>
            <sp xml:id="SDT2-OZMO-Redna-009-1997-05-09.sp126">

               <speaker>PREDSEDNIK JELKO KACIN:</speaker>

               <p>Hvala lepa. Jaz bi rad dal na glasovanje proceduralni predlog gospod Mozetiča.
               Predlaga, da odločate oziroma odločamo o predlogih sklepov, ki jih dobimo v pisni
               obliki.</p>
               <p>Kdo je za? <stage>(13 članov.)</stage> Hvala lepa.</p>
               <p>Jaz sem že odredil, da predlog, ki sem ga pravkar predstavil, sprintajo v pisni
               obliki in ga boste takoj dobili na klop. Rad bi pa seveda slišal predloge obeh
               predlagateljev, če se strinjata s takim besedilom, da tudi to besedilo pripravimo v
               taki obliki. Poslanec Feri Horvat je predlagal sklep: <q>"Odbor Državnega zbora za
               mednarodne odnose predlaga vodstvom parlamentarnih strank, da poizkušajo doseči
               dogovor o čimprejšnji ratifikaciji evropskega sporazuma o pridružitve."</q> In drugič:
               <q>"Nadaljnjih aktivnostih na pripravah za polnopravno članstvo v Evropsko unijo."</q> Se
               strinjate s tako formulacijo sklepa? Dobro. Potem prosim Službo za mednarodne odnose,
               da nam pripravi pisno obliko za ta predlog in sprašujem predlagatelja, poslanca Zmaga
               Jelinčiča, če tudi njegov predlog v taki obliki kot ga že prebral, lahko predložimo v
               pisni obliki? No, potem vas prosim za sodelovanje. Prosim, da počakate samo minuto,
               ker je prvi predlog že na poti, da s sejo nadaljujemo. Za besedo pa je prosil gospod
               Gostiša.</p>
            </sp>
            <sp xml:id="SDT2-OZMO-Redna-009-1997-05-09.sp127">

               <speaker>LEON GOSTIŠA:</speaker>

               <p>Hvala lepa. Imel sem samo eno lepotno karikturo. Namesto <q>"na pripravah"</q> <q>"pri
               pripravah"</q>. Je malo lepše izhodišče.</p>
            </sp>
            <sp xml:id="SDT2-OZMO-Redna-009-1997-05-09.sp128">

               <speaker>PREDSEDNIK JELKO KACIN:</speaker>

               <p>Jaz mislim, da bomo te lektorske posege lahko izglasovali tudi potem, ko bomo imeli
               nepravilno zapisano obliko v pisni obliki in bomo potem poskrbeli za skladnost s
               pravopisom slovenskega jezika. Jaz bi vas seveda prosil, da ostanete poslanci tudi v
               nadaljevanju seje, ko bomo izčrpali to točko dnevnega reda, ker imamo še nekaj nujnih
               opravil v zvezi z našimi mednarodnimi dejavnostmi. Rad bi vas spomnil, da je Odbor za mednarodne odnose sprejel
               tudi sklep, da Državni zbor stori vse, kar je v njegovi moči, da s konkretnim
               angažiranjem poslancev na mednarodni ravni poskrbi za boljše možnosti za sodelovanje
               Republike Slovenije tako v procesu širitve Evropske unije kot tudi povabilu za
               polnopravno članstvo v NATU v prvem krogu in v kontekstu tega sklepa je treba danes
               potrditi tudi nekatere naše mednarodne udeležbe. Zato vas posebej prosim, da
               zagotovite sklepčnost tudi v prihodnje, da bomo lahko uresničevali svoje sklepe. Želi
               še kdo besedo? Podpredsednik, gospod Podobnik.</p>
            </sp>
            <sp xml:id="SDT2-OZMO-Redna-009-1997-05-09.sp129">

               <speaker>MARJAN PODOBNIK:</speaker>

               <p>Jaz bi eno stvar rad rekel. Torej obstajajo določene stvari, ki mislim, da je prav,
               da so v zvezi z aktivnostmi, ki so vezane na ratifikacijo, sprejetje zakona o
               ratifikaciji pridružitvenega sporazuma, da so seznanjeni tudi v naprej pred
               parlamentarno razpravo vsi člani pristojnega odbora. Po drugi strani gre za izredno
               občutljiva vprašanja, kjer nas seveda domača javnost, predvsem pa tujina intenzivno
               spremlja, spremlja te aktivnosti in povem zelo odkrito, torej jaz sem vedno bil
               zastopnik tega, da so vse stvari odprte, tudi javnosti široko prezentne. Obstajajo pa
               določene teme, ki so v tem smislu, imajo značaj, da jih je možno v zaprtem krogu se o
               njih pogovoriti zato, da ne bi bil vtis, da se pač karkoli tudi na tem področju
               prikriva, obstajajo, bom rekel zelo intenzivne aktivnosti vlade na nekaterih
               področjih in če je interes danes ali pa kdaj drugič, verjetno še pred izredno sejo,
               jaz sem pripravljen na tak način tudi spregovoriti. Hvala.</p>
            </sp>
            <sp xml:id="SDT2-OZMO-Redna-009-1997-05-09.sp130">

               <speaker>PREDSEDNIK JELKO KACIN:</speaker>

               <p>Hvala lepa. Želi še kdo drug od poslank in poslancev besedo? Gospod Mozetič.</p>
            </sp>
            <sp xml:id="SDT2-OZMO-Redna-009-1997-05-09.sp131">

               <speaker>MIROSLAV MOZETIČ:</speaker>

               <p>Hvala lepa. Jaz moram reči, da mi ni povsem jasno bilo tukaj, kaj je podpredsednik
               vlade mislil, ampak če so stvari, ki so se v vladi odvijajo in zlasti, če jih potem
               mora parlament potrditi oziroma sprejeti, bodisi, če gre za take mednarodne zadeve,
               ratificirati, potem mi ni jasno, zakaj nam vlada teh stvari ne daje in zakaj nas
               sprašuje, če želimo. Saj mora dati, saj kako naj odločamo sicer. Na pamet? Potem pa
               govorite v vladi, da nočemo sprejeti sporazuma in da zavlačujemo z ratifikacijo, ne
               dobimo pa odgovorov na stvari, ki so tukaj notri, tudi danes ključnega odgovora, ki
               je najbolj problematičen, ne vsebinsko to v tem trenutku, pač pa pravno, nismo
               dobili, ga nisem dobil. In to so ključni problemi. Ne pa spraševati, če želite, vam
               prinesemo informacije. Saj ste jih dolžni prinesti.</p>
            </sp>
            <sp xml:id="SDT2-OZMO-Redna-009-1997-05-09.sp132">

               <speaker>PREDSEDNIK JELKO KACIN:</speaker>

               <p>Gospod Podobnik.</p>
            </sp>
            <sp xml:id="SDT2-OZMO-Redna-009-1997-05-09.sp133">

               <speaker>MARJAN PODOBNIK:</speaker>

               <p>Gre za to, da so določene stvari iz tega področja take narave, da je prav, da se pač
               obravnavajo na zaprti seji. Samo to sem hotel povedati.</p>
            </sp>
            <sp xml:id="SDT2-OZMO-Redna-009-1997-05-09.sp134">

               <speaker>PREDSEDNIK JELKO KACIN:</speaker>

               <p>Upam, da ste vsi dobili pisno besedilo prvega predloga sklepov. Ker je Odbor za
               mednarodne odnose Državnega zbora sklepčen, vas sprašujem, ali želi še kdo
               razpravljati o predlogu sklepa? Ja, gospod Gostiša.</p>
            </sp>
            <sp xml:id="SDT2-OZMO-Redna-009-1997-05-09.sp135">

               <speaker>LEON GOSTIŠA:</speaker>

               <p>Hvala lepa. Mene moti ta drugi stavek v prvem odstavku, kjer piše, da bo pri končni
               redakciji nujno potrebno sodelovanje s predlagateljem, da bi se za to, verjetno
               medsebojno skladnost to pred izvirnikom, iz česar bi lahko sklepal, da obstaja dvom o
               tem, da sta izvirnika skladna, v tem primeru verjetno ne moremo sprejeti nadaljevanje
               sklepa, kjer piše, da smo predlagali Državnemu zboru Republike Slovenije, naj predlog
                  obravnava.
               </p>
            </sp>
            <sp xml:id="SDT2-OZMO-Redna-009-1997-05-09.sp136">

               <speaker>PREDSEDNIK JELKO KACIN:</speaker>

               <p>Gospod Gostiša, če imate pri sebi mnenje k predlogu, ki ga je dal Sekretariat za
               zakonodajo in pravne zadeve, je v drugem odstavku njihovega mnenja zapisana natančno
               ta dikcija. Ko gre za ratifikacijo posameznih zakonov se je že velikokrat zgodilo, da
               ni bilo zadostne usklajenosti med strokovnimi službami in se je potem v tiskanju
               končnega besedila prikradla tudi kakšna neprijetna zadrega. Da bi se temu izognili,
               želimo prav s tako formulacijo sklepa posebej opozoriti, da gre za izjemno pomemben
               zakon o ratifikaciji - o tem ste vsi danes govorili, in zato se nam je zdelo
               potrebno, da to dikcijo dodamo v predlog sklepa, da bi nam ne bilo treba zardevati v
               prihodnje zaradi nepotrebnih napak. Samo v tem je bistvo tega drugega stavka prvega
               odstavka predlaganega sklepa.</p>
               <p>Gospod Peterle.</p>
            </sp>
            <sp xml:id="SDT2-OZMO-Redna-009-1997-05-09.sp137">

               <speaker>ALOJZ PETERLE:</speaker>

               <p>Spoštovan! Jaz se ne strinjam, da je to na isti 4. izredni seji - saj ta naša
               predlagana je 4.? Torej, predlagam, da je ta, če vlada tako meni, da je to treba na
               izredni seji obravnavati, da predlaga drugo izredno sejo. Moram pa reči, da mi
               izrednost sama ni ravno prijetno dejstvo, ob ratifikaciji takega sporazuma.</p>
            </sp>
            <sp xml:id="SDT2-OZMO-Redna-009-1997-05-09.sp138">

               <speaker>PREDSEDNIK JELKO KACIN:</speaker>

               <p>Gospod Peterle, vlada je predlagala, da se zakon o ratifikaciji obravnava na izredni
               seji. Mi lahko danes tudi tukaj sprejmemo sklep in dobesedno navedbo <q>"4. izredni
               seji"</q> črtamo, v kolikor menite, da je to lažje sprejemljivo. Ravno za to gre, da mi z
               našo današnjo odločitvijo, kot matično delovno telo, omogočimo, da se zgodba, o
               kateri ste danes razpravljali, premakne z mrtve točke in da drugič tudi s pomočjo
               tega matičnega delovnega telesa, tako Državni zbor kot vlada kot država Slovenija,
               ohrani in poveča kredibilnost in najde to nujno potrebno kritično maso, ki jo
               potrebuje za to, da krenemo proti Evropi hitreje in da nas Evropa hitreje razume.
               Želim to posebej poudariti zaradi tega, ker vam bomo sedaj razdelili tudi predlog
               drugega sklepa, ki ga je predlagal kolega Feri Horvat, ki govori o tem, da moramo
               storiti še marsikaj na poti približevanja k Evropski uniji, ampak to je prvi, upam si
               trditi, od nas najpomembnejši korak, ki ga potrebujemo mi v tem matičnem telesu, ga
               potrebuje Državni zbor, ga potrebujejo tudi vsa druga delovna telesa, ki bodo v
               naslednjih dneh obravnavala točko, ki je na izredni seji, se pravi Evropska unija in
               približevanje, in zaradi tega smo forumulirali predlog tako kot smo ga. V kolikor
               vztrajate na tem, bi vas prosil, da to eksplicitno poveste, da bomo vedeli kakšno je
               vaše stališče.</p>
               <p>Gospod Mozetič je prosil za besedo.</p>
            </sp>
            <sp xml:id="SDT2-OZMO-Redna-009-1997-05-09.sp139">

               <speaker>MIROSLAV MOZETIČ:</speaker>

               <p>Hvala lepa. Ta prvi odstavek, ki tukaj govori kakšno je - povzela stališče
               sekretariata, jaz mislim, da to sploh ni potrebno, da gre v sklep, in je to sploh
               noro, da mi v našem sklepu napišemo: odbor je pri pripravi upošteval mnenje
               Sekretariata za zakonodajo in pravne zadeve, in nima pripomb in protokolov, in naj
               popravlja izvirnike. To je bilo mnenje sekretariata, lahko tudi rečemo naj se
               predlagatelj zmeni. To ni stvar sklepa. Ta zadeva gre lahko brez stvari ven. V drugem
               delu sta pa dva sklepa. Jaz bi prosil, da se ločeno odloča o tem; eno je sklep, odbor
               je soglašal z navedenim predlogom zakona in predlaga v proceduro Državnemu zboru;
               drugo pa posebej, ali naj gre to na 4. izredno sejo ali pač na katero sejo bo šlo. V
               tem smislu bi morali to ločiti, ker sedaj smo dali... tudi mislim, da moramo sklepati
               ločeno. Eno je o tem, ali se strinjamo z zakonom kot takim, drugo je pa to, da gre na
               to sejo in celo, ali naj gre po hitrem postopku.</p>
            </sp>
            <sp xml:id="SDT2-OZMO-Redna-009-1997-05-09.sp140">

               <speaker>PREDSEDNIK JELKO KACIN:</speaker>

               <p>Gospod Mozetič, če sem pravilno sledil vaši razlagi, gre pravzaprav za tri predloge.
               Prvi predlog je, da se izloči celoten prvi odstavek. Drugi predlog pa je, da se deli
               drugi odstavek na dva dela in da se potem o vsakem posebej glasuje. Torej, mi smo
               predlog pripravili na način, kot smo pripravljali sklepe do sedaj. Pri vsakem sklepu,
               ki ga je sprejel Odbor za mednarodne odnose, je do sedaj vedno navedel pozitivno
               stališče pristojnega organa, se pravi Sekretariata za zakonodajo in pravne zadeve, in
               do sedaj vas pri nobenem sklepu ta predhodna formulacija in vsebina ni motila. Zato vseeno upoštevam vaš predlog
               in dajem na glasovanje predlog gospoda Mozetiča, da se prvi del, ki govori o tem, da
               pri svoji odločitvi upoštevamo predhodno mnenje Sekretariata za zakonodajo in pravne
               zadeve izloči iz predloga sklepa.</p>
               <p>Kdo je za ta sklep? <stage>(6 članov.)</stage> Je kdo proti? <stage>(5 članov.)</stage></p>
               <p>Ugotavljam, da je predlog izglasovan.</p>
               <p>Drug predlog, ki ga je dal gospod Mozetič je, da se se preostanek sklepa razdeli na
               dva dela, in sicer, da glasujemo najprej o prvem delu, ki se glasi: Odbor je soglašal
               z navedenim predlogom zakona in zato predlaga Državnemu zboru Republike Slovenije,
               naj predlog obravnava in ga sprejme. To je prvi del.</p>
               <p>Drugi del govori o tem, kdaj in kako naj o tem odloča.</p>
               <p>Kdo je za tako formulacijo, ki jo predlaga gospod Mozetič?</p>
            </sp>
            <sp xml:id="SDT2-OZMO-Redna-009-1997-05-09.sp141">

               <speaker>MIROSLAV MOZETIČ:</speaker>

               <p>Ali samo za formulacijo, ali še...</p>
            </sp>
            <sp xml:id="SDT2-OZMO-Redna-009-1997-05-09.sp142">

               <speaker>PREDSEDNIK JELKO KACIN:</speaker>

               <p>Ja, za tako formulacijo.</p>
            </sp>
            <sp xml:id="SDT2-OZMO-Redna-009-1997-05-09.sp143">

               <speaker>MIROSLAV MOZETIČ:</speaker>

               <p>Jaz hočem biti jasen, ker bom potem pojasnil kako bom glasoval. Ali sedaj glasujemo
               že o formulaciji?</p>
            </sp>
            <sp xml:id="SDT2-OZMO-Redna-009-1997-05-09.sp144">

               <speaker>PREDSEDNIK JELKO KACIN:</speaker>

               <p>Ne, ne. Sedaj glasujemo o tem, da se preostanek predlaganega pisnega sklepa razdeli
               na dva dela.</p>
               <p>Kdo je za to, da se ta drugi del razdeli na dva dela? <stage>(6 članov.)</stage> Je kdo proti? <stage>(7
               članov.)</stage></p>
               <p>Ugotavljam, da predlog ni izglasovan.</p>
               <p>Dajem na glasovanje predlog, ki ga imate zapisanega v drugem odstavku predlaganega
               sklepa.</p>
               <p>Gospod Podobnik.</p>
            </sp>
            <sp xml:id="SDT2-OZMO-Redna-009-1997-05-09.sp145">

               <speaker>MARJAN PODOBNIK:</speaker>

               <p>Jaz bi samo eno mnenje povedal. Da je kot stališče vlade, jaz verjamem tudi ambicije
               odbora, bi bilo zelo neugodno, če bi z nekim sklepom, če bi ta sklep padel,
               podaljšali ali odmaknili ta datum v neko nedoločeno prihodnost. Mislim, da je to tudi
               v nasprotju z ambicijo predlagateljev. Verjetno ni nič narobe, da sta lahko tudi dve
               seji, ali pa dve izredni seji. Je pa dejstvo, da je prav ta seja, ki je bila sklicana
               - izredna seja, na pobudo opozicijski strank, da je tematika povezana tudi s tem
               vprašanjem in to v zelo širokem delu. Da je bil tudi to eden od razlogov, da smo
               predlagali, da se ta stvar obravnava na tej seji. V primeru, da se ne sprejme ta
               sklep, bi bilo dobro, da ostane odprto, da je možno tudi pred obravnavo, ali pa
               zaključkom obravnave ostalih točk, na izredni seji obravnavati vprašanje ratifikacije
               pridružitvenega sporazuma.</p>
            </sp>
            <sp xml:id="SDT2-OZMO-Redna-009-1997-05-09.sp146">

               <speaker>PREDSEDNIK JELKO KACIN:</speaker>

               <p>Sedaj smo ugotovili, da tega ne bomo ločevali. Ta sklep ni bil izglasovan. Zato bom
               sedaj dal na glasovanje predlog sklepa, ki se glasi, tako kot je bil zapisan prvotno,
               glasujemo pa samo o drugem odstavku. Da ne bo nesporazumov, še enkrat preberem: Odbor
               je soglašal z navedenim predlogom zakona in zato predlagal Državnemu zboru Republike
               Slovenije, naj predlog obravnava na svoji 4. izredni seji in ga sprejme.</p>
               <p>Kdo je za tako formuliran predlog? Pred tem bo pa gospod Mozetič imel priložnost
               obrazložiti svoj glas.</p>
            </sp>
            <sp xml:id="SDT2-OZMO-Redna-009-1997-05-09.sp147">

               <speaker>MIROSLAV MOZETIČ:</speaker>

               <p>Hvala lepa. Jaz bom glasoval proti temu sklepu, ampak nje zato, ker sem proti
               ratifikaciji, tudi ne zato, ker bi bil proti španskemu kompromisu, ker sem že enkrat
               glasoval <q>"za"</q> in takrat podprl pobudo za podpis, pač pa zato, ker ne morem podpreti
               takega sklepa, glede na to, kar sem prej tudi povedal,  da ni povsem jasno in da ni bilo odgovora danega na
               to - odnosa med veljavnostjo priloge 13, spremembo ustave, ustavnega zakona in teh
               čisto, bom rekel pravno, ustavno-pravno formalnih razlogov, ki so pa bistvenega
               pomena pri ratifikaciji tega sporazuma. Hvala lepa.</p>
            </sp>
            <sp xml:id="SDT2-OZMO-Redna-009-1997-05-09.sp148">

               <speaker>PREDSEDNIK JELKO KACIN:</speaker>

               <p>Hvala lepa. Gospod Feri Horvat.</p>
            </sp>
            <sp xml:id="SDT2-OZMO-Redna-009-1997-05-09.sp149">

               <speaker>FRANC (FERI) HORVAT:</speaker>

               <p>Ja, jaz moram reči, da s to prvotno odločitvijo, da skupaj glasujemo zdaj o tem
               sklepu, da smo zadevo zakomplicirali in spravili v zagato mene, pa morda tudi
               katerega od kolegov, ker le gre za dve odločitvi. Prva je odločitev, ali podpiramo
               predlog zakona ali ne. Jaz ga odločno podpiram, to sem že v razpravi povedal. Druga
               je pa zadeva, ali bo to možno opraviti na 4. seji, če bo ta 4. seja v sredo, tako kot
               je napovedano, 14. maja, kajti nisem prepričan oziroma ni mi jasno, da bodo
               izpolnjeni pogoji, to je pa politični konsenz, ki sem ga tudi predlagal s sklepom, in
               pa razčistiti še vprašanja, ki jih je treba - ustavna in pravna. In če bi hoteli
               korektno in produktivno odločati in res potem tudi pozitivni sklep sprejeti, bi
               boljše bilo tako ravnati. Kajti mislim, da je pa zelo veliko - ne vem, če se zavedamo
               - tveganja, da bo uvrščeno na sejo, na 4. sejo, da konsenza ne bo, in da recimo
               ratifikacija ne bo sprejeta, da bo predlog zakona zavrnjen. To je pa slabše, kot če
               bi zdaj rekli, da sploh potem ne gremo v ratifikacijo, pa ne vem kaj počnemo. Ampak
               če gre tako naprej po proceduri, da bo glasovanje, bom glasoval za, zato, ker izbiram
               manjše zlo.</p>
            </sp>
            <sp xml:id="SDT2-OZMO-Redna-009-1997-05-09.sp150">

               <speaker>PREDSEDNIK JELKO KACIN:</speaker>

               <p>Še gospod Peterle bo obrazložil svoj glas.</p>
            </sp>
            <sp xml:id="SDT2-OZMO-Redna-009-1997-05-09.sp151">

               <speaker>ALOJZ PETERLE:</speaker>

               <p>Jaz tudi mislim, da je sklep, ki je bil prejle sprejet, da nas vodi v težave. In iz
               razlogov, zaradi razlogov, ki jih je že poslanec Mozetič povedal, jaz za to tako
               povezano tudi ne morem glasovati.</p>
            </sp>
            <sp xml:id="SDT2-OZMO-Redna-009-1997-05-09.sp152">

               <speaker>PREDSEDNIK JELKO KACIN:</speaker>

               <p>Dobro. Gospodje, vsekakor mislim, da je v interesu vseh nas, ki sedimo ta hip tukaj
               in formuliramo sklepe, da sprejmemo ta predlagani sklep z največjo možno podporo.
               Torej, ena od kompromisnih rešitev je, da se črta <q>"4. izredna seja"</q> in ostane
               <q>"izredna seja"</q>. Zdaj, ali bo to 4. ali bo 5. ali bo 16. - o tem jaz ne bi tukaj
               razpravljal. Vsekakor pa verjamem, da bo izredna, ker imamo vsebino rednih sej že kar
               nekaj časa določeno. Lahko, v kolikor vztrajate na tem, razpravljamo tudi o tem, da
               črtamo <q>"izredno sejo"</q>, ampak vsekakor se mi zdi, da je zaradi pomembnosti političnega
               trenutka pa vendarle dovolj konsenza, da pustimo besedilo, da se to stori na <q>"izredni
               seji"</q>.</p>
               <p>In v kolikor je temu tako, na ta način, ker se ne prijavljate k razpravi,
               ugotavljam, da je tak kompromisen predlog sprejemljiv, predlagam, da glasujemo o
               sklepu, ki se glasi:</p>
               <p><q>"Odbor je soglašal z navedenim predlogom zakona in zato predlaga Državnemu zboru
               Republike Slovenije, naj predlog obravnava na svoji izredni seji in ga sprejme."</q></p>
               <p>Kdo je za? Gospod Mozetič, imate možnost za obrazložitev glasu.</p>
            </sp>
            <sp xml:id="SDT2-OZMO-Redna-009-1997-05-09.sp153">

               <speaker>MIROSLAV MOZETIČ:</speaker>

               <p>Nekam čudno ste me pogledali, ampak meni ta kompromis v bistvu ne pomeni nič, zato,
               ker saj je vseeno, ali je četrta ali peta ali šesta izredna seja. Problem je
               vsebinski. Mislim, da bi sploh ne smeli še o tem sklepu tukaj odločati, dokler vlada
               točno ne odgovori na vse tiste ustavno-pravne dileme, ki se pojavljajo. Jaz ne morem
               glasovati za to in predlagati zboru, naj sprejme ta zakon, če pa imam resne
               ustavno-pravne pomisleke, ki jih je tudi vlada povedala in še niso rešeni. To so
               razlogi, zakaj bom jaz glasoval tudi proti takemu kompromisnemu predlogu. Pa še
               enkrat poudarjam, tudi jaz sem za to, in se strinjam, da je treba čimprej
               ratifikacijo in ne vem kaj še vse narediti, in sem za ratifikacijo, za ta sporazum.
               Ampak iz tistih razlogov, ki sem jih povedal, ne morem glasovati za tak predlog.</p>
            </sp>
            <sp xml:id="SDT2-OZMO-Redna-009-1997-05-09.sp154">

               <speaker>PREDSEDNIK JELKO KACIN:</speaker>

               <p>Dobro. Gospod Zoran Lešnik.</p>
            </sp>
            <sp xml:id="SDT2-OZMO-Redna-009-1997-05-09.sp155">

               <speaker>ZORAN LEŠNIK:</speaker>

               <p>En stavek. Če predlagamo, že kaj prejudiciramo, že kaj odločamo - ničesar! Predlagamo
               zboru, da obravnava. Ne, predlog obravnava na svoji izredni seji, in priporočamo, da
               obravnava...</p>
            </sp>
            <sp xml:id="SDT2-OZMO-Redna-009-1997-05-09.sp156">

               <speaker>PREDSEDNIK JELKO KACIN:</speaker>

               <p>... in ga sprejme. Gospod Feri Horvat je prosil za besedo.</p>
            </sp>
            <sp xml:id="SDT2-OZMO-Redna-009-1997-05-09.sp157">

               <speaker>FRANC (FERI) HORVAT:</speaker>

               <p>No, samo toliko. Jaz mislim, da črtanje <q>"4. izredne seje"</q>, da daje možnost za to, kar
               predlaga gospod Mozetič, s čemer se strinjam, da se to uskladitev opravi.</p>
            </sp>
            <sp xml:id="SDT2-OZMO-Redna-009-1997-05-09.sp158">

               <speaker>PREDSEDNIK JELKO KACIN:</speaker>

               <p>Gospod Peterle.</p>
            </sp>
            <sp xml:id="SDT2-OZMO-Redna-009-1997-05-09.sp159">

               <speaker>ALOJZ PETERLE:</speaker>

               <p>Glejte, predlagatelji izredne seje so dali nek drugačen predlog, v katerem pravijo,
               kaj naj vlada pripravi za 
               izredno sejo. In tam so seveda zadeve širše zapisane oziroma predlagane, zahtevane.
               In jaz ne bi rad dajal vtisa z glasom za tak predlog, četudi nekoliko popravljen, da
               je zdaj zadeva takorekoč urejena oziroma zavezana in o njej malo razpravljamo in
               hitro glasujemo. Jaz vztrajam na tem, da vlada pride s celovitim predlogom, kot je
               pač tam napisano, in v tem kontekstu je ratifikacija. To, kar opozarja Mozetič, je
               ostalo nepojasnjeno, relacija ustava-ratifikacija. Torej, mi ne bi želeli v meglenih
               zadevah sodelovati, zato jaz tudi takega predloga brez številke 4 ne morem podpreti.
           </p>
            </sp>
            <sp xml:id="SDT2-OZMO-Redna-009-1997-05-09.sp160">

               <speaker>PREDSEDNIK JELKO KACIN:</speaker>

               <p>Še gospod Feri Horvat.</p>
            </sp>
            <sp xml:id="SDT2-OZMO-Redna-009-1997-05-09.sp161">

               <speaker>FRANC (FERI) HORVAT:</speaker>

               <p>Prav iz tega razloga, o katerem zdaj govori kolega Lojze Peterle, sem jaz predlagal
               tisti sklep za politični dogovor v dveh točkah. Enkrat ratifikacija, drugič pa
               dogovor o ostalhi aktivnostih, ki so pa vezane v bistvu na točko, ki jo predlagajo
               predlagatelji izredne seje, to je potek priprav. Kajti ratifikacija ni sama sebi
               namenjena in je to točno, kar pravi Lojze, da tudi če ratifikacijo opravimo, potem pa
               ostale stvari ne gredo naprej, priprave, tako kot je treba, potem nima ratifikacija
               smisla.</p>
            </sp>
            <sp xml:id="SDT2-OZMO-Redna-009-1997-05-09.sp162">

               <speaker>PREDSEDNIK JELKO KACIN:</speaker>

               <p>Kolegice in kolegi, naj vas spomnim: še druge pisne sklepe boste dobili v obravnavo
               in o tem bomo odločali. In ta drugi sklep govori ravno o tem. Gospod Jelinčič bo
               obrazložil svoj glas.</p>
            </sp>
            <sp xml:id="SDT2-OZMO-Redna-009-1997-05-09.sp163">

               <speaker>ZMAGO JELINČIČ:</speaker>

               <p>Ja, najprej bom - jaz se strinjam s tem, kar je povedal gospod Peterle, pa bom tudi
               jaz tisto podprl - vendar bi pa nekaj protestiral. Namreč, jaz sem slišal, da med tem
               časom že glasujete tukaj, jaz sem bil pa tam gor, in nisem uspel tako konkretno
               napisati, kot sem hotel, ampak sem zdajle še dodatno popravil. Tako, da bi tale sklep
               oddal tamle, pa bi potem prosil, da se prebere.</p>
            </sp>
            <sp xml:id="SDT2-OZMO-Redna-009-1997-05-09.sp164">

               <speaker>PREDSEDNIK JELKO KACIN:</speaker>

               <p>Jaz prosim za razumevanje, da ne bi preveč zavlačevali, da bi te končne redakcije vam
               takrat, ko boste dobili v pisni obliki predlog, gospod Jelinčič, predstavili, in da
               ne razmnožujemo še enkrat in izgubljamo časa.</p>
            </sp>
            <sp xml:id="SDT2-OZMO-Redna-009-1997-05-09.sp165">

               <speaker>ZMAGO JELINČIČ:</speaker>

               <p>Ja, saj mislim, da v tem primeru ne bo treba razmnoževati, ker razmnoževalo se bo
               tisto, kar sem jaz zagrabil vse skupaj in sem rekel, sprintajte, pa <q>"laufam"</q> dol, pa
               bom po poti popravil, ker zadeve se čudno vodijo, medtem, ko nekoga ni tukaj, se
               glasujejo zadeve. Mislim, da bi do takrat, vsaj tako se je ponavadi delalo, da se
               zadeve pripravijo, se prekine seja.</p>
            </sp>
            <sp xml:id="SDT2-OZMO-Redna-009-1997-05-09.sp166">

               <speaker>PREDSEDNIK JELKO KACIN:</speaker>

               <p>Mi imamo zdaj pripravljen tukaj predlog sklepa in dajem na glasovanje predlog sklepa,
               ki se glasi <stage>(še enkrat ga preberem)</stage>:</p>
               <p><q>"Odbor je soglašal z navedenim predlogom zakona in zato predlaga Državnemu zboru
               Republike Slovenije, naj predlog obravnava na svoji izredni seji in ga sprejme."</q></p>
               <p>To je predlog sklepa. Prosim, da glasujete o predlogu sklepa.</p>
               <p>Kdo je za? <stage>(9 članov.)</stage> Je kdo proti? <stage>(3 člani.)</stage></p>
               <p>Ugotavljam, da je predlog izglasovan.</p>
               <p>Zdaj pa prosim, da počakamo toliko, da službe prinesejo še pisno besedilo predloga
               gospoda Ferija Horvata in besedilo, ki ga je pripravil gospod Zmago Jelinčič. Medtem
               pa se lahko pogovorimo o mednarodnih aktivnostih in če ste za to - očitno bomo imeli
               težave s sklepčnostjo. Jaz prosim poslance, da omogočijo nadaljnje delo Odbora za
               mednarodne odnose. Tistim pa, ki ste ostali notri, pa v svojem imenu čestitam za
               izglasovan sklep, ki se mi zdi izjemno pomemben za ta trenutek. 
               </p>
               <p><stage type="time">(Seja je bila prekinjena ob 13.50 uri.)</stage>
               </p>
               <stage type="time">(Seja se je nadaljevala ob 14.10 uri.)</stage>
            </sp>
            <sp xml:id="SDT2-OZMO-Redna-009-1997-05-09.sp167">

               <speaker>PREDSEDNIK JELKO KACIN:</speaker>

               <p>Spoštovane kolegice in kolegi! Dajmo najprej ugotoviti sklepčnost! <stage>(10 članov.)</stage>
               Koliko nam še manjka? Še 3. Sem prav preštel? Jaz predlagam, da počakamo samo za hip,
               da zagotovimo sklepčnost. Ne vidim nikogar iz Krščanske demokracije in nikogar iz
               Socialdemokratske stranke. Vzamem nazaj, Socialdemokratska stranka je tukaj. Ste sam
               ali je še kdo od vaših? Sta dva. Dobro. Prosim gospoda Ferija Horvata, če je
               besedilo, ki je predloženo, korektno in ustreza njegovemu predlogu.</p>
            </sp>
            <sp xml:id="SDT2-OZMO-Redna-009-1997-05-09.sp168">

               <speaker>FRANC (FERI) HORVAT:</speaker>

               <p>Korektno, razen s tistim jezikovnim popravkom, torej ne <q>"na pripravo"</q>, ampak <q>"v
               pripravo"</q> ali <q>"pri pripravah"</q>, nadaljnje aktivnosti <q>"pri pripravah"</q>. Če je še kakšna,
               prosim.</p>
            </sp>
            <sp xml:id="SDT2-OZMO-Redna-009-1997-05-09.sp169">

               <speaker>PREDSEDNIK JELKO KACIN:</speaker>

               <p>Dobro. Kaj pa predlog, ki ga je pripravil poslanec Zmago Jelinčič?</p>
            </sp>
            <sp xml:id="SDT2-OZMO-Redna-009-1997-05-09.sp170">

               <speaker>ZMAGO JELINČIČ:</speaker>

               <p>Predlog je korekten tudi v skladu z predlogom zakona o stvarnih, lastninskih in
               drugih stvarnih pravicah, ki je bil predložen v drugo obravnavo in tudi v skladu s
               sklepi Državnega zbora, ki so bili na zasedanju 18. aprila 1996 tudi sprejeti.</p>
            </sp>
            <sp xml:id="SDT2-OZMO-Redna-009-1997-05-09.sp171">

               <speaker>PREDSEDNIK JELKO KACIN:</speaker>

               <p>V redu. Kolegica in kolegi, za odločanje nam manjka samo en poslanec ali poslanka in
               dokler tega ne zagotovimo in pričakujemo iz SKD ki so bili na zasedanju 18. aprila 1996 tudi sprejeti.</p>
            </sp>
            <sp xml:id="SDT2-OZMO-Redna-009-1997-05-09.sp172">

               <speaker>PREDSEDNIK JELKO KACIN:</speaker>

               <p>V redu. Kolegica in kolegi, za odločanje nam manjka samo en poslanec ali poslanka, in
               dokler tega ne zagotovimo, in pričakujemo iz SKD, dajem besedo Darji
               Lavtižar-Bebler.</p>
            </sp>
            <sp xml:id="SDT2-OZMO-Redna-009-1997-05-09.sp173">

               <speaker>DARJA LAVTIŽAR-BEBLER:</speaker>

               <p>Jaz imam samo eno pripombo ali pa vprašanje gospodu Jelinčiču. Ker se sklicuje na
               predlog zakona - predlog zakona je pač nek osnutek zakona v določeni zakonodajni fazi
               in vprašanje, kakšen bo na koncu sprejet. Zato se mi zdi, da je neprimerno se
               sklicevati nanj. Hvala.</p>
            </sp>
            <sp xml:id="SDT2-OZMO-Redna-009-1997-05-09.sp174">

               <speaker>PREDSEDNIK JELKO KACIN:</speaker>

               <p>Poslanec Zmago Jelinčič.</p>
            </sp>
            <sp xml:id="SDT2-OZMO-Redna-009-1997-05-09.sp175">

               <speaker>ZMAGO JELINČIČ:</speaker>

               <p>Ravno zaradi tega, ker je predlog zakona v parlamentarni razpravi mislim, da se je
               treba na njega sklicevati. Kajti močan občutek imam, da bi vlada rada naredila
               določene poteze mimo zakonov in mimo določenih predlogov zakonov. Predlog zakona bi
               moral že zdavnaj biti v drugi obravnavi in v tretji obravnavi in tudi že sprejet.
               Prepričan sem, da vlada namerno zavlačuje z drugo obravnavo omenjenega zakona zato,
               da bi nas prepeljala žejne čez vodo. In ravno zaradi tega se jaz sklicujem na ta
               predlog zakona, ki je bil pripravljen, to se pravi, razen če vlada sama ne pripravlja
               zakonov kar tako, samo zato, da nekaj počne - to pa mislim, da ne.</p>
            </sp>
            <sp xml:id="SDT2-OZMO-Redna-009-1997-05-09.sp176">

               <speaker>DARJA LAVTIŽAR-BEBLER:</speaker>

               <p>Še vedno velja to, kar sem rekla.</p>
            </sp>
            <sp xml:id="SDT2-OZMO-Redna-009-1997-05-09.sp177">

               <speaker>ZMAGO JELINČIČ:</speaker>

               <p>Še vedno velja tudi tisto, kar sem jaz rekel.</p>
            </sp>
            <sp xml:id="SDT2-OZMO-Redna-009-1997-05-09.sp178">

               <speaker>PREDSEDNIK JELKO KACIN:</speaker>

               <p>Ker se vidva pogovarjata, je vsem nam lepše. Skratka, vse poslanske skupine so tukaj
               zastopane, žal ni nikogar iz Krščanske demokracije. Služba za mednarodne odnose je
               intervenirala pri njih in jaz upam, da bodo koga pripeljali, da odločimo. Upamo, da
               se bo kdo pojavil. Prosim, gospa Adanja.</p>
            </sp>
            <sp xml:id="SDT2-OZMO-Redna-009-1997-05-09.sp179">

               <speaker>GOSPA ADANJA:</speaker>

               <p>Dokler čakamo, bi lahko samo rekla, če lahko popravimo samo ime zakona. Gre za zakon
               o lastnini in drugih stvarnih pravicah, brez tujcev, do nepremičnin. To je uradni
               naslov. Hvala.</p>
            </sp>
            <sp xml:id="SDT2-OZMO-Redna-009-1997-05-09.sp180">

               <speaker>PREDSEDNIK JELKO KACIN:</speaker>

               <p>Torej, jaz predlagam, da preberemo zdaj končno besedilo predloga poslanca Jelinčiča,
               ki se zdaj glasi:</p>
               <p><q>"Vlada naj pri ratifikaciji sporazuma v skladu s predlogom zakona o lastnini in
               drugih stvarnih..."</q> - lastnini? ... <stage>(Medsebojni pogovor!)</stage>...</p>
            </sp>
            <sp xml:id="SDT2-OZMO-Redna-009-1997-05-09.sp181">

               <speaker>ZMAGO JELINČIČ:</speaker>

               <p>V Poročevalcu dne 14. decembra 1995 je objavljen predlog zakona o lastninskih in
               drugih stvarnih pravicah.</p>
            </sp>
            <sp xml:id="SDT2-OZMO-Redna-009-1997-05-09.sp182">

               <speaker>PREDSEDNIK JELKO KACIN:</speaker>

               <p>Torej ni potrebna korekcija predloga ali ne? V redu. Torej, besedilo se glasi:</p>
               <p><q>"Vlada naj pri ratifikaciji sporazuma v skladu s predlogom zakona o lastninski in
               drugih stvarnih pravicah določi datum, od katerega dalje bo veljala določba o pravici
               do nakupa nepremičnin za državljane članic Evropske unije, ki so imeli tri leta
               stalno bivališče na sedanjem ozemlju Republike Slovenije."</q></p>
               <p>Imamo torej vse, razen sklepčnosti.</p>
            </sp>
            <sp xml:id="SDT2-OZMO-Redna-009-1997-05-09.sp183">

               <speaker>ZORAN LEŠNIK:</speaker>

               <p>Gospod predsednik, jaz vidim, da so mize prazne tam, kjer so sedeli gospodje iz
               Krščanske demokracije. Ena, dva, tri - za tri vem, ne vem, če je še bil kdo - torej,
               njih ne bo več! Oni so nas pustili na cedilu, kot se temu reče, za božjo voljo <stage>(bi
               dodal gospod Hvalica)</stage>! ... <stage>(Medsebojni pogovor!)</stage>... Ne, jaz samo ugotavljam, da so
               nas zapustili in nimamo šanse za sklepčnost, razen če nam lahko sklepčnost gospod
               Hvalica zagotovi. 
               </p>
            </sp>
            <sp xml:id="SDT2-OZMO-Redna-009-1997-05-09.sp184">

               <speaker>PREDSEDNIK JELKO KACIN:</speaker>

               <p>Kolegice in kolegi, jaz ugotavljam, da nismo sklepčni, zato bom oziroma saj ne morem
               dati na korespondenčno sejo, ker tudi o tem ne moremo se zmeniti. Lahko? <stage>(Da.)</stage> Samo
               malo, da ugotovimo po poslovniku.</p>
            </sp>
            <sp xml:id="SDT2-OZMO-Redna-009-1997-05-09.sp185">

               <speaker>DRAGICA ISKRENOVIČ:</speaker>

               <p>Lahko, lahko. Če je ena tretjina članov prisotna, potem lahko te sklepe... Samo, da
               jaz tole preverim.</p>
            </sp>
            <sp xml:id="SDT2-OZMO-Redna-009-1997-05-09.sp186">

               <speaker>PREDSEDNIK JELKO KACIN:</speaker>

               <p>Torej, domneva strokovnih služb je, in zdaj bodo še enkrat preverili, da lahko
               sklepamo o korespondenčni seji, če je prisotna najmanj ena tretjina članov. Nas je
               25, prisotnih nas je ta hip 12, trinajstega ali trinajsto potrebujemo za sklepčnost,
               zato predlagam, da o teh dveh predlogih, predlogih poslanca Ferija Horvata in
               poslanca Zmaga Jelinčiča, odločamo korespondenčno, do ponedeljka do 16.00 ure, ker
               domnevam, da bo tisti usklajevalni sestanek s političnim ozadjem vseh političnih
               strank po tej uri popoldan, in do takrat s temi sklepi lahko - torej, v ponedeljek,
               do 16.00 ure, korespondenčno o teh dveh sklepih.</p>
            </sp>
            <sp xml:id="SDT2-OZMO-Redna-009-1997-05-09.sp187">

               <speaker>ZORAN LEŠNIK:</speaker>

               <p>Ja, gospod predsednik, kako? Recimo, jaz grem, zdaj se vračam domov in pridem v torek
               zjutraj sem. Jaz sem pa za to, jaz bi se zdaj rad izjasnil, če lahko...</p>
            </sp>
            <sp xml:id="SDT2-OZMO-Redna-009-1997-05-09.sp188">

               <speaker>PREDSEDNIK JELKO KACIN:</speaker>

               <p>Vi se boste, kolega Lešnik, izjasnili na dveh pisnih predlogih, ki jih imate, jih
               boste zdaj odložili in to bomo šteli kot vašo voljo. Manjkajoče bomo pa poiskali
               korespondenčno.</p>
               <p>Kolegice in kolegi, zahvaljujem se vam za vašo prisotnost na dam Dan zmage, 9. maja!</p>
               <stage type="time">(Seja je bila končana ob 14.22 uri.)</stage>
            </sp>
         </div>
      </body>
   </text>
</TEI>
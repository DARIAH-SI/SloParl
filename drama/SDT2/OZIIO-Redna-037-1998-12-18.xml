<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZIIO-Redna-037-1998-12-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za infrastrukturo in okolje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">DC97C501AAF6DC12C12566CD0037E4FE</idno>
               <idno type="custom" subtype="day">DE018CE635393DD8C12566DE003E440C</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=DE018CE635393DD8C12566DE003E440C</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZIIO-Redna-037-1998-12-18.OZIIO" n="037">
               <name>Redna</name>
               <date when="1998-12-18"/>
            </setting>
         </settingDesc>
         <particDesc>
            <listOrg>
               <org xml:id="OZIIO-Redna-037-1998-12-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZIIO-Redna-037-1998-12-18.OZIIO">
                        <orgName key="OZIIO">Odbor za infrastrukturo in okolje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA INFRASTRUKTURO IN OKOLJE</stage>
            <stage type="session">2. nadaljevanje 37. seje</stage>
            <stage type="date">18. december 1998</stage>
            <stage type="chairman">Sejo je vodil Jakob Presečnik, predsednik odbora.</stage>
            <stage type="time">Seja se je pričela ob 9.19 uri.</stage>


            <sp who="SDT2:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Spoštovani kolegi člani odbora, predstavniki vlade, sekretariata in drugi prisotni
               na nadaljevanju 37. seje odbora Državnega zbora Republike Slovenije za infrastrukturo
               in okolje! Torej, vsem skupaj lep pozdrav in hvala za udeležbo.</p>
               <p>Ugotavljam, da je odbor sklepčen.</p>
               <p>Tukaj imam nekaj obvestil, da namesto gospoda Vilija Trofenika seji prisostvuje
               gospa Darinka Mravljak, da se je opravičil gospod Mirko Zamernik in da namesto
               gospoda Jožega Zimška seji prisostvuje gospod Mario Gasparini. Kot sem že rekel,
               istočasno potekata tudi dva druga odbora, zato je udeležba skromnejša. Vendar,
               ugotavljam, da je odbor sklepčen. Mi smo na 37. seji že zaključili točke 1, 2, 3, 4
               in tudi opravili razpravo pri točki 5, to je predlog letnega plana razvoja in
               vzdrževanja avtocest za leto 1999.</p>
               <p>Zato odpiram <title>5. točko dnevnega reda</title>. Dobili smo mnenje. Prosim, gospod
               Terčon.</p>
            </sp>
            <sp who="SDT2:TerčonDavorin">

               <speaker>DAVORIN TERČON:</speaker>

               <p>Gospod predsednik! Jaz bi rad izrazil protest na delo in način dela tega odbora. Mi
               se v treh dneh že tretjič sestajamo, čeprav je bilo v torek pred sejo že povsem
               jasno, da se bomo morali ponovno sestati. Namreč, mnenja sekretariata takrat še ni
               bilo, gospa Bitenčeva pa je ustno povedala, da so njihova stališča taka, da bodo
               potrebni dodatni amandmaji. Moj protest gre predvsem v to smer, da se kljub časovni
               stiski za sejo pripravi vsa dokumentacija in primerni papirji, da bo seja lahko vsaj
               teoretično zaključena na eni seji in da se ne bomo v treh dneh ponovno trikrat
               sestajali. Hvala lepa. Sicer pa apeliram, da danes čimprej zaključimo in potrdimo
               predlagane amandmaje.</p>
            </sp>
            <sp who="SDT2:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>V redu. Hvala lepa. Zdaj do takšne zadeve, da niso vse točke do konca pripravljene
               so nastale zaradi tega, ker je bila pač točka uvrščena na 30. izredno sejo državnega
               zbora. Se pa strinjam in bomo poskušali nadalje tudi se temu pri točkah tako oziroma
               sklicevanjih sej tako ravnati. Torej, kot rečeno, smo pri 5. točki - predlog letnega
               plana razvoja in vzdrževanja cest za leto 1999. Na podlagi razprave in pa predvsem
               mnenja sekretariata, ki ga je podala gospa Ogrinčeva in ki ga imamo tudi vsi člani
               odbora je predlagatelj pripravil amandmaje, ki jih imamo vsi člani odbora. Jaz bi
               najprej dal besedo gospe Ogrinčevi, da pojasni njeno mnenje oziroma mnenje
               sekretariata ali predvsem s stališča ali amandmaje rešujejo, rešujejo pripombe, ki so
               bile dane. Prosim, gospa Ogrinčeva.</p>
            </sp>
            <sp who="SDT2:OgrincHelena">

               <speaker>HELENA OGRINC:</speaker>

               <p>Hvala lepa. Torej, kar sem uspela pogledati koceptirane amandmaje, ocenjujem zadevo
               takole, da je predlagatelj v pretežni meri sledil našim pripombam razen v 1. točki.
               Torej, pod amandmajem 1. Namreč, po oceni predlagatelja so osnove, kot so sedaj
               navedene v uvodnem delu besedila predloga plana ustrezne. Po naši oceni pa bi bilo
               potrebno to izčistiti. Da se ne bi preveč zadrževala na tej točki menim, da bi bilo
               primerno, da bi se na enak način in v enakem obsegu te podlage navedle tako, kot je
               to storjeno v planu za tekoče leto.  Ocenjujemo, da so korektne.</p>
               <p>Pri tej točki ugotavljam, da je, to po vsej verjetnosti pomotoma. Da je predlagatelj
               se ni opredelil do naše pripombe k poglavju z oznako 0, torej uvodne ugotovitve.
               Menimo, da te uvodne ugotovitve le pojasnjujejo razloge za pripravo plana na način,
               kot je bil ponuden in da te ugotovitve sodijo v predstavitev finančnih posledic. Ne
               pa v samo besedilo predloga plana. Tako, da bi se lahko vsaj po naši oceni to
               poglavje opustilo. Predlagatelj je potem korektno sledil pripombam k 1. poglavju, to
               je poglavju o razvoju cest, ravno tako k poglavju glede dela inženirja, glede
               potrebnih ukrepov in del, ki se nanašajo na železniško omrežje. Tudi poskušal slediti
               pripombi, kar se tiče korektnejše navedbe namenskih sredstev, ki se zagotavljajo na
               osnovi posebnega zakona. Tukaj pa menim, da bi bila potrebna manjša korekcija.</p>
               <p>Na ta način, da bi se pod poglavje glasilo tako, da gre za sredstva na osnovi zakona
               o zagotovitvi teh sredstev, ki zagotavljamo realizacijo nacionalnega programa
               državnih avtocest in državnih cest. Potem še nadaljnja korekcija v tej povezavi sledi
               tudi v prvem odstavku. To bi bilo vse naše.</p>
            </sp>
            <sp who="SDT2:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Želi besedo predlagatelj? Kdo želi besedo? Gospod minister.</p>
            </sp>
            <sp who="SDT2:BergauerAnton">

               <speaker>MAG. ANTON BERGAUER:</speaker>

               <p>Hvala lepa. Gradivo, kot je tudi sedaj gospa povedala je dopolnjen v obliki
               amandmajev in mislim, da se strinjamo in da se pri taki obliki tudi potrdi in
               predloži v sprejem državnemu zboru. V kolikor je potrebno še kaj podrobneje
               odgovoriti, gospod Prah.</p>
            </sp>
            <sp who="SDT2:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Če prav razumem. Predlagate delno spremembo teh amandmajev. Ali je prav?
               Ali bi mogoče gospod Prah.</p>
            </sp>
            <sp who="SDT2:unknown-M">

               <speaker>GOSPOD PRAH:</speaker>

               <p>Samo to.</p>
            </sp>
            <sp who="SDT2:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Prosim, da to pojasnite.</p>
            </sp>
            <sp who="SDT2:unknown-M">

               <speaker>GOSPOD PRAH:</speaker>

               <p>Skrajša se tisti prvi del, kjer je bilo predvideno, da se navaja vse te zakone. To
               se bo sedaj spremenilo in skrajšalo v smislu, tako kot je bilo navedeno v planu
               razvoja za leto 1998. Popoglavje 0, se predstavi v obrazložitev. To je dodatno glede
               na tekst, ki je bil dodan. Še enkrat ponovim.</p>
               <p>V 1. točki se seznam zakonodaje, ki se navezuje na plan razvoja, se skrajša v
               smislu, kot je bilo za leto 1998 v planu razvoja vzdrževanja. Poglavje 0, ki je v
               bistvu obrazlaga stvari in daje obhodne podatke za plan, se pa da v obrazložitev.
               Sedaj je ta problem, da mi tega teksta nimamo prečiščenega besedila nimamo. Sedaj sta
               dve možnosti.</p>
               <p>Da ta tekst formuliramo v tem trenutku ali da se zadolžimo in da na korespondenčni seji, da pripravimo prečiščeno
               besedilo in na korespondenčni seji sprejmemo takšno prečiščeno besedilo. Prosim,
               gospod minister.</p>
            </sp>
            <sp who="SDT2:BergauerAnton">

               <speaker>MAG. ANTON BERGAUER:</speaker>

               <p>Hvala lepa. Ker smatram, da je to vrste redakcijska dopolnitev, ki je bila sedajle
               usklajena tik pred začetkom seje s pripravljavci in s sekretariatom, da se to kar v
               toku seje naredi, da ne bi še enkrat po nepotrebnem obremenjevali odbora.</p>
            </sp>
            <sp who="SDT2:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Prosim, gospa Ogrinčeva.</p>
            </sp>
            <sp who="SDT2:OgrincHelena">

               <speaker>HELENA OGRINC:</speaker>

               <p>Hvala lepa. Če mi dovolite, gospod predsednik, jaz bi poskušala kar oblikovati
               besedilo teh amandmajev za 1. točko, tako da ne bi bilo potrebno še ene seje morda,
               pa se potem v pismeni obliki pripravi.</p>
            </sp>
            <sp who="SDT2:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Ja, kdaj mislite, da boste. Zdajle takoj? V redu, prosim. Jaz odpiram pa razpravo.
               Želi kdo razpravljati o amandmajih. Prosim, gospod Hvalica.</p>
            </sp>
            <sp who="SDT2:HvalicaIvo">

               <speaker>IVO HVALICA:</speaker>

               <p>Hvala lepa za besedo, gospod predsednik. Torej glede na to, da sem jaz dobil te
               amandmaje sedaj tu na mizo, moram povedati, da nimajo niti datuma ti amandmaji. Še
               dobro, da je napisala strokovna služba odbora, kdaj je prejela, drugače so ti
               amandmaji brez datuma. Dokument brez datuma je brezzvezen, da rečem tako. Zakaj
               poudarjam datum? Človek bi pričakoval, da je poleg upoštevanja mnenja sekretariata za
               pravne zadeve, da bodo upoštevane tudi neke vsebinske, finančne spremembe, ki so se
               med tem časom zgodile in tu ministra sprašujem, kaj je s kreditom, z italijanskim
               kreditom 92 milijard lir, ki je postal operativen, tako sem vendar jaz slišal v
               sredstvih obveščanja, tega pa tu ni. Koga imate zdaj za norca in zakaj? Poleg tega,
               vi mi morate tudi pojasniti, če že nočete pojasniti Ajdovskemu županu, ki je celo
               član vaše stranke in vam je pisal pismo, zakaj se dogaja nasprotno. Ta kredit bi
               moral favorizirati taiming, v bistvu ga vi pa penalizirate. Nič manj kot Ajdovščino
               oziroma Vipava-Selo, predvidevate, da bi dokončali daljnega leta 2000, ko bom jaz
               končal mandat. Ja, jaz tega ne razumem. Jaz tega ne razumem. Kako vam je uspelo to
               poriniti tako daleč, daleč v prihodnost? Jaz vem, da skrbite za Štajersko, full, kot
               se temu reče, ampak takšne diskriminacije pa ne. Gospoda žlahtna, ker vam povem, da
               se bom postavil na trepalnice. 3 kilometre ste vi tu, za 3 kilometre rabite leto dni.
               Prej sem srečal na hodniku gospoda Brodnika, pa sem ga vprašal, kako je z njegovim
               prestolom itd. Je rekel, da je tudi od mene odvisno. Ja, prmejduš, da ne boš več, če
               te ceste ne končaš v tistem roku, ki je bil prej predviden. Na trepalnice se bom
               postavil, vse bom potegnil ven. To je, poglej, to si upam trditi, da je podcenjevanje
               prebivalcev Vipavske doline, to je podcenjevanje tega Goriškega kraka, ki je že itak
               penaliziran, ker jaz dobesedno se bojim, da jaz za svojega življenja ne bom, se ne
               bom vozil po avtocesti po Rebrnicah, kjer moram vsak dan premagati tako ene 30 do 50
               tovornjakov, tudi s kršitvijo prometnih predpisov. Dosti mi je tega, vam povem. Torej
               hočem jasen odgovor, kaj z 92 milijardami lir ali pa ste lagali, ko ste dali v
               javnost vest in zakaj se pomika izgradnja Vipava-Selo v daljnje leto 2000. Hvala
               lepa.</p>
            </sp>
            <sp who="SDT2:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Gospod minister.
               </p>
            </sp>
            <sp who="SDT2:BergauerAnton">

               <speaker>MAG. ANTON BERGAUER:</speaker>

               <p>Hvala lepa. Kar se tiče samega programa, moram reči, da se želimo držati strogo
               programa, ki je bil letos aprila v državnem zboru potrjen. Za Rebernice je predviden
               začetekgradnje v letu 1999 in potem seveda dokončanje do leta 2002 oziroma še
               finalizacija raznih nabrežin, priključkov in tako dalje, torej obrobna dela, ki so,
               so predvidena do leta 2003. Tako je tudi v nacionalnem programu rebalansa in <gap n="..."/>
               programa je bilo potrjeno in delamo vse na tem, da se vseh rokov, ki so tukaj notri,
               držimo.</p>
               <p>Drugo je, kar se tiče italijanskega kredita. To bo pa gospod Debeljak, ki ga
               vseskozi spremlja, natančno povedal kakšno je stanje s tem kreditov po najnovejših
               pogovorih z italijansko stranjo.</p>
            </sp>
            <sp who="SDT2:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Hvala. Gospod Hvalica.</p>
            </sp>
            <sp who="SDT2:HvalicaIvo">

               <speaker>IVO HVALICA:</speaker>

               <p>To ni nikakršen odgovor. Včasih se je temu reklo diplomatski odgovor, ampak to niti
               to ni. Prvič, pokažite mi tudi zdaj, ker jaz vas nisem vprašal za Rebernice, ampak
               pokažite, kje figurirajo tu. Glejte, Rebernice niso dolge 1,3 kilometra pač pa 10
               kilometrov. Vsak dan jih prevozim in prekolnem. Vi sploh tega odseka tu notri nimate,
               gospod Bergauer. Vi imate samo 1,3 kilometra. Ne zavajati ljudi, ne podcenjevati
               poslancev, lepo prosim! Saj ste vendar bili tudi vi sami izvoljeni, pa čeprav ste
               malo časa sedeli v poslanskih klopeh. Lepo vas prosim za resnost. Tu ni nobena
               krajevna skupnost, tu je odbor za infrastrukturo državnega zbora.</p>
            </sp>
            <sp who="SDT2:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Prosim, gospod minister.</p>
            </sp>
            <sp who="SDT2:BergauerAnton">

               <speaker>MAG. ANTON BERGARUER:</speaker>

               <p>Moram reči, da vsi odseki avtocest, ki so v nacionalnem programu, se izvajajo v
               skladu s tem rebalansom, ki je bil potrjen. Kar se tiče <gap n=".."/> Vipava - Rebernice, to je
               deljeno na nekaj odsekov. Če gledamo pa po odsekih, kako so razdeljeni, kjer imamo
               zgornji zgornji del in potem spodaj v sami dolini pri Vipavi in Rebernice kot del, ki
               ga je pač potrebno premagati in je razdeljen. Vsi postopki pridobivanja lokacijske
               dokumentacije v končni fazi te uredbe o lokacijskem načrtu so v postopku in v skladu
               z rebalansom nacionalnega programa. Te aktivnosti tečejo po planih. Pri planih pa
               lahko prihaja do par tedenskih zamikov pri pridobivanju dokumentacije, ker je tu cel
               niz soglaso dajalcev, ki morajo ta soglasja dati, da se lahko dokument kot pripravi.
               Menimo, da je še vse v okviru terminov, ki so predvideni v rebalansu nacionalnega
               programa. To imamo razdeljeno na tri odseke pod Razdrto - Vipava, hitra cesta in v
               samem Razdrtem, to je 1,3 kilometra, potem imamo Razdrto - Vipava - Rebernice, ki so
               v dolžini 10,7 kilometra, Razdrto - Vipava, hitra cesta Vipava - Podnanos v dolžini
               3,8 kilometra in ima vsak odsek predviden svoj začetek.</p>
               <p>Če grem nazaj retrogradno, je pričetek Vipava - Podnanos v letošnjem 1998. letu, za
                  odsek Razdrto-Vipava, odsek,
               ki je označen kot Rebernice, ima pričetek predviden v letu 1999 in tretji del,
               Razdrto-Vipava, hitra cesta, ta hitra cesta Razdrto v dolžini 1,3 km je pa tudi
               pričetek v letošnjem letu in na tem odseku se tudi dela, tako da so razdeljeni v vse
               tri dele, drugače pa ni v enem, ampak je v treh delih. Zdaj ne vem, ali sem pravega
               razumel, če imate katerega drugega v mislih, ker je potem še Vipava. Pravim, zdaj, če
               so mišljeni ti trije, ali je mišljeno Razdrto-Vipava, Vipava, no, Podnanos, tega sem
               tako povedal, potem je Selo-Šempeter, ki je pa itak že končano.</p>
            </sp>
            <sp who="SDT2:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Gospod Hvalica, prosim.</p>
            </sp>
            <sp who="SDT2:HvalicaIvo">

               <speaker>IVO HVALICA:</speaker>

               <p>Hvala lepa. Gospod minister, ne zavajati! Jaz nisem noben osnovnošolček in tudi
               pozicijsko znam to prebrati. Poglejte, ma lepo vas prosim, kje je v opisu to vidite,
               je enostavno izpustil. Ali hočete, da vam pokažem? Poglejte. Ja, kaj je to, kje je 3
               km? To ni nič<gap n="..."/> <stage>(Ni vključne!)</stage><gap n="..."/> To je zavajanje, ker ta plan je za 1999. leto,
               minister pa trdi, da se bo to začelo leta 1999 delati, tega pa tu ni, pod pozicijo 1.
               Poglejte, toliko smo pismeni, razvoj avtocest tega ni in se ne pustim zavajati.</p>
            </sp>
            <sp who="SDT2:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Gospod Brodnik, prosim.</p>
            </sp>
            <sp who="SDT2:unknown-M">

               <speaker>GOSPOD BRODNIK:</speaker>

               <p>Jaz bom zelo precizno povedal<gap n="..."/> <stage>(Ni vključen!)</stage><gap n="..."/> mi imamo ceste po pozicijo 1 -
               razvoj cest, se pravi nadaljevanje gradnje in sicer Razdrto-Vipava in sicer v dolžini
               1,3 km, prva etapa, od odcepa Razdrto do kilometra 1,3. To je na vrhu gor. Spodaj dol
               v dolini Vipava-Podnanos v dolžini 3,8 km, to je strani 12 v Poročevalcu. Potem imamo
               pa pričetek gradnje novih avtocestnih odsekov, ki se začenjajo pa v letu 1999, imate
               pa v Poročevalcu na strani 15 in sicer pod pozicijo 10, Razdrto-Vipava, Rebernice,
               druga etapa, 10,7 km. Res je nekaj, na prvih dveh citiranih odsekih se fizično zadeve
               odvijajo, tukaj se pa odvijajo v smislu, kot je tukaj napisano, predhodna dela,
               izdelava investicijskega programa, se pravi IP-ja, projektno-tehnična dokumentacija
               in odkupi zemljišč. Bistveno je pa nekaj, to je pa res zelo važno, da je treba pa
               ravno tako po rebalansu nacionalnega programa pa zdajle v začetku prihodnjega leta pa
               pridobiti uredbo vlade o<gap n="..."/> načrtu. Namreč brez te uredbe, ki je istočasno, mi
               govorimo pod narekovajem <q>"delovni nalog"</q>, za nas izvajalce, se pravi Dars, DDC itd.,
               ne moremo mi začeti s pridobivanjem zemljišč, se pravi v okviru točke 10 na strani 15
               je bistvena zadeva pridobiti uredbo vlade o lokacijskem načrtu. To je predvideno, da
               se bo pridobila ta uredba v prvi tretjini oziroma prvi četrtini, pardon, prihodnjega
               leta. Vi veste vsi in tudi že aprila meseca smo debatirali, kakšne težave so tam
               glede mlak, glede priključka Vipava itd., tudi zdajle povodnji so svoje pokazale,
               čeprav je to zelo negativno, ampak so pokazale, kjer praktično je poplavljeno območje
               in v smislu vsega tega in tudi
               burja, glede na nadvoze in tako dalje, da ne bi prišlo do težav vsega tega se bo v
               prvi četrtini prihodnjega leta potrdil na vladi lokacijski načrt z uredbo. Potem
               začenjamo z pridobivanjem zemljišč v letu 2000, z novim planom razvoja in vzdrževanja
               pa tudi fizično izgradnjo na samih Rebrnicah. S tem, zgoraj in spodaj se fizično bo
               izvajalo že v letu 1999. Hvala lepa.</p>
            </sp>
            <sp who="SDT2:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Gospod Hvalica.</p>
            </sp>
            <sp who="SDT2:HvalicaIvo">

               <speaker>IVO HVALICA:</speaker>

               <p><gap n="..."/> <stage>(Ni vklopljeno.)</stage> <gap n="..."/> Prosim, da mi nekdo od vaju dveh pove. Kako bo ta kredit
               vplival na ta <gap n="..."/> <stage>(Ni razumljivo.)</stage> <gap n="..."/> Prosim tukaj odgovor.</p>
            </sp>
            <sp who="SDT2:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Prosim gospod minister.</p>
            </sp>
            <sp who="SDT2:BergauerAnton">

               <speaker>MAG. ANTON BERGAUER:</speaker>

               <p>Jaz bi to 1. točko. Ne morem se strinjati s tem, da bi karkoli zavajal. Jaz sem
               povedal, da so aktivnosti pričnejo v smislu, kot je tu v tekstu napisano. Tako, kot
               je gospod Brodnik povedal. Največji napori so zmeraj in pri slehernem, pri tem so še
               posebej veliki napori bili in še bodo, da bomo dobili vso dokumentacijo in soglasja,
               ki so potrebna, ter odkupi zemljišč. Ravno vse te aktivnosti so največ časa poberejo
               in so tudi na najdaljši kritični poti v terminskem planu. Ko se zadeva fizično lahko
               začne izvajati, je potem samo še izgradnja. Mislim, da to ni nobeno zavajanje, če
               povemo, da se aktivnost prične in se tudi v terminskem planu prikazane. Te aktivnosti
               se nanašajo na predhodna dela oziroma izdelave investicijskega programa, laborata,
               projektna dokumentacija in odkupi zemljišč, ki se pričnejo v letu 1999.</p>
               <p>Kar se tiče odgovora na ta kredit. Ta kredit je po dokumentaciji, ki smo jo prejeli
               od italijanske strani bo šel v funkcijo. Kako točen bo potek, bo povedal gospod
               Debeljak, ki se s tem tudi čisto profesionalno ukvarja.</p>
            </sp>
            <sp who="SDT2:unknown-M">

               <speaker>GOSPOD ______________:</speaker>

               <p>Mogoče bi jaz nadaljeval, da ob ekzaktno. Tu sta dve stvari. Eno je kredit, ki je
               itak v obziru vseh kreditov, ki jih pridobiva država Slovenija in to ni na kritični
               poti pridobivanja lokacijske dokumentacije in uredbe vlade. Največji napor je bil v
               preteklem letu, se pravi letošnjem in še v preteklem letu, na tem, da bi Slovenija
               dobila traso preko Rebrnic. To je dejstvo. Ali nekdo nezadovoljen, ker je to šlo v
               času, z preveč soglašanja ali preveč soglasji, to je druga stvar. Napor je bil
               maksimalen in vsi se zavedamo, da je to bistvena stvar, da nekje v marcu dobimo
               uredbo vlade za Rebrnice. Da začnemo takoj po tem, po zakonu o reševanju določenih
               vprašanj pri gradnji avtocest, pridobivati zemljišča.  Po 6 mesecih veste, da je tisti rok, ko gremo tudi v
               razlastitve v kolikor se ne moremo po teh procedurah, ki so zakonsko določene z
               strankami dogovoriti obejestransko podpisati pogodbo in potem v tem času, bo jasno
               rešen finančni del, ključno z italijanskim kreditom. To bo sedaj gospod Debeljak
               povedal. Finančna konstrukcija bo zaključena, da bo lahko minister podpisal
               investicijski program za ta odsek. Kajti brez investicijskega programa ne moremo niti
               začeti ostalih aktivnosti.</p>
               <p>Razpisi se bodo letos izvedli za izbranega izvajalca, da lahko začnemo z novo sezono
               in z novim planom razvoja in vzdrževanja, ki je fizično imel vpise izvedbe v letu
               2000, fizično izvedbo. Med tem časom intenzivno zaključujemo zgornji del in
               intenzivno zaključujemo spodnji del. Še več. Da celo mimo Ajdovščine do Vipave je v
               programu, da se drugo leto v jeseni ali najkasneje v spomladi leta 2000, podpre
               daljša trasa, kot je samo odsek Selo - Vipava. Torej to je definirano.</p>
               <p>Se pravi. Na vrh, spodaj, Selo - Vipava, Rebrnice. Lokacijski načrt uredba vlade,
               pridobivanje zemljišč, potrditev investicijskega programa, razpis najugodnejših
               izvajalcev, sklenitev pogodb in začetek del v letu 2000 na tem samo strmem delu. To
               je vse.</p>
            </sp>
            <sp who="SDT2:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Gospod Hvalica.</p>
            </sp>
            <sp who="SDT2:HvalicaIvo">

               <speaker>IVO HVALICA:</speaker>

               <p><gap n="..."/> <stage>(Ni vklopljeno.)</stage> <gap n="..."/></p>
            </sp>
            <sp who="SDT2:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Prosim gospod Debeljak.</p>
            </sp>
            <sp who="SDT2:unknown-M">

               <speaker>GOSPOD DEBELJAK:</speaker>

               <p>Hvala lepa. Kot ste slišali je ta odsek razdeljen na tri pododseke.</p>
               <p>Prvi je 1,3 kilometra, ta je bil v programu 1998 <gap n="..."/> <stage>(Ni razumljivo.)</stage> <gap n="..."/> Sredstev
               za ta odsek so zagotovljena in samo iz lastnih virov. Ta dela so v teku in ni
               razlogov, da se ne bi normalno razvijali, dela odvijala, ker so viri zagotovljeni.</p>
               <p>Drugo, tretja etapa. Etapa Vipava - Podnanos je tudi v programu za leto 1998 bila
               potrjena v konstrukciji virov, ki je bila sprejeta s programom dela Dars za leto 1998
               je bilo predvideno, da bi iz tega italijanskega kredita zagotovili. Jaz sedaj govorim
               o milijonih tolarjev. Teh 93 je približno 57 milijonov dolarjev. Bilo je predvideno,
               da bo 9 milijonov dolarjev med drugim za ta odsek. V kakšnem stanju je dokumentacija
               ste slišali. Kredit tudi še ni operativen, to bomo potem podrobneje obrazložil,
               kakšno stanje je. To pomeni, za ta odsek je predvideno 9 milijonov dolarjev. Za drugo
               etapa, to pomeni Podnanos - Razdrto, tako imenovane Rebrnice je to v programu dela za
               leto 1999 in je v tem programu predvideno, da se bo to financiralo iz kredita
               italijanskega kredita 48 milijonov dolarjev in še 55 milijonov iz finančnega kredita.
               Imamo pripravljeno dokumentacijo, da vzporedno z programom dela Dars za leto 1999,
               preko vlade pošljemo v proceduro tudi zakon o soglasju in zakon o poroštvu za ta
               kredit oziroma za potrebne kredite za program leto 1999. To bo tudi v januarju,
               predvidevam, da bo to že v januarju prišel predlog za obravnavo in potrditev v
               državni zbor.  Torej
               konstrukcija je tudi za te rebrnice v planskih dokumentih Darsa za leto 1999
               postavljena in vključuje poleg italijanskega kredita še 55 milijonov dolarjev
               finančnega kredita.</p>
               <p>Zdaj pa informacija v zvezi s tem italijanskim kreditom. Kot veste, je to zakon iz
               leta 1999, da so bili dolgotrajni razgovori, tudi neučinkoviti razgovori, da je
               italijanska stran zavlačevala, da praktično ni dala uradno do letošnjega leta
               nobenega dokumenta od sebe. Na vseh mešanih komisijah, ki so se sestajale ali v
               Ljubljani ali v Rimu se je samo govorilo, vendar Italijani niso dali nobenega
               uradnega dokumenta. Vse kar smo vedeli, smo vedeli, kar je bilo v zakonih, ali
               deželnih ali zakonih iz leta 1991. Zadnji uradni razgovori so bili na mešani
               gospodarski komisiji junija lani v Rimu, kjer se je italijanska stran obvezala, da bo
               poslala uradno ponudbo in to je prvi uradni dokument, na osnovi katerega bi lahko na
               naši strani sprožili proceduro za odobritev tega meddržavnega kredita. Končno je
               ministrstvo za zunanje zadeve 1. decembra letos poslalo verbalno enoto naši ambasadi
               v Rimu z vsemi potrebnimi elementi, da se lahko sproži procedura obravnave in vseh
               aktivnosti za podpis tega kredita. V tej verbalni enoti je pa imel en znesek 92
               milijard 504 milijone lir, to sem rekel približno, 75 milijonov dolarjev, kar je v
               skladu s to konstrukcijo, ki jo imamo za letos pripravljeno. Drugič, gre za
               petnajstletni kredit. Rok vračila se šteje dve leti po aktiviranju odseka. To se
               pravi, če je nova gradnja, če se prav spomnim 2002, je še dve leti moratorija, potem
               pa šele petnajstletnih obrokov. Gre za brezobrestni kredit, gre za kredit, ki ne
               pogojuje, razen to, da so razpisi v skladu z evropskimi direktivami. Drugih pogojev
               tu ni. Vmes smo mi, ki smo bili pooblaščeni, Dars s strani vlade, na italijanski
               strani <gap n="..."/><stage>(Nerazumljivo)</stage> uskladili osnutek pogodbe in smo 23. novembra tudi ta
               osnutek pogodbe na tem tehničnem nivoju parafirali. Naša stran je zdaj dolžna, da z
               enoto potrdi italijanski strani to ponudbo in da se sproži postopek tako kot za
               mednarodne kredite vloži postopek platforme za razgovor, ker je potrebna garancija
               države za vračilo tega kredita. Skratka, po zadnjih informacijah ministrstva za
               ekonomske odnose in razvoj v sodelovanju z ministrstvom za zunanje zadeve take, sicer
               neuradne informacije imam, pripravljajo eno enoto, s katero bodo odgovorili
               italijanski strani in bomo lahko tudi v začetku prihodnjega leta sprožili postopek za
               soglasje in za poroštva za ta kredit. Menim, da s tem, ko je italijanska stran
               poslala to verbalno enoto našim oblastem, se je procedura odobravanja kredita začela.
               In po dosedanjih izkušnjah bi bilo to lahko v roku par mesecev zaključeno. Seveda je
               pa nekaj res. Sredstva iz teh kreditov pa v finančnem načrtu za leto 1999 niso
               predvidena, ker razpisi so na koncu leta in bomo ta dela financirali. Vendar vsa ta
                  dela, ki so predvidena v
               letošnjem letu. Za ta dela so sredstva zagotovljena s programom dela in s finančnim
               načrtom, in ni ovir, da ne bi lahko predvidena dela, tudi če bi se procedura
               italijanskega kredita zavlekla dlje časa, normalno tekla naprej, ker je to iz
               bencinskega tolarja in iz cestnin.</p>
               <p>Skratka, s to noto se je začel vladni postopek in so vsi pogoji izpolnjeni za
               odobritev kredita. Hvala.</p>
            </sp>
            <sp who="SDT2:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Gospod Hvalica, prosim, na hitro.</p>
            </sp>
            <sp who="SDT2:HvalicaIvo">

               <speaker>IVO HVALICA:</speaker>

               <p><gap n="..."/><stage>(Ni vključen!)</stage><gap n="..."/></p>
            </sp>
            <sp who="SDT2:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Ne, jaz dajem vam besedo. Če bi dal pa njemu besedo, bi pa vi ugovarjali. Prosim,
               imate besedo.</p>
            </sp>
            <sp who="SDT2:HvalicaIvo">

               <speaker>IVO HVALICA:</speaker>

               <p>Ne, ne, ne<gap n="..."/> <stage>(Ni vključen!)</stage><gap n="..."/> se bom pa še enkrat javil<gap n="..."/> <stage>(Ni
               vključen-nerazločno!)</stage><gap n="..."/> sprašujem, ali je ta seja zaprta za javnost, za predstavnike
               javnosti?</p>
            </sp>
            <sp who="SDT2:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Ni zaprta za javnost, ne.</p>
            </sp>
            <sp who="SDT2:HvalicaIvo">

               <speaker>IVO HVALICA:</speaker>

               <p>No, potem se vidi, da javnosti ne zanima, kaj se dogaja v odboru za infrastrukturo<gap n="..."/>
               <stage>(Ni vključen!)</stage></p>
               <p>Gospod Trofenik,<gap n="..."/> <stage>(Ni vključen-nerazločno!)</stage><gap n="..."/> o dokumentaciji in tako dalje.
               Glejte, to ni<gap n="..."/> <stage>(Ni vključen!)</stage><gap n="..."/> pri čemer mislim<gap n="..."/> <stage>(nerazločno!)</stage><gap n="..."/> ki ste ga
               oddali najdražjemu ponudniku, kar je<gap n="..."/> tudi moje osebno mnenje. Zato se na to ne
               izgovarjati! To je ultra dobro plačano delo. Če bi dali to neki drugi<gap n="..."/> <stage>(Ni
               vključen-nerazločno!)</stage><gap n="..."/></p>
               <p>Kar sem slišal od gospoda<gap n="..."/> <stage>(Ni vključen!)</stage><gap n="..."/> končno vem, kako je s tem
               italijanskim kreditom. Bil sem pa prepričan, da bo to pospešilo<gap n="..."/> <stage>(ni vključen!)</stage>
               izgradnje osimske ceste. Ampak ne, vi ste to zašpekulirali, in zdaj pravite, da je to
               tako ali tako predvideno, ta denar, naj ne bi pospešil te gradnje, to se pravi, da
               bomo praktično mi z italijanskim kreditom vseeno osimske ceste zgradili pozno oziroma
               najbolj pozno oziroma potem, ko boste pošlihtali vse druge kredite. To je tisto,
               čemur se bom, dokler sem v tem državnem zboru, uprl z vsemi štirimi. Hvala lepa.</p>
            </sp>
            <sp who="SDT2:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Gospod Džuban se je tudi javil k besedi. Ampak glede na to, da je ura,
               vsaj moja, minuto do desetih oziroma deset, predlagam, če dovolite, nekaj oziroma tri
               sklepe, in sicer:</p>
               <p>Prvič, da odbor za infrastrukturo in okolje predlaga državnemu zboru Republike
               Slovenije, da na podlagi drugega odstavka 24. člena zakona o javnih cestah in 172.
               člena poslovnika državnega zbora sprejme odlok o letnem planu razvoja in vzdrževanja
               avtocest za leto 1999.</p>
               <p>Drugič, da odbor predlaga - glede na to, da smo se mi dobili že trikrat na temo
               amandmajev - ampak da odbor predlaga vladi Republike Slovenije, da pripravi ustrezne
               amandmaje glede na pripombe sekretariata za zakonodajo in pravne zadeve, in jih
               posreduje v obravnavo državnemu zboru. Se pravi, da vlada pride z amandmaji, s
               prečiščenimi amandmaji pred državni zbor. To je kot drugi predlog sklepa.  Menimo, da vlada lahko, pa vlada
               lahko na korespondenčni seji to stori in pa glede na pojasnila glede podražitev na
               zadnji strani teh amandmajev predlagam še dodatni sklep, ki bi se približno takole
               glasil. Glede na novo obrazložitveno besedilo ministrstva za promet in zveze z dne,
               če lahko rečem temu dokumentu, z dne 17.12.1998 k poglavju 13 - gradnja avtocest,
               stran 14 v Poročevalcu, da bo možno dejanske stroške na odseku Malence-Šentjakob
               ugotoviti šele naknadno, odbor za infrastrukturo in okolje od Darsa d.d. pričakuje,
               da se ga o novi investicijski vrednosti obvesti, čim bo le-ta ugotovljena. Jaz dajem
               naslednje tri, torej tri sklepe, dva sklepa in dodatni sklep v razpravo in da bi na
               ta način poskušali zaključiti sejo odbora in pripraviti, na ta način pripraviti
               gradivo za sejo državnega zbora. Prosim, dajem v razpravo te tri sklepe. Prosim.</p>
            </sp>
            <sp who="SDT2:unknown-M">

               <speaker>GOSPOD_________:</speaker>

               <p>Gospod predsednik, jaz se z drugimi sklepi se strinjam, ampak jaz mislim, da bi
               vseeno mi poskušali in bi na odboru izoblikovali te amandmaje k letnemu planu razvoja
               in vzdrževanja avtocest, ker če bomo to vračali, dobro, čeprav je to stališče
               ministrstva za promet in zveze oziroma en predlog amandmaja, ampak, če to, preden se
               bo vlada sestala, jaz mislim, da ta točka bo v torek prišla na dnevni red državnega
               zbora na nadaljevanje izredne seje. Jaz bi potem predlagal v tej smeri, da je takšen
               sklep sprejet, da poskušamo še enkrat uskladiti stališča med našim sekretariatom za
               zakonodajo in pravne zadeve s stališči ministrstva za promet in zveze in poskušamo,
               če drugače ne, v torek ali pa na korespondenčni seji te amandmaje k letnemu programu
               sprejet kot amandmaje odbora in jih potem posredovati na državni zbor. To je moj
               predlog sklepa, bom rekel, v zamenjavo k tistemu drugemu, mislim da je drugi sklep
               bil, ko si ti predsednik predlagal.</p>
            </sp>
            <sp who="SDT2:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Jaz sem to tudi zaradi tega predlagal, ker je bila kritika, da v bistvi se že
               tretjič sestajamo na isto temo, na temo drugega dela točke 5, 37. seje. Zdaj v
               primeru, da ste člani odbora seveda za to, da se v torek, pa da se dogovorimo ob
               kateri uri, še enkrat dobimo in da takrat vlada oziroma ministrstvo, da resnično
               uskladimo amandmaje tudi s sekretariatom, jaz seveda umikam, lahko umikam mirno
               predlog drugega sklepa in v bistvu na ta način v bistvu danes prekinjamo sejo in
               nadaljujemo v torek, če je večinsko mnenje članov odbora tako. Zdaj ne vem, ali že
               glasujete ali želite besedo? Prosim, gospod Hrastelj.</p>
            </sp>
            <sp who="SDT2:HrasteljPeter">

               <speaker>PETER HRASTELJ:</speaker>

               <p>Jaz bi tako rekel. Jaz se ne bi strinjal, da bi bilo dano nazaj na vlado, ampak
               minister, pa zakonodajna in drugi pravi, saj je praktično usklajeno, nekaj malega
               sprejemajo in dajmo biti fleksibilni in produktivni v našem delu, lepo vas prosim.
               Jaz si mislim tako.</p>
            </sp>
            <sp who="SDT2:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>V redu. Samo se moramo dogovoriti, da se v torek še enkrat sestanemo. Mislim, da je bolje, da se še
               enkrat sestanemo, saj konec koncev imamo še točko razno. Gospod Brenčič, prosim.</p>
            </sp>
            <sp who="SDT2:BrenčičStanislav">

               <speaker>STANISLAV BRENČIČ:</speaker>

               <p>Hvala, gospod predsednik. Mislim glede na prakso, ki smo jo vsi deležni v državnem
               zboru, je smiselno, da se odbor v torek sestane in da se opredeli do amandmajev, brez
               da jih predhodno dajemo na vlado, ker drugače bomo to točko na seji prekinili. To se
               pravi, v torek se dobimo, recimo, ob pol devetih, oziroma v torek začnemo ob 14. uri,
               ampak v vsakem primeru se moramo dopoldne sestati.</p>
            </sp>
            <sp who="SDT2:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Dobro. Gospod Avrelio Juri, prosim.</p>
            </sp>
            <sp who="SDT2:JuriAurelio">

               <speaker>AURELIO JURI:</speaker>

               <p>Ne glede na to, da se sestanemo ob 14. uri, jaz predlagam, da se vseeno ob devetih v
               torek dobimo, opravimo to delo in bi prosil, predsednik, da le <q>"zabremzate"</q> neke, ki
               imajo neke osebne razloge in tako naprej.</p>
            </sp>
            <sp who="SDT2:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Dobro. Kdaj ste predlagali? Katero uro? V torek ob devetih. Ali to vsem ustreza?
               Nimate poslanskih skupin? Dobro.</p>
               <p>Prekinjam točko in sejo. Nadaljevanje je v torek ob 9. uri.</p>
               <stage type="time">(Seja je bila prekinjena ob 10.04 uri.)</stage>
            </sp>
         </div>
      </body>
   </text>
</TEI>
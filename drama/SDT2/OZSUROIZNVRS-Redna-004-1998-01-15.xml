<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-OZSUROIZNVRS-Redna-004-1998-01-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za spremljanje uresničevanja Resolucije o izhodiščih zasnove nacionalne varnosti
      Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">349D089DF19AE340C12565840047ECF3</idno>
               <idno type="custom" subtype="day">71EA3F1C493C89B0C125658E00307970</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=71EA3F1C493C89B0C125658E00307970</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-OZSUROIZNVRS-Redna-004-1998-01-15.OZSUROIZNVRS" n="004">
               <name>Redna</name>
               <date when="1998-01-15"/>
            </setting>
         </settingDesc>
         <particDesc>
            <listOrg>
               <org xml:id="SDT2-OZSUROIZNVRS-Redna-004-1998-01-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-OZSUROIZNVRS-Redna-004-1998-01-15.OZSUROIZNVRS">
                        <orgName key="OZSUROIZNVRS">Odbor za spremljanje uresničevanja Resolucije o izhodiščih zasnove nacionalne varnosti
      Republike Slovenije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA SPREMLJANJE URESNIČEVANJA RESOLUCIJE O IZHODIŠČIH ZASNOVE NACIONALNE VARNOSTI REPUBLIKE SLOVENIJE</stage>
            <stage type="session">4. Seja</stage>
            <stage type="date">(15. januar 1998)</stage>
            <stage type="chairman">Sejo je vodil Branko Janc, predsednik odbora.</stage>
            <stage type="time">Seja se je začela ob 9.15 uri.</stage>


            <sp xml:id="SDT2-OZSUROIZNVRS-Redna-004-1998-01-15.sp1">

               <speaker>PREDSEDNIK BRANKO JANC:</speaker>

               <p>Kolegi novinarji, predstavniki vlade in ministrstev, lepo pozdravljeni! Pričenjam 4.
               sejo Odbora Državnega zbora Republike Slovenije za spremljanje uresničevanja
               resolucije o izhodiščih zasnove nacionalne varnosti Republike Slovenije.</p>
               <p>S sklicem seje ste prejeli tudi dnevni red današnje seje. V zvezi z dnevnim redom,
               preden dam na glasovanje dnevni red, je pod 3. točko uvrščena problematika odnosov z
               Republiko Hrvaško, ker je do sklica seje glede na planiran terminski plan delovanja
               državnega zbora in delovnih teles prišlo v tem času do določenih sprememb je bil
               sklic izredno kratek, zato v tem času tudi vsi, katere smo prosili za pripravo gradiv
               in obrazložitev posameznih odprtih vprašanj v odnosih z Republiko Hrvaško tega niso
               pripravili. Zaradi tega tudi posvetovanje z gospodom Kacinom, ki vodi odbor za
               mednarodne odnose predlagam članom komisije, da to točko ne uvrstimo na dnevni red,
               ampak da jo preložimo na mesec februar, kjer bi to tematiko obravnavali na skupni
               seji z odborom za mednarodne odnose. Tak je bil tudi okvirni dogovor tudi s
               podpredsednikom gospodom Jelinčičem in predlagam, da tudi pri sprejemu to upoštevamo.</p>
               <p>Zaradi tega bi danes predlagal naslednji dnevni red, in sicer:</p>
               <p>1. Potrditev zapisnikov 1., 2. in 3. seje</p>
               <p>2. Seznanitev s predlogom proračuna Republike Slovenije za leto 1998.</p>
               <p>Predlog dnevnega reda dajem v razpravo. Če ni pripomb, potem predlagam, da dnevni
               red sprejmemo.</p>
               <p>Kdo je za? <stage>( ... članov.)</stage> Je kdo proti? <stage>(Nihče.)</stage></p>
               <p>Ugotavljam, da je dnevni red soglasno sprejet.</p>
               <p>Prehajamo na <title>1. TOČKO DNEVNEGA REDA - POTRDITEV ZAPISNIKOV 1., 2. IN 3. SEJE.</title> Zapisniki so na vpogled v mreži. Dajem zapisnike v obravnavo. Ima kdo kakšno
               pripombo na zapisnike? V kolikor ne, predlagam, da vse tri zapisnike sprejmemo
               skupaj.</p>
               <p>Kdo je za potrditev zapisnikov 1., 2. in 3. seje? <stage>(Vsi člani.)</stage> Je kdo proti?
               <stage>(Nihče.)</stage></p>
               <p>Ugotavljam, da smo zapisnike 1., 2. in 3. seje soglasno sprejeli.</p>
               <p>Prehajamo na <title>2. TOČKO DNEVNEGA REDA - SEZNANITEV S PREDLOGOM PRORAČUNA
                  REPUBLIKE SLOVENIJE ZA LETO 1998.</title> V tej fazi obravnave proračuna je
               predvidena splošna seznanitev z predlogom proračuna za leto 1998. Predlagam, da glede
               na to, da je predlog proračuna objavljen v Poročevalcu in da smo ga že obravnavali na
               večih delovnih telesih, da bo lahko razprava o proračunu za leto 1998 lahko stekla
               nemoteno.</p>
               <p>Prosil bi predstavnika vlade, če lahko naredi uvodno obrazložitev proračuna.
               Minister Turnšek, ali lahko za vaš del predstavite?</p>
            </sp>
            <sp xml:id="SDT2-OZSUROIZNVRS-Redna-004-1998-01-15.sp2">

               <speaker>TIT TURNŠEK:</speaker>

               <p>Mislim, da mora to predstaviti predvsem ministrstvo za finance in predlagal bi, da
               pač ta predstavnik ministrstva za finance to predstavi ne mi. Če bi pa se lahko potem
               dogovorili, pa lahko mi kasneje tudi naš proračun predstavimo. V tej fazi pa mislim,
               da nima smisla.</p>
               <p>Samo še to bi vas informiral, da je odbor za obrambo ta proračun včeraj detajlno
               obravnaval in smo imeli tam dosti obširno razpravo. Potem moramo priti v tej ekipi,
               da bo tudi pojasnjeno. Mislim pa, da je pravilno, da to pojasni ministrstvo za
               finance.</p>
            </sp>
            <sp xml:id="SDT2-OZSUROIZNVRS-Redna-004-1998-01-15.sp3">

               <speaker>PREDSEDNIK BRANKO JANC:</speaker>

               <p>Mislim, da predstavnika ministrstva za finance ni, čeprav je bila napoved, da se bo
               seje udeležil. Prosil bi, da ga pokličete. Minister Turnšek, vas bi pa le poprosil,
               da vaš resorni del na kratko predstavite. Da del ministrstva za obrambo tudi
               predstavite v tem času. 
               </p>
            </sp>
            <sp xml:id="SDT2-OZSUROIZNVRS-Redna-004-1998-01-15.sp4">

               <speaker>TIT TURNŠEK:</speaker>

               <p>... <stage>(Ni vklopljeno.)</stage> ... Ki so bili dani odnosno so bili včeraj prezentirani.</p>
               <p>Celotni indeks proračuna ministrstva za obrambo je glede na lansko leto 106, kar bi
               bilo pravzaprav na prvi pogled zelo zmanjšan proračun, vendar, če pogledamo
               investicije, torej tekoče odhodke, potem so te z indeksom 98 na področju samega
               ministrstva, torej upravnega dela in so povečani z indeksom 106, na področju obrambe,
               to se pravi Slovenske vojske, obveščevalno varnostne službe in zaščite in
               reševanja.</p>
               <p>Ker smo poskušali ohraniti isto velja tudi za investicije, kjer pa je slika nekoliko
               drugačna. Tam ima investicije za Slovensko vojsko indeks 128. V ministrstvu indeks ne
               vem na pamet ... pač pa je znatno zmanjšan indeks na področju zaščite in reševanja,
               kjer pa dosegamo indeks 60%. Zakaj tako nizek indeks? To je bila včeraj dosti velika
               razprava že na odboru za obrambo.</p>
               <p>Predvsem gre za to, ker so večje investicije končane po eni strani, po drugi strani
               pa je požarni sklad letos v našem proračunu zmanjšan. Lani je bil 760 milijonov,
               letos pa samo 200 milijonov in tako potem sklad, ki pa je na področju zaščite in
               reševanja je ta indeks doseže tak, kakršen je.</p>
               <p>Toliko bi jaz lahko v zelo grobih obrisih predstavil ta proračun. Sedaj detajlni
               material mislim, da bo zelo hitro tukaj, pa ga jaz lahko ponovno predstavim. Tako, da
               bi opozoril na problem požarnega sklada, kot sem že, da se pravzaprav prikazuje v
               okviru proračuna ministrstva za obrambo, kar ni smotrno. Kajti kolikor se v ta sklad
               nateče in ta sklad gre iz požarnih taks in zavarvalnin, toliko se ga tudi porabi, nad
               njim drži roko poseben odbor, tega sklada in ki po svoje razporeja ta sredstva po
               nekem pravilu, ki pa je v pravilniku tega sklada. Od nas pa se samo vodi, to je na
               civilni zaščiti, torej na zaščiti in reševanju je ta indeks investicij in manjši.</p>
               <p>Drugače pa je celotni indeks proračuna 106 kolikor ga dosegamo. Moram povedati, da v
               tem proračunu, na to bi vas posebej rad opozoril. Da narašča delež anuitet, za
               temeljne razvojne programe.</p>
               <p>Temeljni razvojni programi pa niso vključeni v ta proračun. Skratka v proračunu ni
               prikazana nabava oborožitvenih sistemov, pač pa zgolj anuitete, ki so se letos
               povzpele na 4,7 milijarde od lanskih 1,9 odnosno skoraj 2.</p>
            </sp>
            <sp xml:id="SDT2-OZSUROIZNVRS-Redna-004-1998-01-15.sp5">

               <speaker>PREDSEDNIK BRANKO JANC:</speaker>

               <p>Hvala lepa minister Turnšek. Odpiram razpravo na to temo in bi prvo postavil
               sam.</p>
               <p>Minister ali investicije v temeljne razvojne programe tečejo v skladu z programom,
               ki je bil v državnem zboru sprejet, glede na to, da to iz tega proračuna ni
                  bil.
               </p>
            </sp>
            <sp xml:id="SDT2-OZSUROIZNVRS-Redna-004-1998-01-15.sp6">

               <speaker>TIT TURNŠEK:</speaker>

               <p>Torej, jaz mislim, da da. Jaz bi predlagal, v kolikor ta odbor želi, da bi enkrat
               eno temo tudi o tej tematiki posvetil.</p>
               <p>Za to so pač letos predvidena določena sredstva v skladu z temeljnimi razvojnimi
               programi. Problem temeljnih razvojnih programov je v tem, da se morajo končati do
               leta 2003. Kar pomeni, da moramo jemati čim dalje bolj kratkoročne kredite, ker tudi
               kreditne linije se morajo končati v letu 2003. To pa je več ali manj ne smiselno,
               kajti v oboroževanje in v to opremo so zelo normalni dologorčnejši krediti in ne
               kratkoročni, kar pomeni da anuitete čim dalje bolj bremenijo proračun ministrstva za
               obrambo</p>
               <p>S tem pa se seveda se zmanjšujejo druge postavke. Če hočemo ostati v ustreznih
               limitih porabe, ki so bili na vladi ali sicer dogovorjeni. Zato bomo predlagali
               amandma k zakon o temeljnih razvojnih programih, s tem, da se temeljni razvojni
               programi, odnosno vsa odplačevanja kreditov, podaljša za določeno dobo in nam omogoča
               jemati dolgoročne namesto kratkoročne kredite. Kar bi se na proračun daleč bolj
               ugodno izkazalo, kot pa je to sedaj slučaj.</p>
            </sp>
            <sp xml:id="SDT2-OZSUROIZNVRS-Redna-004-1998-01-15.sp7">

               <speaker>PREDSEDNIK BRANKO JANC:</speaker>

               <p>Hvala. Odpiram razpravo. Gospod Peterle.</p>
            </sp>
            <sp xml:id="SDT2-OZSUROIZNVRS-Redna-004-1998-01-15.sp8">

               <speaker>ALOJZ PETERLE:</speaker>

               <p>... <stage>(Ni vklopljeno.)</stage> ... Zame je nacionalna varnost zelo širok pojem v katerem je
               obrambni vidik samo eden od pomembnih vidikov, in bom v skladu z vsem izhodiščem tudi
               debatiral o letošnjem proračunu.</p>
               <p>Nima smisla, da gremo ... obravnavati posamezne postavke, če hkrati ne obravnavamo
               tudi celote in jaz bom tukaj govoril samo o celoti.</p>
               <p>Celota mislim, da ni v skladu z našimi državnimi interesi tudi ni v skladu z
               strategijo, ki jo je prijel parlament od vlade v zvezi z vključevanjem Slovenije v
               Evropsko zvezo. In tukaj bi omenil predvsem vprašanje primanjkljaj, ki postaja
               dejstvo slovenskega proračuna za drugo leto zapored. In ker je to tako, je moj sklep,
               da proračun ne izraža volje vlade, po reformah, ki bi jih bilo treba že izvajati, ne
               pa šele najavljat, oziroma študirat podlage za reforme. In je zato ta primanjkljaj
               reakcija na preteklost, odziv na preteklost, ne pa izraz razvojne politike vlade.</p>
               <p>Jaz bi bil za primankljaj, kot je predlagan, če bi videl zagotovilo, da se ta minus
               uveljavlja kot razvojna naložba, da je namenjen prihodnosti. Vendar tega ne vidim.
               Jaz mislim, da moramo naš proračun oziroma predlog proračuna gledati izrazito, v
               povezavi z strategijo vključevanja v Evropsko zvezo z oceno Evropske komisije,
               program 2000. Pa tudi bi rekel z oceno, ki jo je dal mednarodni denarni sklad. Vsi ti
               dokumenti govorijo o tem, kaj bi se moralo zgoditi in pravim, da ta proračun
               podaljšuje logiko, ki se je začela lani z novo vlado in ni preprosto razvojno in
               reformno usmerjena.</p>
               <p>In sem prepričan v naslednje. Da bo naša nacionalna varnost, ki je predvsem odvisna
               od naše gospodarske trdnosti, gospodarske stabilnosti, da bo zelo težko državi
               spremeniti filozofijo, če se trend, ki je bil začet z lanskimi odločitvami, nadaljuje
               kot se nadaljuje letos. Jaz
               trdim, da če ne bo vlada pripravljena in sposobna spraviti tega proračuna do manjšega
               primanjkljaja in obžalujem, da včeraj evropska komisija ni potrdila predloga, da bi
               naredili verzijo z 0.5% primanjkljaja samo, potem mislim, da bo vsako leto težje to
               delati, ker vidim že drugič tak proračun menim, da vlada nima take moči, da bi
               ponudila s proračunom tudi reforme, ki bi nas stabilizirale, dolgoročno
               stabilizirale, ki bi vplivale na trdnost našega ... in ki bi pripeljala potem do take
               stabilnosti, da bi bili mi do 2000 mogoče pa res zreli za vstop v Evropsko zvezo.</p>
               <p>Torej, jaz vidim ta proračun bolj kot izraz stiske vlade, kakor izraz nekega
               koncepta.</p>
               <p>Od postavk bi omenil samo eno, ki mi govori tudi o spremenjeni filozofiji. Ta
               postavka je proračunska rezerva, ki je za tisoč tristo in še nekaj indeksa naprej šla
               od lanskega leta. Jaz to vidim izrazito skozi politične potrebe koalicije, ki se
               seveda kot drugi pripraljva na lokalne volitve. In če parlamentu odvzameš možnost,
               kot je bilo to storjeno lansko leto, da odloča o preglednih postavkah in skriješ
               interese koalicije v proračunsko rezerve, potem lahko seveda vsakemu županu, ki
               pripada koaliciji štirinajst dni pred lokalnimi volitvami še nekaj daš in imaš velike
               ..., ker je župan v Ljubljani nekaj dosegel. V tem vidim jaz funkcijo proračunske
               rezerve. In proti takemu načinu, ne samo da nasprotujem, ampak tudi protestiram.</p>
               <p>Take filozofije doslej nismo imeli v proračunski politiki. In kakor bolj bo šla v to
               smer, tem težje bo tej državi. Jaz naprej od tega ne bi šel. Torej, predlagam tudi
               tukaj, da bi sprejeli priporočilo oziroma predlog, ali vladi ali da da naša komisija
               oziroma odbor da da državnemu zboru predlog, da pripravi vlada proračun s 0.5
               primanjkljaja.</p>
               <p>Še to bi rekel. Prepričan sem, da že sedanje številke, ki jih poznamo ne
               zagotavljajo, da bi brez resne politike ostali samo na primanjkljaju, ki ga proračun
               predlaga. Upal bi si trditi, da bo s politiko kot je dostavljena in številkami,
               kakršne so zdaj, da bo šel ta primanjkljaj s faktorjem 2 v letu 1998.</p>
            </sp>
            <sp xml:id="SDT2-OZSUROIZNVRS-Redna-004-1998-01-15.sp9">

               <speaker>PREDSEDNIK BRANKO JANC:</speaker>

               <p>Hvala, gospod Peterle. Gospod Jelinčič.</p>
            </sp>
            <sp xml:id="SDT2-OZSUROIZNVRS-Redna-004-1998-01-15.sp10">

               <speaker>ZMAGO JELINČIČ:</speaker>

               <p>Hvala lepa za besedo. Jaz sem skoraj v vsem strinjam z gospodom Peterletom v tej
               njegovi razpravi, zato tega ne bom ponavljal. Podpiram tudi ta njegov predlog, da bi
               se tukaj glasovalo o tem, da se pripravi proračun v taki obliki, da je primanjkljaj
               največ 0.5%.</p>
               <p>Spustil bi se na nekatera druga področja, mogoče bolj konkretno. Marsikaj bi se v
               tem proračunu dalo urediti na ta način, da bi se v neki meri sredstva prenesla na
               druge postavke, in pa v neki meri, da bi se oklestilo kakšne nesmiselne postavke. Če
               gledamo na splošno. Recimo imamo tukaj: Urad za žensko politiko ima skupaj indeks
                  121 Mislim, le zakaj? Konec
               koncev se zdaj vlada pripravlja, da bo izenačila pri pokojninski zakonodaji moške in
               ženske. Po drugi strani pa tukaj ustanavljamo in dajemo denar za neke urade, za
               žensko politiko, ki so sami sebi namen oziroma je edini namen ta, da določene
               odslužene funkcionarje oziroma funkcionarke postavljajo na določene pozicije in jim
               omogočijo sinekuro.</p>
               <p>Naprej, če pogledamo urad vlade za informiranje. Le zakaj je potrebno indeks
               dvigniti na 109. Konec koncev vemo, da se je urad vlade za informiranje podvojil.
               Zdaj ima predsednik svoj urad za informiranje, podpredsednik ima svoj urad za
               informiranje. Mislim, da je konec koncev vlada kolektivni organ, in da ne potrebuje
               dveh uradov, kjer vsak dela po svoje.</p>
               <p>Potem servis skupnih služb vlade ima indeks 131. Jaz si ne morem predstavljati česa
               drugega, kot to, da gre tukaj tudi za kakšne čudne variante. Poleg tega tudi če grem
               še malo širše. Ustavno sodišče se bo širilo tako, da bo še eno celo nadstropje
               sosednje hiše zavzelo tam na Betajnovi cesti oziroma se bo preselilo, tako da bo še
               del Cankarjeve imelo, ne vem zakaj in ne vem, kako. To so sredstva, ki dejansko gredo
               vključno s tisto povečano proračunsko rezervo, in to so dejansko sredstva, za katera
               smo lahko prepričani, da ne bodo šla v druge namene, kot v namene letošnjih lokalnih
               volitev. I In pa za pomiritev nekaterih strankarskih kolegov oziroma tudi za
               zaposlitev nekaterih strankarskih kolegov. Ampak, da bi šel v malo še bolj konkretno
               k proračunu ministrstva za obrambo, pa me ena zadeva moto v proračunu. Prvič. Nikakor
               ne sodim, da je proračun ministrstva za obrambo previsoko, kvečjemu bi lahko rekel,
               da je prenizek. Marsikaj tukaj notri bi bilo potrebno še dodati, postavke bi bilo
               potrebno razširit. Zagotovo pa mislim, da manjka ena postavka, ki bi ji lahko rekli
               mednarodno sodelovanje.</p>
               <p>Pri vključevanju v Evropsko integracijo in pa tudi v bodoče vključevanje v Nato
               zvezo, se bo Slovenija morala udeleževati skoraj da vseh mednarodnih akcij, ne samo v
               Evropi, ampak tudi širše v svetu, še posebej zdaj, ko smo postali nestalna članica
               Varnostnega sveta. Morda bi lahko tudi tukaj v tem proračunu kakšne zadeve prenesli
               na druge postavke. Tukaj imajo postavko zdravstvena, kurativna in lekarniška
               dejavnost je indeks 103, potem imamo zdravstveno preventivno dejavnost 143, potem
               obvezno cepljenje 98 in pa zdravstveni pregledi nabornikov 96.  Mislim, da se tukaj vidi tendenca Ministrstva za
               obrambo, da bi ustanovila eno svojo zdravstveno službo. Slovenska vojska je
               premajhna, da bi imela v okviru vojske svojo zdravstveno službo. Mislim, da bi bilo
               dosti bolj smiselno, da se ta sredstva prenesejo na druge postavke, ta zdravstvena
               služba, kot slišim, so projekti, da bi se naredilo neko kar vojaško zdravstvo, v
               delu, vendar pa mislim, da to ni smiselno. Gre za podvajanje. Imamo dovolj civilnih
               zdravstvenih ustanov, ki lahko z enostavnimi posegi, recimo v določenih primerih s
               pogodbenim sodelovanjem z določenimi zdravniki lahko to zadevo rešijo. Za enkrat
               toliko.</p>
            </sp>
            <sp xml:id="SDT2-OZSUROIZNVRS-Redna-004-1998-01-15.sp11">

               <speaker>PREDSEDNIK BRANKO JANC:</speaker>

               <p>Hvala lepa. Želi še kdo besedo? Gospod Turnšek.</p>
            </sp>
            <sp xml:id="SDT2-OZSUROIZNVRS-Redna-004-1998-01-15.sp12">

               <speaker>TIT TURNŠEK:</speaker>

               <p>Začel bom od konca. Jaz se s poslancem Jelinčičem strinjam, da bi bilo dobro enkrat,
               da se o zdravstveni službi v Slovenski vojski posebej razpravljamo, kjer bi jaz potem
               lahko predložil en koncept tega. Opozoril bi pa samo morda dva ali tri ...<stage>(Kašljajo.)</stage>
               Jaz sem pripravljen tudi to potem kasneje številčno prikazati. Mi smo pri teh
               cepljenjih in tako dalje z zakonom obvezani, da ta cepljenja izvajamo nad vsemi temi,
               ki v vojsko prihajajo. Ali so zdaj ta cepljenja res potrebna ali ne v takem obsegu,
               to je eno vprašanje. Jaz sam sem dal pred kratkim v okviru varčevanja preveriti,ali
               so cepljenja tudi medicinsko upravičena. V tem trenutku nas predpisi za ta cepljenja
               zavezujejo. Za enkrat drugače ne moremo.</p>
               <p>Drugo. Večina tega denarja, ki je tam notri namenjena, gre za pregled nabornikov
               oziroma neke populacije, ki zajema 20 tisoč ljudi letno. Delno ali pa skoraj večinoma
               jo izvajajo zdravstveni domovi po Sloveniji, pri čemer bi rad opozoril z eno
               anomalijo, da se moramo z vsakim zdravstvenim zavodom pogajati za ceno in da te cene
               seveda nikakor niso enotne po vsej državi. Tako, da če bi zdaj gledal samo na
               finančni efekt, bi znatne denarje prihranili, če bi to delali sami v svoji režiji.
               Vendar tega nimamo, nimamo dovolj niti zdravnikov, niti kadra za to, ki bi bil za to
               usposobljen.</p>
               <p>Po drugi strani pa imamo potrebo, da imamo zdravnike v Slovenski vojski. Namreč, mi
               ne moremo nikogar poslati na vežbe ali usposabljanje na teren, kjer so seveda vedno
               možne poškodbe brez ustrezne zdravniške oskrbe. To pomeni, da morajo biti zdravniki,
               ki so na tem terenu, pod nekimi pogoji delati, ki jih normalni uslužbenci državni ne
               delajo, državni uradniki. Imajo daljši delovni čas, več kot 48 ur so večkrat na
               terenu in tako naprej. In na teren morajo iti po ukazu, ne da se z naročilnicami na
               zdravstvene domove obračamo, da bi koga za to dali za ene tri dni pod šotore ali kaj
               podobnega. Tukaj je ena specifika, ki jo moramo na nek način urediti. Se pa strinjam,
               da je treba paziti, da ta služba ne hipertrofira. Morda ima kdo kdaj kakšno takole idejo, treba jo pa
               bo spraviti v razumne meje.</p>
               <p>Vprašanje je tudi, ali je obseg nabornih pregledov v takem, kot ga zdaj zakon
               predpisuje, potreben, ali ne. Tudi tu bi se dala za dobro organizacijo še kakšna
               racionalizacija doseči, ampak to vse seveda zahteva spremembo nekih zakonskih
               aktov.</p>
               <p>Kar se pa drugega dela tiče, bom jaz malo kasneje poiskal postavke, ker je to
               mednarodno sodelovanje zajeto. Namreč to je bilo tudi včeraj vprašanje na Odboru za
               obrambo. To ni zajeto v eni sami postavki, ampak je razdeljeno po več postavkah in
               vam bom zdajle čez par minut tole poskušal prezentirati.</p>
            </sp>
            <sp xml:id="SDT2-OZSUROIZNVRS-Redna-004-1998-01-15.sp13">

               <speaker>PREDSEDNIK BRANKO JANC:</speaker>

               <p>Hvala. Torej, dobili smo informacijo, da se iz Ministrstva za finance ne bo seje
               nihče udeležil, ker poteka istočasno seja vlade. Nadaljujemo razpravo. Želi še kdo
               diskutirati? V kolikor ne, bi prosil gospoda Peterleta, če lahko bolj natančno tisti
               predlog sklepa ponovno diktira. Vsaj tako sem ga razumel, da je predlagal sklep.
               Prosim.</p>
            </sp>
            <sp xml:id="SDT2-OZSUROIZNVRS-Redna-004-1998-01-15.sp14">

               <speaker>ALOJZ PETERLE:</speaker>

               <p>Predlagam naslednji sklep: "Odbor državnega zbora za spremljanje in uresničevanje
               resolucije o izhodiščih zasnove nacionalne varnosti Republike Slovenije predlaga, da
               vlada za drugo branje pripravi predlog proračuna s primanjkljajem, ki ne bo presegel
               0,5%."</p>
            </sp>
            <sp xml:id="SDT2-OZSUROIZNVRS-Redna-004-1998-01-15.sp15">

               <speaker>PREDSEDNIK BRANKO JANC:</speaker>

               <p>Zaključil bi razpravo in bi prešli na glasovanje. Gospod Peterle je predlagal sklep,
               ki smo ga pravkar slišali. Jaz bi dal ta predlog sklepa na glasovanje.</p>
               <p>Kdo je za? <stage>(2 člana.)</stage> Kdo je proti? <stage>(4 člani.)</stage></p>
               <p>To pomeni, da predlog sklepa ni bil sprejet.</p>
               <p>V zvezi z opravljeno splošno razpravo predlagam sklep, ki naj bi ga odbor tudi
               sprejel. Izvoli, gospod Jelinčič.</p>
            </sp>
            <sp xml:id="SDT2-OZSUROIZNVRS-Redna-004-1998-01-15.sp16">

               <speaker>ZMAGO JELINČIČ:</speaker>

               <p>Jaz zdaj ne vem, koliko je smiselno, da naš odbor konča to razpravo. V bistvu sploh
               nismo razpravljali o tej zadevi in zaradi tega sodim, da bi to sejo prekinili in jo
               nadaljevali ob enem trenutku, ko bi bil lahko prisoten minister za finance, da bi
               pojasnil določene zadeve. Zato mislim, da bi bilo najbolj smiselno, da se ta seja
               zdajle prekine in se nadaljuje ob priliki, ko bo minister za finance lahko prisoten.
           </p>
            </sp>
            <sp xml:id="SDT2-OZSUROIZNVRS-Redna-004-1998-01-15.sp17">

               <speaker>PREDSEDNIK BRANKO JANC:</speaker>

               <p>Kolega Jelinčič, jaz mislim, da je s sklicem 19. izredne seje državnega zbora, ki je
               za 20. januar napovedana, pod 1. točko oziroma pod 2. točko obravnava predlog
               proračuna. Sprašujem se, kdaj na bi to lahko obravnavali? V torek? Dobro, jaz mislim,
               da kakšnega manevrskega prostora glede na terminski plan funkcioniranja delovnih
               teles in državnega zbora ne vidim prave rešitve, čeprav se vsebinsko z gospodom
               Jelinčičem seveda strinjam. 
               Problematika, ki se meni zdi izredno pomembna pri obravnavi v proračunu je to, da
               imamo tempirano to vse v enem tednu, ker se seje posameznih delovnih teles prekrivajo
               in je vprašanje vsebinske razprave, predvsem pa tudi sklepčnosti posameznih odborov
               in komisij. Jaz bi dal na glasovanje Jelinčičev predlog, samo predlagam, da ga
               počakamo, da opravi telefonski razgovor. Kolega Jelinčič, jaz bi dal tvoj predlog na
               glasovanje, vendar pravih možnosti za izvedbo tvojega, torej prekinitve seje in
               obravnave ne vidim. V ponedeljek so poslanske pisarne, v torek se pa začne
               obravnava.</p>
            </sp>
            <sp xml:id="SDT2-OZSUROIZNVRS-Redna-004-1998-01-15.sp18">

               <speaker>ZMAGO JELINČIČ:</speaker>

               <p>Vem, samo jaz protestiram proti takemu delovanju vlade. Konec koncev, zakaj potem
               sploh razpravljati o proračunu, če ni tistega, ki je najbolj kompetenten, da bi ta
               proračun razložil. Ministrstvo za finance pokriva vse te zadeve in bi moralo znati
               pojasniti vse to. Ni se zdelo Ministrstvu za finance vredno poslati niti kakšnega
               namestnika. Saj ni treba, da pride minister, lahko bi prišel kakšen državni sekretar,
               ki bi te stvari ravno tako pojasnil. Lahko pa tudi, da ne sprejmemo nobenega sklepa.
               In potem ne vem, ker konec koncev proračun je tako pomembna zadeva, da ga mora jemati
               kot zadevo cele Slovenije in celega slovenskega parlamenta tudi država, ne da ga
               jemlje zgolj kot koalicijski papir.</p>
            </sp>
            <sp xml:id="SDT2-OZSUROIZNVRS-Redna-004-1998-01-15.sp19">

               <speaker>PREDSEDNIK BRANKO JANC:</speaker>

               <p>Jaz bom ministru za finance poslal pismo v tem smislu, kot ti predlagaš. Tudi jaz
               sam se ne strinjam s takim odnosom vlade do ciniranja posameznih delovnih teles.
               Seveda pa je to povsem drugo vprašanje. Jaz bi dal Jelinčičev predlog na glasovanje.
               Kdo se strinja s tem, da se prekini seja odbora in da se nadaljuje pred obravnavo
               proračuna na izredni seji državnega zbora?</p>
               <p>Kdo je za? <stage>(1 član.)</stage> Je kdo proti? <stage>(3 člani.)</stage></p>
               <p>Ugotavljam, da predlog ni sprejet.</p>
               <p>Potem bi dal formalni predlog odbora tudi na glasovanje. In sicer, da je odbor
               seznanjen s proračunom in da je opravil splošno razpravo glede predloga proračuna za
               leto 1998 in da predlaga državnemu zboru, da se nadaljuje obravnavo proračuna v
               skladu s Poslovnikom Državnega zbora. Prosim, gospod Jelinčič.</p>
            </sp>
            <sp xml:id="SDT2-OZSUROIZNVRS-Redna-004-1998-01-15.sp20">

               <speaker>ZMAGO JELINČIČ:</speaker>

               <p>Predsednik, o sklepu bomo seveda glasovali, ker je jasno in bo tudi izglasovan, kar
               je tudi jasno. Vendar pa mislim, da je to vse skupaj smešno. Mislim, seja, ki ne
               traja niti uro, traja malo več kot 40 minut in mi smo v odboru za nacionalno varnost
               sprejeli ta proračun, ne da bi nam Ministrstvo za finance karkoli pojasnilo. Jaz
               mislim, da je to  eno tako
               omalovaževanje tega odbora, omalovaževanje dela državnega zbora in pa se sprašujem,
               kaj potem sploh delamo v tem državnem zboru. Konec koncev, potem se lahko koalicija
               sama zmeni in ne potrebuje nikogar drugega od opozicije. Potem gremo lahko kompletna
               opozicija na dopust, ostanemo doma in se ne prerivamo tukaj, ker to nima nobenega
               haska. Jaz pa mislim, da če že koalicija ne čuti odgovornosti do slovenske države
               mislim, da do slovenske države čuti odgovornost zagotovo opozicija. Izglasovali
               seveda ta predlog bomo, jaz bom proti temu predlogu, ampak ni pa to v skladu z
               demokratičnimi načeli dela v parlamentu.</p>
            </sp>
            <sp xml:id="SDT2-OZSUROIZNVRS-Redna-004-1998-01-15.sp21">

               <speaker>PREDSEDNIK BRANKO JANC:</speaker>

               <p>Hvala, gospod Jelinčič. Ali ima še kdo kaj na predlog sklepa? <stage>(Ne.)</stage> Jaz dajem
               predlog sklepa na glasovanje.</p>
               <p>Kdo je za tak predlog sklepa? <stage>(3 člani.)</stage> Je kdo proti? <stage>(2 člana.)</stage></p>
               <p>Hvala. S tem zaključujem današnjo... Minister Turnšek. Izvolite.</p>
            </sp>
            <sp xml:id="SDT2-OZSUROIZNVRS-Redna-004-1998-01-15.sp22">

               <speaker>TIT TURNŠEK:</speaker>

               <p>Gospodu Jelinčiču. Mednarodno sodelovanje in vse mednarodne aktivnosti Slovenske
               vojske so razporejene po postavkah. Zdaj pa, če si jih lahko pribeležite, 4013, 6281,
               6284, 6285 in 6290. Predvsem bi vas opozoril na 6290, ker ima izredno visok indek
               313, kar je mogoče najvišji indeks v tej naši postavki, pomeni pa eno večjo Nato vajo
               ob koncu naslednjega leta, pardon v letošnjem letu in to so ta sredstva, ki so za to
               predvidena. Tako, da so po teh postavkah te mednarodne aktivnosti. Lahko bi pa šli
               potem v podrobnosti.</p>
            </sp>
            <sp xml:id="SDT2-OZSUROIZNVRS-Redna-004-1998-01-15.sp23">

               <speaker>PREDSEDNIK BRANKO JANC:</speaker>

               <p>Hvala. Ste zadovoljni z odgovorom? Hvala lepa.</p>
               <p>Zaključujem današnjo sejo odbora. <stage type="time">(Seja je bila zaključena ob 9.55 uri.)</stage>
               </p>
            </sp>
         </div>
      </body>
   </text>
</TEI>
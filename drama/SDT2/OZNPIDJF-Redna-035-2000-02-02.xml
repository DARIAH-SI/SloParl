<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-OZNPIDJF-Redna-035-2000-02-02">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za nadzor proračuna in drugih javnih financ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">560C9CC5F756D704C1256872004D54A5</idno>
               <idno type="custom" subtype="day">52155152C847092DC12568790037ED38</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=52155152C847092DC12568790037ED38</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-OZNPIDJF-Redna-035-2000-02-02.OZNPIDJF" n="035">
               <name>Redna</name>
               <date when="2000-02-02"/>
            </setting>
         </settingDesc>
         <particDesc>
            <listOrg>
               <org xml:id="SDT2-OZNPIDJF-Redna-035-2000-02-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-OZNPIDJF-Redna-035-2000-02-02.OZNPIDJF">
                        <orgName key="OZNPIDJF">Odbor za nadzor proračuna in drugih javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NADZOR PRORAČUNA IN DRUGIH JAVNIH FINANC</stage>
            <stage type="session">35. seja</stage>
            <stage type="date">(2. februar 2000)</stage>
            <stage type="chairman">Sejo je vodil Franc (Feri) Horvat, predsednik odbora.</stage>
            <stage type="time">Seja se je pričela ob 9.15 uri. </stage>


            <sp xml:id="SDT2-OZNPIDJF-Redna-035-2000-02-02.sp1">

               <speaker>PREDSEDNIK FRANC (FERI) HORVAT:</speaker>

               <p>Lep pozdrav! Ugotavljam, da smo sklepčni in lahko začnemo sejo, to je 35. seja odbora
               državnega zbora za nadzor proračuna in drugih javnih financ.</p>
               <p>Dnevni red bi bil tak, kot ste ga dobili z vabilom. Na začetku bi želel reči, da
               imamo danes lahko težave s sklepčnostjo v nadaljevanju seje, glede na to, da
               vzporedno poteka vrsta sej delovnih teles ob istem času in so nekateri člani odbora
               napovedali, da bodo morali oditi pozneje na druge seje. Zato bi predlagal, da
               poskušamo biti kolikor se da ekspeditivni in racionalni in opraviti čim več dela pri
               teh dveh vsebinskih točkah, kjer je v bistvu za nadaljevanje obravnave, to je pod 2.
               in 3. točko.</p>
               <p>Tako kar predlagam, da preidemo na <title xml:id="SDT2-OZNPIDJF-Redna-035-2000-02-02.title1">1. TOČKO DNEVNEGA REDA - POTRDITEV OSNUTKOV
                  ZAPISNIKOV 31., 32. IN 33. SEJE ODBORA.</title>
               </p>
               <p>Preden pa začnemo z obravnavo te točke, mi dovolite, da prvič med nami pozdravim
               kolegico Stoparjevo, ki je kot nova poslanka in tudi s pooblastilom danes prvič na
               seji odbora, in želim, da se dobro počuti in aktivno sodeluje na tej seji in tudi na
               prihodnjih sejah, upam.</p>
               <p>Opravičili pa so se dr. Jože Zagožen, ki ima tudi sejo odbora za gospodarstvo; sicer
               je rekel, da bo poskušal priti vsaj do pol desetih, ko ima sejo, ampak vprašanje je,
               če bo lahko. Opravičil se je tudi kolega Pungartnik in kolega Potrč, zaradi
               sodelovanja na drugih delovnih telesih.</p>
               <p>Potrditev zapisnikov 31., 32. in 33. seje. Zapisniki so, kot običajno, v mreži Lotus
               Notes. Sprašujem, ali ima kdo kakšno pripombo na te zapisnike?</p>
               <p>Če ni pripomb, predlagam, da glasujemo o potrditvi zapisnikov vseh treh sej
               skupaj.</p>
               <p>Kdo je za? <stage xml:id="SDT2-OZNPIDJF-Redna-035-2000-02-02.stage6">(5 članov.)</stage> Je kdo proti? <stage xml:id="SDT2-OZNPIDJF-Redna-035-2000-02-02.stage7">(Nihče.)</stage></p>
               <p>Zapisniki so potrjeni.</p>
               <p>Prehajamo na <title xml:id="SDT2-OZNPIDJF-Redna-035-2000-02-02.title2">2. TOČKO DNEVNEGA REDA.</title>
               </p>
               <p>Dovolite mi uvodoma nekaj besed k tej točki.</p>
               <p>Ta točka je nadaljevanje 33. seje, ki smo jo imeli 12.1., kjer je odbor za nadzor
               proračuna sprejel tri sklepe plus enega, pravzaprav štiri sklepe. Dovolite samo, da
               vas na kratko spomnim nanje, ker je to pomembno za nadaljnjo obravnavo.</p>
               <p>Najprej smo zaprosili računsko sodišče za pismeno oceno odgovora vlade oziroma
               ministrstva za obrambo na poročilo računskega sodišča. Vsi ste dobili ta odgovor
               računskega sodišča, povzetek in oceno v zvezi z odgovori vlade oziroma Morsa, z
               datumom 14.1. To poročilo je bilo ustno podano s strani člana računskega sodišča, dr.
               Gabrijelčiča, na seji in v bistvu je to napisano potem tudi na tem papirju. In k temu
               je bila dana tudi priloga, poročilo o nabavi vojaške opreme, ki jo je imelo računsko
               sodišče na razpolago ob reviziji z datumom julij 1997. <stage type="mag"/><stage xml:id="SDT2-OZNPIDJF-Redna-035-2000-02-02.stage9">(Nadaljevanje)</stage> Naj spomnim še na to, da ima to poročilo oznako
               "Obramba, Uradna tajnost, Strogo zaupno". Čeprav se je z delom tega poročila seznanil
               že odbor, ali v celoti pravzaprav odbor za nadzor proračuna posebej še, ko je
               ugotavljal na prejšnji seji razliko med stranjo 14 in 15 in v zvezi s tem sprejel
               tudi poseben sklep.</p>
               <p>Potem je bil drugi sklep odbora naslovljen na vlado, in sicer predlog vlade, da v
               zvezi s stališčem računskega sodišča v povezavi z obrestmi ali se vštevajo ali ne v
               skupni znesek za izvajanje temeljnih razvojnih programov, predlaga odbor vladi, da
               sprejme oziroma predlaga državnemu zboru rešitve v tej zvezi. Ta sklep še ni
               realiziran in ko bo, takrat ga bo seveda moralo obravnavati pristojno delovno telo.
               Verjetno vsebinsko predvsem kot matično delovno telo. Seveda, to pa ne pomeni, da ga
               tudi mi ne bi obravnavali. Tako, da se s tem po mojem mnenju ni razloga, da bi se
               ukvarjali, ker enostavno tega odgovora nimamo.</p>
               <p>Pomembna ali pa bistvena za našo obravnavo je realizacija tretjega sklepa odbora, to
               je poziv vladi, da pojasni razlike med poročilom vlade oziroma ministrstva za obrambo
               o izvajanju temeljnih razvojnih programov in pa razlike med poročilom oziroma
               dokumenti, ki so bili dani računskemu sodišču, to je stran 14 in stran 15, zadeva, ki
               smo jo obravnavali 12.1. na seji na opozorilo člana računskega sodišča doktor
               Gabirjelčiča in s tem v zvezi smo dobili dve gradivi od vlade. S tem v zvezi smo
               dobili dve gradivi od vlade. Odgovor vlade z dne 21.1., v katerem je stališče vlade,
               da sta poročil poslani državnemu zboru21.7.1991 in poročilo poslano ponovno
               26.11.1999 identični. Vlada predlaga k temu poročilo, pojasnilo ministrstva za
               obrambo v zvezi s poročilom vladi in s poročilo m vročenim računskemu sodišču
               11.9.1997. Oba ta papirja imate v gradivu in ga ne mislim tukaj podrobneje <stage type="mag"/><stage xml:id="SDT2-OZNPIDJF-Redna-035-2000-02-02.stage11">(Nadaljevanje)</stage> predstavljati. Besedo bo dobil
               gospod minister, če bo želel na to temo kaj reči, mislim na ministra za obrambo, dr.
               Demšarja. In pa drugo, poročilo ministrstva za obrambo, kabinet ministra, z dne
               20.1., ki navaja kronologijo in ugotovitve tega ministrstva. Predvsem ta del se mi
               zdi, da je pomemben za današnjo obravnavo.</p>
               <p>Tukaj bi želel samo dve stvari podčrtati iz tega poročila ministrstva za obrambo, ki
               sta po mojem mnenju pomembni za našo obravnavo v povezavi s prejšnjo sejo, ki jo
               sedaj smiselno nadaljujemo.</p>
               <p>Prvič, lahko ugotovimo, da ministrstvo v tem poročilu potrjuje ugotovitev razlik med
               poročilom ministrstva za obrambo, ki ga je dalo vladi in ki je v arhivu urada
               predsednika vlade, in pa identičnost s poročilom, ki ga je vlada posredovala
               državnemu zboru, ki je v arhivu državnega zbora. To je poročilo, ki smo ga
               obravnavali tako na tem odboru, kot ga je tudi obravnaval matični odbor za obrambo.
               In pa potem razlika do poročila na računskem sodišču.</p>
               <p>Posebej je pomembno spomniti na točko 4 iz tega poročila ministrstva za obrambo, ki
               ugotavlja med drugim, da je najdena fotokopija poročila z različno 14. stranjo in
               dvojno 15. stranjo v ministrstvu za obrambo, v tem času po obravnavi našega. No,
               ampak bomo pogledali potem papir, pa boste potem podrobneje povedali. Torej, najdena
               je fotokopija poročila z različno 14. stranjo - to pa je - brez 15. strani, tako je
               natančno.</p>
               <p>In v nadaljevanju je zanimiva točka 5, ki pa dejansko natančneje opredeljuje to
               zadevo, ugotovitev ministrstva za obrambo, namreč da v arhivu temeljnih razvojnih
               programov v ministrstvu za obrambo, da je najdena razširjena 14. stran v tako
               imenovani delovni verziji poročila, enaka kot je v računskem sodišču, da pa dodatna
               15. stran ni najdena. Ni najdeno tudi celovito poročilo z razširjeno 14. in 15.
               stranjo. In pa ugotovitev v tej točki tudi, da je uradno poročilo ministrstva za
               obrambo tisto, ki je šlo potem na vlado, z datumom 8.7.1997, in to je tisto, ki sem
               ga že omenil, ki ga tudi navaja vlada kot uradno poročilo, ki ga ima vlada in ki je
               tudi v arhivu državnega zbora.</p>
               <p>Drugič. Za našo obravnavo tudi na tej seji je bistven zaključek tega odgovora
               ministrstva za obrambo, da ni ugotovljeno, po dosedanjih raziskavah, zakaj oziroma od
               kod razlika v dokumentih, ki jih ima računsko sodišče in vlada. In dopuščena je
               možnost <stage xml:id="SDT2-OZNPIDJF-Redna-035-2000-02-02.stage12">(citiram)</stage> <stage type="mag"/><stage xml:id="SDT2-OZNPIDJF-Redna-035-2000-02-02.stage14">(Nadaljevanje)</stage> "naključja
               ali pomote". In pa v nadaljevanju <stage xml:id="SDT2-OZNPIDJF-Redna-035-2000-02-02.stage15">(zopet citiram)</stage>, "pristojna služba ministrstva za
               obrambo nadaljuje s pregledom celotne arhivske dokumentacije, o čemer je podano tudi
               poročilo pristojnemu tožilstvu." To je v povezavi z našim četrtim sklepom na seji
               odbora, ko je odbor sprejel sklep, ki je bil tudi realiziran, in sicer, da je bila
               podana kazenska ovadba okrožnemu državnemu tožilstvu v Ljubljani zaradi suma storitve
               kaznivega dejanja ponarejanja uradne listine zoper neznano osebo.</p>
               <p>Tako da je moj predlog za današnjo obravnavo, glede na dejstva, ki sem jih v tem
               uvodu povedal, da odbor ugotovi, da se je seznanil z odgovorom vlade in ministrstva
               za obrambo, da je prejel tudi željeno pismeno poročilo računskega sodišča kot
               odgovore ministrstva za obrambo, in pa da odbor ugotavlja, da dokončnega odgovora v
               zvezi s tem, kako je nastala, zakaj in kdaj ta razlika v dveh dokumentih, da tega
               odgovora še do danes ni, da teče o tem preiskava. In tu bi predlagal, in bi zaprosil
               tudi ministra za obrambo ter njegove sodelavce, da če je možno, povedo, v kakšnem
               času računajo, da je možno to preiskavo vsaj znotraj ministrstva končati, če je tudi
               možno postaviti kakšen rok.</p>
               <p>In drugo, kar se tiče preiskave organov, tožilstva in organov za notranje zadeve, pa
               da počakamo na to, kdaj bo ta preiskava končana, in potem dobimo odgovor, in potem so
               ustvarjeni pogoji oziroma ima smisel potem zadevo naprej obravnavati. In bi na tej
               točki potem mi zadevo danes tudi po možnosti zaključili.</p>
               <p>Najprej bi dal besedo gospodu ministru, dr. Demšarju, in potem še članu računskega
               sodišča, dr. Gabrijelčiču, če želi še kaj dodati. Dr. Demšar, izvolite.</p>
            </sp>
            <sp xml:id="SDT2-OZNPIDJF-Redna-035-2000-02-02.sp2">

               <speaker>DR. FRANCI DEMŠAR:</speaker>

               <p>Hvala za besedo. Spoštovani gospod predsednik, spoštovani člani odbora!</p>
               <p>Ta zaplet v zvezi z dvema dokumentoma po mojem mnenju sodi v kategorijo ugotovitev
               računskega sodišča, ki je opravilo revizijo izvajanja temeljnih razvojnih programov
               med leti 1994 in 1997, in sicer v kategorijo neurejene dokumentacije. V zvezi s tem
               bi rad povedal, da sem, ko je vlada predstavila odgovor, <stage type="mag"/> <stage xml:id="SDT2-OZNPIDJF-Redna-035-2000-02-02.stage17">(nadaljevanje)</stage> praktično eno uro govoril o ukrepih, ki smo jih
               naredili v zvezi s tem, da skratka uredimo dokumentacijo.</p>
               <p>Če zdaj na kratko pojasnim problem, ki je nastal v zvezi z različico tega dokumenta,
               bi rad povedal naslednje stvari. Kakšna je razlika, bilo je že povedano kateri
               dokument je pravi, kdo je izročil in parafiral napačen dokument, zakaj je bilo to
               narejeno, katere ukrepe smo izpeljali in kakšna je posledica te razlike in še
               odgovoril na to vprašanje v zvezi z rokom, ki ste ga postavili. Če zdaj nekaj besed o
               vsem tem povem.</p>
               <p>Gre za dokument, poročilo o nabavi vojaške opreme Slovenske vojske v letih 1995 do
               1996 in predvideni nabavi do leta 2000, ki je nastal dne 21.7.1997 in bil poslan kot
               del priloge 5 k odgovoru vlade na ugotovitve računskega sodišča 26.11.1999 in kopijo
               istega dokumenta, ki ga je dobilo računsko sodišče v ministrstvu za obrambo v
               septembru 1997.</p>
               <p>Ugotovitve so naslednje.</p>
               <p>Prvič. Poročilo o nabavi vojaške opreme v letih 1995 do 1996 in predvideni nabavi do
               leta 2000 je predlagalo obravnavo vladi ministrstvo za obrambo 8.7.1997. Vlada ga je
               sprejela 17.7.1997 in ga 21.7.1997 poslala v državni zbor. Besedilo predloga za
               obravnavo na vladi, ki se hrani v ministrstvu, besedilo, ki je hranjeno v uradu
               predsednika vlade in besedilo, ki hrani v arhivu državnega zbora. Vsa ta besedila so
               identična, nimajo razširjene 14. strani oziroma dveh 15. strani.</p>
               <p>Drugič. Omenjeno poročilo je označeno z isto evidenčno številko kot je bila kopija
               poročila, ki je bila v septembru 1997 izročena računskemu sodišču s tem, da je vsaka
               stran kopije označena s pripisom "Kopija je enaka originalu" z žigom ministrstva in
               podpisom takratnega sekretarja Kokalj Srečka. Zbirnega oziroma celotnega besedila
               poročila, ki je bilo takrat kopirano na računsko sodišče in naj bi imelo razširjeno
               14. in dve 15. strani v arhivu temeljnih razvojnih programov na ministrstvu nismo
               našli. Tudi po razgovorih z delavci, ki so takrat sodelovali pri temeljnih programih
               in gospodom Srečkom Kokaljem v dveh telefonskih razgovorih nismo mogli ugotoviti kako
               je prišlo do razlik v kopiji poročila. Da je do omenjenih razlik prišlo zaradi pomote
               oziroma naključja pri kopiranju dokumenta za računsko sodišče, ker je sicer težko
               razlagati zakaj je imel dokument dve 15. strani.</p>
               <p>Dopuščamo možnost, da je bilo izdelanih več variant poročila, saj se je v drugi
               polovici leta 1997 v ministrstvu za obrambo preučevalo možnosti za začetek izdelave
               novega zakona o temeljnih razvojnih programih tako imenovanih TRP 2. O tem je v
               javnosti govoril zadnje tedne takrat tedanji minister za obrambo.<stage type="mag"/><stage xml:id="SDT2-OZNPIDJF-Redna-035-2000-02-02.stage19">(Nadaljevanje)</stage> V ugotovitvah v ministrstvu za obrambo je bilo
               izdelano seveda ustrezno poročilo pristojne službe in poslano pristojnemu tožilstvu,
               kar je v smislu razprave in odločanja na zadnji seji tega odbora.</p>
               <p>Tretjič. Ne glede na navedene ugotovitve je nesporno, da je uradna verzija o nabavah
               vojaške opreme Slovenske vojske v letih 1995 in 1996 in predvideni nabavi do leta
               2000 tista, ki je bila poslana odboru za nadzor proračuna in drugih javnih financ v
               prilogi 5 poročila o izvajanju temeljnih razvojnih programov obrambnih sil v obdobju
               1994 do 1999 ter pojasnilo odgovorov in ukrepov glede na ugotovitve računskega
               sodišča v letu 1997 in 1998. To poročilo je bilo odboru poslano 26.11.1999.</p>
               <p>Še eno stvar bi rad poudaril. V ministrstvu za obrambo bomo seveda nadaljevali
               ugotavljanje vzrokov, sodelovali s pravosodnimi organi, da ugotovimo kako je do te
               razlike prišlo. Rad bi pa poudaril, da tudi če so revizorji imeli napačno verzijo
               poročila iz nje niso nikakor mogli povzeti ugotovitve, da je ministrstvo za obrambo
               prekoračilo obveznosti pri realizaciji TRP za 100 milijard tolarjev, saj v predmetni
               različici poročilo govori o tem, da bi bilo potrebno zagotoviti 92 milijard tolarjev
               dodatno za nabavo bojnih helikopterjev in bojnih nadzvočnih letal. Še enkrat
               poudarim, različica pravi, da bi bilo potrebno zagotoviti dodatnih 92 milijard za
               dodatno nabavo bojnih helikopterjev in bojnih nadzvočnih letal.</p>
               <p>Ostale naloge, ki izhajajo iz sklepov, kot je gospod predsednik že rekel, preučujemo
               in bomo ustrezne odgovore poslali, ko bo možno. Rad bi kratek povzetek tega, kar sem
               povedal, podal.</p>
               <p>Prvič. Dokument, o katerem govorimo <stage xml:id="SDT2-OZNPIDJF-Redna-035-2000-02-02.stage20">(o dveh različicah dokumenta)</stage> se imenuje
               "Poročilo o nabavi vojaške opreme Slovenske vojske v letih 1995 do 1996 in predvidene
               nabave do leta 2000". To je prvo.</p>
               <p>Drugič. Razlika med dokumentoma, med originalnim dokumentom in tistim, ki je bil
               predan računskemu sodišču je v tem, da je v dokumentu računskega sodišča nekoliko
               razširjena 14. stran z delom, kot sem ga prebral in ima dve 15. strani.</p>
               <p>Tretjič. Kateri dokument je pravi? Nedvomno sem povedal, da je pravi vladni
               dokument, ki ga je potem, ko smo ga mi tudi v poročilu vam posredovali.</p>
               <p>Četrtič. Kdo je izročil in parafiral napačni dokument? To je bil takratni državni
               sekretar Srečko Kokalj.</p>
               <p>Petič. Zakaj lahko rečemo samo "verjetno pomota ali naključje".</p>
               <p>Šestič. Katere ukrepe smo v tej smeri izpeljali. <stage type="mag"/><stage xml:id="SDT2-OZNPIDJF-Redna-035-2000-02-02.stage22">(Nadaljevanje)</stage> Poročilo tožilstvu, ki je sedaj na potezi.</p>
               <p>Sedmič. Ali bi ta razlika lahko imela kakšne posledice. Odgovor je: nobene.</p>
               <p>Kar se tiče roka, mislim, da roka ne moremo podati, ker so pravosodni organi tisti,
               ki diktirajo tempo, in čakamo na njihova navodila. Hvala.</p>
            </sp>
            <sp xml:id="SDT2-OZNPIDJF-Redna-035-2000-02-02.sp3">

               <speaker>PREDSEDNIK FRANC (FERI) HORVAT:</speaker>

               <p>Hvala, gospod minister, za zelo ekzaktno informacijo.</p>
               <p>Sprašujem dr. Gabrijelčiča, člana računskega sodišča, če želi še kaj dodati.
               Prosim.</p>
            </sp>
            <sp xml:id="SDT2-OZNPIDJF-Redna-035-2000-02-02.sp4">

               <speaker>GOSPOD DR. GABRIJELČIČ:</speaker>

               <p>Hvala, gospod predsednik. Torej, računsko sodišče ugotavlja, da je delalo na osnovi
               dokumentov, ki so bili v postopku revizije dani računskemu sodišču, in da so bili ti
               dokumenti označeni z vsemi tistimi znaki, ki so zahtevani za to, da se na teh
               dokumentih lahko opravi revizija. Torej, imeli so oznako "kopija je enaka originalu",
               podpis in žig na vseh straneh. Torej je za računsko sodišče ta dokument verodostojen
               in v smislu revizijskih standardov pravi.</p>
               <p>Mi smo predhodno poročilo dostavili revidirancu in dali tudi pravni pouk, da se
               lahko pripominja v roku 15 dni. Teh pripomb ni bilo, in tako je predhodno poročilo
               postalo dokončno, in sicer 19.3.1998.</p>
               <p>Zaradi velikih nepravilnosti smo dali tudi sklep oziroma nalog za odpravo teh
               nepravilnosti in dali tudi možnost, da se ugovarja v roku 8 dni. Tega ugovora tudi ni
               bilo.</p>
               <p>Vsled tega je potem bilo to celotno dejstvo zaključeno, s tem da so v tem našem
               poročilu zneski iz dokumenta, ki smo ga dobili. In nikjer v našem revizijskem
               poročilu ni rečeno, da je bilo porabljeno 92 milijard, temveč samo prenešeno, tisto,
               kar je bilo napisano v dokumentu.</p>
            </sp>
            <sp xml:id="SDT2-OZNPIDJF-Redna-035-2000-02-02.sp5">

               <speaker>PREDSEDNIK FRANC (FERI) HORVAT:</speaker>

               <p>Hvala lepa, dr. Gabrijelčič.</p>
               <p>Odpiram razpravo. Kdo želi besedo? Kolega Špiletič.</p>
            </sp>
            <sp xml:id="SDT2-OZNPIDJF-Redna-035-2000-02-02.sp6">

               <speaker>BOGOMIR ŠPILETIČ:</speaker>

               <p>Za začetek bi imel še eno dodatno vprašanje, in sicer, ali je ta preiskava, ki teče,
               po besedah ministra, že zajela tudi vprašanje, kdo je tisti, ki bi moral podati
               odgovore na morebitne nepravilnosti, navedene v prvem poročilu računskega sodišča, pa
               tega ni storil. Če bi namreč ministrstvo za obrambo resno obravnavalo poročilo
               računskega sodišča, <stage type="mag"/><stage xml:id="SDT2-OZNPIDJF-Redna-035-2000-02-02.stage24">(Nadaljevanje)</stage> bi
               vsekakor moralo proučiti vse navedbe, ki jih računsko sodišče v svojem poročilu
               navaja, tudi sklepe, in bi že pravzaprav v pripravi pripomb na to poročilo prišlo do
               tega, da je pač računsko sodišče očitno zmotno, na podlagi ponarejenega ali, ne vem,
               prirejenega ali pomotoma predloženega dokumenta, prišlo tudi do napačnih zaključkov.
               Tega nihče na ministrstvu za obrambo ni štel za potrebno.</p>
               <p>Sprašujem, kdo je tisti, ki je bil pristojen oziroma zadolžen, da bi to storil, pa
               ni. Seveda, v prvi vrsti je to minister, ampak gotovo je še kdo, ki je bil bolj
               neposredno odgovoren za področje TRP-jev oziroma področje, ki je zaobjeto v poročilu
               računskega sodišča.</p>
               <p>Drugič, gospod minister, dejali ste, možno je, da je do napake prišlo pri
               fotokopiranju. V poročilu, ki ga pa navajate, pa trdite, da druge 15. strani sploh
               ni. Mislim, če nečesa ni, potem nekaj ne morete niti fotokopirati. Tako da tukaj
               prosim, bodite bolj natančni. Namreč, nečesa, česar ni, ni mogoče fotokopirati, in ne
               more biti napaka pri fotokopiranju razlog, da se kar naenkrat v poročilu, ki je bilo
               predloženo računskemu sodišču, pojavita dve 15. strani. Tako da je tu treba biti pa
               le bolj natančen.</p>
               <p>Tretjič. Sprašujem, do kdaj boste še raziskovali oziroma do kdaj bo ta vaša notranja
               preiskava še tekla? Dejali ste, "to je odvisno od tožilstva". Menim, da je to odvisno
               predvsem od vas - prej ko boste vi predložili tožilstvu vse potrebne podatke, prej bo
               tudi tožilstvo lahko presodilo, ali v tem primeru obstajajo znaki kaznivega dejanja
               in ustrezno ravnalo oziroma v nasprotnem primeru zavrnilo podano ovadbo.</p>
               <p>Tako da mislim, da danes te točke ne smemo končati zgolj z ugotovitvijo, seznanili
               smo se, nadaljevali bomo, ko bo ministrstvo nekaj predložilo. To bo lahko čez eno
               leto ali pa dve; takrat bo mogoče pa sedanji minister že veleposlanik na Kitajskem,
               pa se bo zgodba spet ponavljala v nedogled. Tako da tega si odbor za nadzor proračuna
               ne sme privoščiti.</p>
            </sp>
            <sp xml:id="SDT2-OZNPIDJF-Redna-035-2000-02-02.sp7">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Špiletič. Gospod minister.</p>
            </sp>
            <sp xml:id="SDT2-OZNPIDJF-Redna-035-2000-02-02.sp8">

               <speaker>DR. FRANCI DEMŠAR:</speaker>

               <p>Ne vem, kakšno zvezo ima veleposlaništvo na Kitajskem tukaj. To je pod prvo.</p>
               <p>Medtem ko kar se tiče preiskav oziroma kaj lahko naredimo, ministrstvo za obrambo
               nima nikakršnih pooblastil, da bi lahko zasliševalo bivše zaposlene na ministrstvu za
               obrambno. In ravno zaradi tega je tožilstvo tisto, ki lahko to naredi. Mi smo
               posredovali tožilstvu vse informacije, ki smo jih ugotovili, večino sem jih tudi
               povedal vam.</p>
               <p>Kar se tiče vprašanja ukrepov, ki ste jih omenjali oziroma zaposlenih, sem zadnjič
               dovolj natančno poudaril, da poleg urejanja dokumentacije smo naredili tudi temeljite
               kadrovske menjave v tem pogledu.</p>
               <p>Kar se tiče tega, zakaj ni bilo pritožbe, takrat sem tudi na začetku obžaloval, da
               do tega ni prišlo. Spet gre za delavce, ki jih ni na ministrstvu, za funkcionarje, ki
               so za to bili odgovorni <stage type="mag"/>
               </p>
               <p><stage xml:id="SDT2-OZNPIDJF-Redna-035-2000-02-02.stage26">(Nadaljevanje)</stage> ministru oziroma omenjenega državnega sekretarja.</p>
            </sp>
            <sp xml:id="SDT2-OZNPIDJF-Redna-035-2000-02-02.sp9">

               <speaker>PREDSEDNIK FRANC (FERI) HORVAT:</speaker>

               <p>Hvala, gospod minister. Repliko ima kolega Špiletič.</p>
            </sp>
            <sp xml:id="SDT2-OZNPIDJF-Redna-035-2000-02-02.sp10">

               <speaker>BOGOMIR ŠPILETIČ:</speaker>

               <p>Prej sem se v svojem prvotnem razmišljanju oprl na izjavo ministra, da je eden od
               razlogov napačno predloženega dokumenta računskemu sodišču napaka pri fotokopiranju.
               In sem rekel, da je nelogično, da je napaka pri fotokopiranju, če nekaj ne obstaja.
               Namreč, v poročilu ministrstva oziroma vlade je zapisano, da druge 15. strani ni v
               arhivuministrstva. Torej, kako je lahko s fotokopiranjem nečesa, kar ne obstaja,
               prišlo do napake. To je nelogično.</p>
               <p>Drugič, gospod minister, bi rad, da le podrobneje pojasnite, katere so te temeljite
               kadrovske rošade, ki ste jih izvedli na podlagi teh ugotovitev.</p>
               <p>In tretje, sprašujem, ali ljudje, ki so poleg ministra bili odgovorni, da podajo
               pripombe, danes delajo še vedno v državni upravi, ali so čisto izven nje. Namreč, to
               je izredno pomembno, če se pogovarjamo o odgovornosti nosilcev javnih pooblastil.
           </p>
            </sp>
            <sp xml:id="SDT2-OZNPIDJF-Redna-035-2000-02-02.sp11">

               <speaker>PREDSEDNIK FRANC (FERI) HORVAT:</speaker>

               <p>Če dovolite, gospod minister, preden vam dam besedo, bi samo to rekel.</p>
               <p>To prvo vprašanje kolega Špiletiča je zelo pomembno zaradi tega, ker je tu
               pravzaprav se začel klobčič zapletati in je tu izvirni greh nastal, in to je poučno
               tudi za druge primere, kaj se zgodi, če ni odgovora na predhodno poročilo računskega
               sodišča, in da se je izgubilo dejansko dve leti, medtem ko bi se lahko zadeva
               razpletla že tudi prej. Bi pa vprašal še to, če je možno še bolj natančen odgovor na
               to dati, bi bilo koristno tudi za ta odbor.</p>
               <p>Pa še ena podrobnost. Če pogledamo po tem dokumentu, ki ga ima računsko sodišče,
               poleg tega, kar je bilo že rečeno spodaj, da je kopija enaka originalu, je zgoraj v
               desnem kotu napisano na strani 14 novo. To je tudi zadeva, ki je lahko še dodatno
               zavedla računsko sodišče. Sedaj, ali je to tudi ugotovljeno, ali je to ta isti
               napisal, ali kdo je to napisal, ali se kaj ve o tem, ali je to še predmet potem
               nadaljnje preiskave. Izvolite, dr. Demšar.</p>
            </sp>
            <sp xml:id="SDT2-OZNPIDJF-Redna-035-2000-02-02.sp12">

               <speaker>DR. FRANCI DEMŠAR:</speaker>

               <p>Kar se tiče tega prvega vprašanja gospoda poslanca, fotokopiranja napake, sem mu
               odgovoril maksimalno precizno. Odgovoril sem, da je mogoče prišlo do razlike zaradi
               fotokopiranja oziroma naključja. In več kot toliko ne vem.</p>
            </sp>
            <sp xml:id="SDT2-OZNPIDJF-Redna-035-2000-02-02.sp13">

               <speaker>PREDSEDNIK FRANC (FERI) HORVAT:</speaker>

               <p>To je v bistvu to, kar piše v vašem poročilu na 4. strani, <stage type="mag"/><stage xml:id="SDT2-OZNPIDJF-Redna-035-2000-02-02.stage28">(Nadaljevanje)</stage> v predzadnjem odstavku, kjer je dobesedno
               rečeno: "Možno je, da je do teh odstopanj prišlo naključno oziroma po pomoti." To je
               bistvo. Se pravi, to je predmet preiskovanja naprej.</p>
               <p>Kdo želi naprej besedo? Kolega Špiletič.</p>
            </sp>
            <sp xml:id="SDT2-OZNPIDJF-Redna-035-2000-02-02.sp14">

               <speaker>BOGOMIR ŠPILETIČ:</speaker>

               <p>Mislim, da bi bilo korektno, da minister odgovori še na drugi dve vprašanji. In
               sicer, katere so te korenite kadrovske spremembe kot posledica ugotovitev računskega
               sodišča oziroma neurejenosti na ministrstvu za obrambo. In drugo, ali so tisti
               odgovorni ljudje, ki so bili v času, ko bi morali pripraviti pripombe na poročilo
               računskega sodišča, danes še zaposleni v državni upravi?</p>
            </sp>
            <sp xml:id="SDT2-OZNPIDJF-Redna-035-2000-02-02.sp15">

               <speaker>PREDSEDNIK FRANC (FERI) HORVAT:</speaker>

               <p>Dr. Demšar.</p>
            </sp>
            <sp xml:id="SDT2-OZNPIDJF-Redna-035-2000-02-02.sp16">

               <speaker>DR. FRANCI DEMŠAR:</speaker>

               <p>V oktobru lanskega leta je ministrstvo za obrambo po večletnih prizadevanjih sprejelo
               akt o organizaciji in sistemizaciji na ministrstvu, kjer je postavljena nova
               struktura. Ustanovljen je sektor za opremljanje, ki je združitev različnih oddelkov
               oziroma posameznikov, ki so se prej ukvarjali s temeljnimi razvojnimi programi. Stvar
               je centralizirana, sprejet je pravilnik o izvajanju temeljnih razvojnih programov, o
               investicijah, ki zadeve ureja sistematično; vodja urada, vodja sektorja za
               opremljanje je druga oseba, vodja oddelka v tem sektorju za opremljanje je druga
               oseba, kot je bila v tistih časih, funkcionarji so druge osebe. To so konkretne
               kadrovske spremembe. In na to temo sem, seveda, že odgovoril. Lahko vam preberem, kaj
               sem povedal takrat, ampak to je praktično isto, kar sem sedaj povedal.</p>
            </sp>
            <sp xml:id="SDT2-OZNPIDJF-Redna-035-2000-02-02.sp17">

               <speaker>PREDSEDNIK FRANC (FERI) HORVAT:</speaker>

               <p>Hvala, dr. Demšar. Še naprej, kakšno vprašanje, kakšno mnenje članov odbora? Ni? Ja,
               kolega Špiletič.</p>
            </sp>
            <sp xml:id="SDT2-OZNPIDJF-Redna-035-2000-02-02.sp18">

               <speaker>BOGOMIR ŠPILETIČ:</speaker>

               <p>Ugotavljam, da seja ne bo kratka, ker če bomo tako odgovarjali na vprašanja, potem bo
               veliko podvprašanj; ker eno je odgovoriti oziroma pač vljudnostno, drugo je pa podati
               odgovor na zastavljeno vprašanje. Minister sicer lahko načelno odgovarja, skuša
               diplomatsko pa okrog vogalov odgovarjati, ampak mislim, da sedimo na odboru za nadzor
               proračuna, podlaga je računsko sodišče, in če hočemo priti do nekih sklepov, ki so
               nam naloženi tudi z odlokom o ustanovitvi tega odbora, potem moramo biti pri svojem
               delu kar se da natančni oziroma vsaj v enem segmentu uporabljati tudi mi revizijske
               metode, če hočemo priti do pravih zaključkov.</p>
               <p>Tako da predlagam gospodu ministru, da je natančen pri podajanju svojih odgovorov.
               Ne odgovarjati, "to sem že rekel, to sem že povedal, ne vem kdaj, ne vem kje" in tako
               naprej. Če si preberemo magnetogram zastavljenih vprašanj danes na tej seji, mojih
               vprašanj, in analiziramo, kakšni so bili odgovori, potem vidimo, da je minister sicer
               nekaj govoril, ni pa podajal odgovorov.</p>
            </sp>
            <sp xml:id="SDT2-OZNPIDJF-Redna-035-2000-02-02.sp19">

               <speaker>PREDSEDNIK FRANC (FERI) HORVAT:</speaker>

               <p>Hvala. Dr. Demšar.</p>
            </sp>
            <sp xml:id="SDT2-OZNPIDJF-Redna-035-2000-02-02.sp20">

               <speaker>DR. FRANCI DEMŠAR:</speaker>

               <p>Nimam kaj dodati. Mislim, da sem na vse odgovoril.</p>
            </sp>
            <sp xml:id="SDT2-OZNPIDJF-Redna-035-2000-02-02.sp21">

               <speaker>PREDSEDNIK FRANC (FERI) HORVAT:</speaker>

               <p>Kolega Kopač.</p>
            </sp>
            <sp xml:id="SDT2-OZNPIDJF-Redna-035-2000-02-02.sp22">

               <speaker>MAG. JANEZ KOPAČ:</speaker>

               <p>Najprej bi se opravičil, ker moram ob 10.00 uri oditi na drug odbor.</p>
               <p>Rad bi pa rekel, da se mi zdi tokrat, ne glede na to, kaj menimo o ministru, ampak
               ti odgovori so v resnici bili korektni. Povedali so stvari zelo natančno. Kar se tiče
                  <stage type="mag"/><stage xml:id="SDT2-OZNPIDJF-Redna-035-2000-02-02.stage30">(nadaljevanje)</stage> teh vprašanj kje so sedaj
               ti ljudje zaposleni? Mislim, da to obče znano in se to lahko prebere iz časopisov.
               Minister pa za to ni pristojen, ni posebej poklican, da to odgovarja.</p>
               <p>Drugače pa, kar se tiče te razlike o tem dokumentu. Res gre za izjemno površnost
               znotraj ministrstva. Za neko neurejeno stanje nekoč. Upam, da je to sedaj urejeno.
               Minister zagotavlja, da je. Po vsebini, če je kdo tisto podrobno prebral, pravzaprav
               hudo velike razlike ali da bi rekel vsebinsko, da sta to neka dva bistvena različna
               dokumenta nista.</p>
               <p>Edina stvar, ki je vsebinsko različna so tiste rakete srednjega dosega. Zdi se mi,
               da tisto kar sem jaz opazil kot vsebinsko različna. Sicer ni bil nihče na tistem in
               teh diskusijah posebej pozoren.</p>
               <p>Drugače en govori kaj se je že naredilo, drug govori kaj se je že naredilo in kaj bi
               se moralo narediti. To je nedopustno, da se z isto oznako cirkulira tu notri dva
               dokumenta. O tem ni nobenega dvoma.</p>
               <p>Menim, da odbor ali vsaj jaz osebno podpiram predlog sklepa, ki si ga ti približno
               formuliral na začetku. Da smo se s tem seznanili in jaz osebno menim, da so dosedanja
               ravnanja ministrstva pri odgovoru na to vprašanje bila povsem ustrezna. Hvala.</p>
            </sp>
            <sp xml:id="SDT2-OZNPIDJF-Redna-035-2000-02-02.sp23">

               <speaker>PREDSEDNIK FRANC (FERI) HORVAT:</speaker>

               <p>Hvala. Ali želi še kdo razpravljati? Če ne, potem. Kolega Henigman.</p>
            </sp>
            <sp xml:id="SDT2-OZNPIDJF-Redna-035-2000-02-02.sp24">

               <speaker>BENJAMIN HENIGMAN:</speaker>

               <p>Spoštovani! Ta sklep, da smo se seznanili seveda ga ni treba niti sprejemati, ker s
               tem, ko ste dali to točko dnevni red in ko smo dobili gradivo smo se s tem seznanili.</p>
               <p>Mene bolj zanima odnos državne institucije - ministrstvo - vlada ali javni zavod
               napram računskemu sodišču. Ta verodostojnost dokumentov oziroma ta odnos. Ali se bomo
               oziroma tisti, ki so zadolženi za dajanje poročil pa tudi, če tukaj ne sedijo več, so
               že na drugih službah ali že druge službe izgubljajo. Kako bodo ti ljudje odgovarjali
               do institucije, ki se ji pravi računsko sodišče, ki mora dobivati verodostojni
               dokument? Kot je gospod Gabrijelčič povedal, tako sem ga vsaj jaz razumel so oni
               dobili verodostojne dokumente z vsemi priteklinimi, ki zraven sodijo.</p>
               <p>Kar na enkrat ugotavljamo, da je original in to kar je vlada poslala, drugačen od
               tistega, kar je dobilo računsko sodišče. Se pravi, vsaj v to smer bi morala komisija
               oziroma odbor za nadzor proračuna še nekaj storiti.</p>
               <p>Drugo je to, kar je rekel gospod Kopač in to v tistem delu, da je stanje neurejeno
               na ministrstvu, seveda strinjam. Ne vem ali je sedaj boljše, upam da je. Zelo velika
               blemaža je za državo, ko prihajajo take stvari, take nepravilnosti oziroma take
               napake, da se take napake dogajajo.</p>
               <p>V javnosti je to zelo razburkalo mnenje <stage type="mag"/><stage xml:id="SDT2-OZNPIDJF-Redna-035-2000-02-02.stage32">(nadaljevanje)</stage> in se mi zdi tak sklep, da smo se seznanili premalo. Zato
               bi morali stvar pustiti dokler se ne zaključi preiskava v celoti in ugotovi dejstva.
               Tako na tožilstvu. Mislim, da predvsem na ministrstvu, ker tudi ministrstvo ima
               verjetno neko notranjo kontrolo oziroma imaza to usposobljene službe. Do takrat ne bi
               smeli točke kar tako zaključiti, da smo se seznanili. To je eno.</p>
               <p>Drugič pa je ta odnos do računskega sodišča in posledice. Ali bo kdo za to
               odgovarjal ali ne bo? Jutri se nam bo zgodilo, da bo zopet en dokument nekam prišel.
               Glavni državni revizor ga bo pogledal, čez eno leto se bo ugotovilo, da je gledal
               nekaj kar ni oziroma ni točno. Hvala.</p>
            </sp>
            <sp xml:id="SDT2-OZNPIDJF-Redna-035-2000-02-02.sp25">

               <speaker>PREDSEDNIK FRANC (FERI) HORVAT:</speaker>

               <p>Hvala kolega Henigman. Tukaj, da ne bo pri komentiranju mojega predloga sklepa. Da
               ne bo nesporazuma oziroma bodimo natančni.</p>
               <p>Nisem rekel samo to, da smo se seznanili. Seznanili smo s tem, kar smo dobili.
               Izrecno sem tudi rekel v tem predlogu, da drugega sklepa, da pa ni odbor odgovora na
               tisto ključno vprašanje, ki ga je pod sklepom dva sprejem od kod, zakaj je nastala ta
               razlika in to je dejansko in tudi odgovor dan, da je to predmet preiskave. Po eni
               strani znotraj samega Morsa. Minister pravi na predlog kolega Špiletiča, ki sem ga
               sam mislil povzeti v sklepih, da bi na dva dela razdelili,da bi poskušali rok
               postaviti, če lahko ministrstvo samo zadevo naprej do neke faze razišče. Ampak smo
               slišali gospoda ministra, da ne more in da sodeluje z tožilstvom oziroma z organi
               preiskave, ki na osnovi tudi naše prijave zadevo preiskujejo in tukaj ne vem kaj bi
               drugega lahko rekli in to je moj predlog, da ponovno, da počakamo na rezultat te
               preiskave.</p>
               <p>Takrat lahko odbor naprej obravnava. Ne vem kaj bi lahko sedaj še drugega naprej
               obravnavali. Lahko bi še naprej obravnavali nekatera vprašanja, ki jih je kolega
               Špiletič postavil in kjer z odgovori ni zadovoljen. Morda tudi drugi člani odbora ne.
               V povezavi z izvajanjem ugotovitev in priporočil računskega sodišča, ki jih je
               povedal zadnjič dr. Gabrijelčič in ki smo jih ponovno dobili tudi v pisni obliki.</p>
               <p>Vendar, če pogledamo tudi tisti papir računskega sodišča, tako odprava
               pomanjkljivosti oziroma napak kot tudi upoštevanje priporočil, potem dejansko vidimo,
               da pri večini ugotovitev računskega sodišča. Prosim naj pove sam dr. Gabrijelčič, da
               ugotavlja, da so pomanjkljivosti v odpravljanju, da so se začele odpravljati oziroma
               jih je, da smo bolj natančni minister z sodelavci začel odpravljati in tudi sledi
               priporočilo računskega sodišča. Stvar bo sedaj dejansko natančnejša ugotovitev kje to
               drži, kje se zadeve dejansko spreminjajo, kaj je eventualno še odprtega in to je
               lahko potem predmet razprave, ene racionalne razprave tudi, tudi na tem odboru.</p>
               <p>V tem trenutku je vprašanje ali je smiselno oziroma, da je dovolj nekega gradiva za
               to, da lahko in argumentov za to, da zadevo vlečemo naprej. <stage type="mag"/><stage xml:id="SDT2-OZNPIDJF-Redna-035-2000-02-02.stage34">(Nadaljevanje)</stage> Kolega Špiletič, potem kolega Kopač.</p>
            </sp>
            <sp xml:id="SDT2-OZNPIDJF-Redna-035-2000-02-02.sp26">

               <speaker>BOGOMIR ŠPILETIČ:</speaker>

               <p>Predsednik, to, kar smo pravzaprav doslej na odboru delali v zvezi z ugotovitvami
               računskega sodišča, je bila pravzaprav razprava o ugotovljenih nezakonitostih in
               nepravilnostih pri poslovanju ministrstva za obrambo Republike Slovenije. Vse do
               danes pa nismo rekli niti besede o gospodarnem oziroma bolje negospodarnem ravnanju
               pri izvajanju TRP ministrstva za obrambo. Mislim pa, da je to druga pomembna plat, s
               katero se ukvarja tako državni revizor in s katero se mora ukvarjati tudi ta odbor.</p>
               <p>Ugotovitve, nekatere, ki izhajajo iz poročila računskega sodišča so takšne, da je
               mogoče brez nekega tveganja ugotoviti, da je ministrstvo za obrambo v obdobju, ki je
               bilo predmet revidiranja, ravnalo pri izvajanju TRP zelo negospodarno in menim, da je
               potrebno tudi o tej temu v odboru spregovoriti in sprejeti tudi v tem smislu določene
               sklepe, ki bi pripomogli k izboljšanju stanja oziroma k bolj gospodarnemu obnašanju
               odgovornih delavcev v ministrstvu.</p>
            </sp>
            <sp xml:id="SDT2-OZNPIDJF-Redna-035-2000-02-02.sp27">

               <speaker>PREDSEDNIK FRANC (FERI) HORVAT:</speaker>

               <p>Hvala. Doktor Demšar.</p>
            </sp>
            <sp xml:id="SDT2-OZNPIDJF-Redna-035-2000-02-02.sp28">

               <speaker>DR. FRANCI DEMŠAR:</speaker>

               <p>Samo kratek komentar bi bil, saj ni odgovor, ampak zadovoljstvo ob takemu predlogu v
               odgovoru vlade, ki smo ga pripravili na poročilo računskega sodišča, smo našteli, da
               še enkrat povem. Eno uro sem razlagal ukrepe v zvezi s poročilom računskega sodišča
               in z velikim zadovoljstvom, veseljem, bomo prisluhnili predlogom za nadaljnje ukrepe.
           </p>
            </sp>
            <sp xml:id="SDT2-OZNPIDJF-Redna-035-2000-02-02.sp29">

               <speaker>PREDSEDNIK FRANC (FERI) HORVAT:</speaker>

               <p>Hvala, doktor Demšar. Kolega Kopač, izvoli.</p>
            </sp>
            <sp xml:id="SDT2-OZNPIDJF-Redna-035-2000-02-02.sp30">

               <speaker>MAG. JANEZ KOPAČ:</speaker>

               <p>Zdaj se je sicer razprava razvila nekoliko v drugo smer, ampak glede na prejšnje
               diskusije sem hotel samo dodati ali pa reči svoje osebno opažanje v zvezi z odzivom
               celotne javnosti na to ugotovitev.</p>
               <p>Če se spomnite člani odbora, smo v preteklosti pravzaprav bili že večkrat priča
               temu, da kakšen od novih ministrov ni bil pretirano odvetniški do ravnanja
               ministrstva v obdobju prejšnjega ministra. Tokrat je bil pač samo deležen več
               pozornosti javnosti, drugače je pa daleč od tega, da bi bil prvi in edini. In mislim,
               da pa odziv javnosti na tokratno poročilo, se mi zdi, da je pa zelo dober za to, da
               bodo v bodoče ministri in funkcionarji ministrstev branili institucijo, ne pa sami
               sebe nanačin, da tlačijo one iz prej. Tako, da se mi zdi, da to poročilo ne samo
               zaradi svoje vsebine, ampak zaradi odziva javnosti je dober korak v to smer, da
               pravzaprav zafunkcionirajo institucije bolj kot institucije in manj kot osebe. To je
               pa stvar, ki je itak ne moremo doseči z nobenim ukrepom. To se naredi samo z odzivom
               javnosti in ta je bil tokrat tak, se mi zdi, da opozorilo bodočim ministrom ne samo
               na tem ministrstvu ampak tudi povsod drugod.</p>
            </sp>
            <sp xml:id="SDT2-OZNPIDJF-Redna-035-2000-02-02.sp31">

               <speaker>PREDSEDNIK FRANC (FERI) HORVAT:</speaker>

               <p>Hvala. Naprej. Kdo še želi <stage type="mag"/><stage xml:id="SDT2-OZNPIDJF-Redna-035-2000-02-02.stage36">(Nadaljevanje)</stage>
               besedo?</p>
               <p>Kolega Špiletič, če sem vas pravilno razumel, vi predlagate, da bi razpravljali še o
               drugem delu, o gospodarnosti porabe, glede na ugotovitve računskega sodišča.
               Prosim.</p>
            </sp>
            <sp xml:id="SDT2-OZNPIDJF-Redna-035-2000-02-02.sp32">

               <speaker>BOGOMIR ŠPILETIČ:</speaker>

               <p>Ja, pravilno ste razumeli, predsednik. Predlagal bi, da podobno, kot je pri razpravi
               o ugotovljenih nepravilnostih in nezakonitostih, uvodoma poda svoje ugotovitve
               oziroma mnenje predstavnik računskega sodišča, in da odpremo tudi to drugo plat,
               izredno pomembno plat državne revizije in izredno pomembno plat dela tega odbora: ali
               se pri izvajanju TRP-jev v konkretnem primeru ministrstvo obnaša gospodarno, ali pa
               troši več denarja davkoplačevalcev, kot bi smelo in se ne obnaša kot dober
               gospodar?</p>
            </sp>
            <sp xml:id="SDT2-OZNPIDJF-Redna-035-2000-02-02.sp33">

               <speaker>PREDSEDNIK FRANC (FERI) HORVAT:</speaker>

               <p>To je proceduralni predlog, če tako razumem, ker bomo sedaj morali sejo končati
               zaradi tega, ker bomo postali nesklepčni. Kolega Kopač napoveduje, da bo odšel, ker
               ima sejo, in se bojim, da ne bomo mogli nadaljevati. Osebno bi bil za to, da bi
               nadaljevali. Prosim, kolega Špiletič, potem pa kolega Henigman.</p>
            </sp>
            <sp xml:id="SDT2-OZNPIDJF-Redna-035-2000-02-02.sp34">

               <speaker>BENJAMIN HENIGMAN:</speaker>

               <p>Proceduralno...</p>
            </sp>
            <sp xml:id="SDT2-OZNPIDJF-Redna-035-2000-02-02.sp35">

               <speaker>PREDSEDNIK FRANC (FERI) HORVAT:</speaker>

               <p>Prosim.</p>
            </sp>
            <sp xml:id="SDT2-OZNPIDJF-Redna-035-2000-02-02.sp36">

               <speaker>BENJAMIN HENIGMAN:</speaker>

               <p>Očitno bo seja nesklepčna, zato bi bilo dobro, da bi o teh predlogih sklepov
               sklepali.</p>
            </sp>
            <sp xml:id="SDT2-OZNPIDJF-Redna-035-2000-02-02.sp37">

               <speaker>PREDSEDNIK FRANC (FERI) HORVAT:</speaker>

               <p>Ja, to bi predlagal, ja...</p>
            </sp>
            <sp xml:id="SDT2-OZNPIDJF-Redna-035-2000-02-02.sp38">

               <speaker>BENJAMIN HENIGMAN:</speaker>

               <p>Mislim, ker drugače ne bomo danes ničesar naredili, razen da tukaj spravljamo
               ministra v pozicijo, ko se mora braniti. Čeprav prej nisem razumel gospoda Kopača,
               ali naj to pomeni, da mora vsak minister, ki pride varovati inštitucijo, v kateri je,
               ne glede na nepravilnosti, in mislim, da je prav, da se pove, katere osebe so kaj
               narobe naredile, če so. Mislim, tako je bilo razumljeno, na to ni bilo, ne vem,
               nikakršnega odziva, nisem razumel diskusije, ki je bila. V končni fazi so pa v vsaki
               inštituciji ljudje in od ljudi, njihovega znanja, obnašanja, morale, je vse naprej
               odvisno.</p>
               <p>Na ministrstvu za obrambo, bom bolj pavšalno rekel, mislim, da ni vse v najlepšem
               redu, kar pa ne bom rekel, da je gospod dr. Demšar sam odgovoren. Vendar so pa tudi
               druge stvari, kar je gospod Špiletič predlagal, in če bomo odprli to temo, imam sam
               tudi kar nekaj vprašanj. Kako so se na ministrstvu predhodniki in kako se v zadnjih
               nekaj letih obnašajo do premoženja, ki ga ministrstvo ima po raznih občinah, in se ne
               morejo v sedmih letih dogovoriti, kaj bo z njim. To je mimogrede.</p>
               <p>Predlagam, da bi glasovali vsaj o tem sklepu, da se potem še nadaljuje.</p>
            </sp>
            <sp xml:id="SDT2-OZNPIDJF-Redna-035-2000-02-02.sp39">

               <speaker>PREDSEDNIK FRANC (FERI) HORVAT:</speaker>

               <p>Hvala. Dr. Demšar.</p>
            </sp>
            <sp xml:id="SDT2-OZNPIDJF-Redna-035-2000-02-02.sp40">

               <speaker>DR. FRANCI DEMŠAR:</speaker>

               <p>Samo eno stvar bi rad poudaril, o čemer govorimo tukaj: poročilo računskega sodišča
               iz obdobja 1994-1997 in ukrepi, ki jih je ministrstvo naredilo v mojem mandatu, da bo
               čisto jasno - obdobje 1994-1997 in ukrepi, ki smo jih mi naredili. To je številka
               ena.</p>
               <p>Številka dve. Če odpirate nepremičninsko problematiko, nepremičnin slovenske vojske,
               smo v lanskem letu izpeljali prek 10 zelo pomembnih nepremičninskih transakcij. V
               letošnjem letu jih nameravamo vsaj še dvakrat toliko, in intenzivno delamo v tej
               smeri. Hvala.</p>
            </sp>
            <sp xml:id="SDT2-OZNPIDJF-Redna-035-2000-02-02.sp41">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Špiletič.</p>
            </sp>
            <sp xml:id="SDT2-OZNPIDJF-Redna-035-2000-02-02.sp42">

               <speaker>BOGOMIR ŠPILETIČ:</speaker>

               <p>Prej nisem imel proceduralnega predloga. Namreč to, da spregovorimo tudi o
               gospodarnem oziroma negospodarnem ravnanju, izhaja iz odloka o ustanovitvi tega
               odbora. Tam je jasno zapisano, da bo ta odbor obravnaval ugotovitve računskega
               sodišča oziroma da bo spremljal delovanje uporabnikov sredstev državnega proračuna z
               vidika zakonitosti in z vidika gospodarnosti, učinkovitosti in uspešnosti. Tako da v
               tem kontekstu moj <stage type="mag"/><stage xml:id="SDT2-OZNPIDJF-Redna-035-2000-02-02.stage38">(Nadaljevanje)</stage> predlog ni
               proceduralne narave, da bi morali o njem glasovati, ampak sem hotel samo opozoriti,
               da smo delo opravili samo do polovice in da nas pol še čaka.</p>
               <p>Drugo pa bi se navezal na gospoda Demšarja, ki je rekel, da bi morali spregovoriti o
               tem, kaj je bilo storjeno, o nepremičninah in tako naprej. Tega nisem imel v mislih;
               v mislih sem imel ugotovitve računskega sodišča, ki se, ne vem, navezujejo na
               ugotovitve v zvezi z nakupom radarja, v zvezi z dvojnim izobraževanjem, ne vem,
               skratka, veliko je še teh stvari, ki so ostale povsem nedotaknjene na tem odboru in
               ki kažejo na negospodarno ravnanje ministrstva za obrambo v času, ki je bil predmet
               revidiranja. In menim, da je prav, da tega ne spregledamo in da rečemo nekaj tudi o
               tem.</p>
            </sp>
            <sp xml:id="SDT2-OZNPIDJF-Redna-035-2000-02-02.sp43">

               <speaker>PREDSEDNIK FRANC (FERI) HORVAT:</speaker>

               <p>Hvala. Dr. Demšar.</p>
            </sp>
            <sp xml:id="SDT2-OZNPIDJF-Redna-035-2000-02-02.sp44">

               <speaker>DR. FRANCI DEMŠAR:</speaker>

               <p>Samo kratko. Odgovarjal sem gospodu Henigmanu, ne vam.</p>
            </sp>
            <sp xml:id="SDT2-OZNPIDJF-Redna-035-2000-02-02.sp45">

               <speaker>PREDSEDNIK FRANC (FERI) HORVAT:</speaker>

               <p>Predlagam tako. Kolega Henigman je dal proceduralni predlog, da nadaljujemo razpravo
               predvsem o vprašanjih gospodarnosti porabe sredstev, se pravi, izhodišče so
               ugotovitve računskega sodišča. In da se potem v nadaljevanju te seje posvetimo temu
               vprašanju. Sedaj ni pogojev za to, da bi lahko to nadaljevali.</p>
               <p>Vendarle pa predlagam, podobno, kot je menil tudi kolega Henigman in kot sem sam
               predlagal, da zaključimo vsaj tisti del obravnave, ki ga je možno zaključiti in za
               kar imamo dokumente in tudi odgovore vlade.</p>
               <p>Nesporno je, in to predlagam ponovno kot sklepe, da smo odgovor vlade, ki smo ga
               zahtevali v zvezi z razliko v dokumentih, dobili - to, kar je doslej ugotovljeno,
               predvsem odgovor vlade, ki pravi, da so identična poročila ministrstva za obrambo, ki
               so na obrambi, ki so v vladi in ki so v državnem zboru - in da je to avtentičen
               dokument po njihovi trditvi. Sedaj samo povzemam to, kar v tem papirju vlade piše.</p>
               <p>Drugo. Ministrstvo za obrambo je dalo podrobnejšo informacijo o dosedanjih
               ugotovitvah preiskave, kjer ugotavlja razlike in na koncu ugotovi, da ni dokončno
               raziskano, kako je do razlike prišlo in da je to predmet nadaljnje obravnave. In da
               tukaj rečemo, da to sprejmemo na znanje in pričakujemo izid preiskave, in bomo takrat
               nadaljevali obravnavo, ko bomo dobili rezultate te preiskave. Slišali smo, da ne more
               tegaopraviti samo ministrstvo, ampak dejansko v povezavi s preiskovalnimi organi, ki
               to počnejo. Sedaj tu mi nekega roka najbrž ne moremo postavljati, do kdaj naj to
               tožilstvo in preiskovalni organi storijo.</p>
               <p>Tretjič. Odgovora vlade v zvezi z obrestmi ni. Ta odgovor, jasno, državni zbor in
               obe delovni telesi, predvsem matično delovno telo za obrambo in tudi ta odbor
               pričakujeta.</p>
               <p>Tako da predlagam, da o teh sklepih glasujemo, ki se mi zdijo sporni, in pa predlog
               proceduralnega sklepa, da nadaljujemo sejo z obravnavo tistega dela poročila
               računskega sodišča in odgovorov ministrstva za obrambo, ki se nanaša na gospodarnost
               trošenja sredstev v zvezi z izvajanjem TRP-jev.</p>
               <p>Bilo bi pa koristno, če bi lahko poslanci, kolega Špiletič predvsem kot pobudnik za
               to, in če ima še kdo kakšna vprašanja, še bolj konkretna v zvezi s tem, da bi sedaj
               ali pa ni nujno sedaj, tudi v pripravi na to sejo, <stage type="mag"/><stage xml:id="SDT2-OZNPIDJF-Redna-035-2000-02-02.stage40">(Nadaljevanje)</stage> lahko dal, da bi lahko ministrstvo tudi pripravilo potem
               oziroma minister tudi podrobnejše odgovore. Lahko se pa to odvije potem tudi na sami
               seji oziroma na nadaljevanju te seje. Tako, da dajem te predloge sklepov na
               glasovanje. Kdo je za? Kolega Špiletič.</p>
            </sp>
            <sp xml:id="SDT2-OZNPIDJF-Redna-035-2000-02-02.sp46">

               <speaker>BOGOMIR ŠPILETIČ:</speaker>

               <p>Poglejte, zdaj nimamo nobenega roka. Mi smo zdaj vezani predvsem na delo tožilstva,
               če sem prav razumel. To pa pomeni lahko kdaj, čez mesec, dva, tri, štiri? Potem pa so
               parlamentarne počitnice in zgodbe je konec. To je pač objektivno dejstvo. Jaz mislim,
               da vendarle, pa ne bomo posegali v neodvisnost dela tožilstva, če sevsaj pri tožilcu
               pozanimamo kako daleč je preiskava in kakšen je predviden rok za nek zaključek in da
               vsaj temu prilagodimo svoj tempo dela. Minister tudi ni prej odgovoril na moje
               vprašanje kdaj pa on predvideva, da lahko zaključijo notranjo preiskavo, ki teče pri
               ministrstvu za obrambo Republike Slovenije. Če bi ta dva odgovora dobili, potem bi
               zdaj glede na to stanje vsaj približno določiti roke. Če pa tako odprto sklepamo, kot
               ste predlagali, predsednik, potem smo brez zaveze in to lahko pomeni tudi nikoli. To
               bi pa pomenilo potem, da ta odbor ne bo opravil svojega dela, ampak da bo pravzaprav
               še svojo roko pristavil pri tem, da bodo vsi, ki bi morali odgovarjati za predložitev
               ne verodostojne dokumentacije pravzaprav izplavali na suho nedotaknjeni.</p>
            </sp>
            <sp xml:id="SDT2-OZNPIDJF-Redna-035-2000-02-02.sp47">

               <speaker>PREDSEDNIK FRANC (FERI) HORVAT:</speaker>

               <p>Tudi meni gre za to, da bi zadevo čimprej razčistili do kraja. Prvo nalogo bom sam
               poskušal opraviti, ko bom lahko. Drugo pa, doktor Demšar.</p>
            </sp>
            <sp xml:id="SDT2-OZNPIDJF-Redna-035-2000-02-02.sp48">

               <speaker>DR. FRANCI DEMŠAR:</speaker>

               <p>Samo kratek odgovor iz mojega dela. Ministrstvo je prvo fazo notranje preiskave
               opravilo in do nadaljnjega koraka tožilstva nič bistvenega ne bo naredilo.</p>
            </sp>
            <sp xml:id="SDT2-OZNPIDJF-Redna-035-2000-02-02.sp49">

               <speaker>PREDSEDNIK FRANC (FERI) HORVAT:</speaker>

               <p>Hvala, minister Demšar. Predlagam pa tole glede roka nadaljnje obravnave vsaj
               drugega dela, tega vsebinskega, glede gospodarnosti, bi kar vprašal člane odbora.
               Predlog imam, da mi prihodnji četrtek, ko ne bo seje zbora, da če ste tukaj, če ne
               greste na obisk v Kanalsko dolino se mi zdi, da je predviden, da bi se mi kar
               dogovorili, da bi takrat imeli sejo in bi obravnavali to zadevo in bi obravnavali
               potem tudi točko ministrstva za šolstvo. Zdaj pa poglejte, potem bo seja zbora, ki bo
               trajala prihodnji teden in oni naslednji teden in potem za tistim se takoj začne spet
               redna seja zbora. Tako, da je edino, če lovimo potem termine, če bo pripravljenost za
               to, da v tistem času v jutranjih urah al pa v večernih urah, da imamo potem po seji
               zbora potem nadaljevanje seje odbora.</p>
               <p>Pravite torej, da v četrtek ni možno, da vas ne bo. Videl bom, bom iskal prvi možni
               termin. Ta teden, ali naslednji teden? Dobro. Iskal bom prvi možni termin, če ni
               četrtek možen, potem bo morda to v petek, 11. prihodnji teden. Takrat je seja zbora v
               nadaljevanju, pa da imamo zjutraj nadaljevanje seje. Predlagam, da glasujemo o
               sklepih, ki sem jih predlagal.</p>
               <p>Kdo je za? <stage xml:id="SDT2-OZNPIDJF-Redna-035-2000-02-02.stage41">(6 članov.)</stage> Je kdo proti? <stage xml:id="SDT2-OZNPIDJF-Redna-035-2000-02-02.stage42">(Nihče.)</stage></p>
               <p>Sklepi so sprejeti in nadaljujemo prihodnji teden.</p>
               <p>Hvala lepa za sodelovanje. Doktor Demšar.</p>
            </sp>
            <sp xml:id="SDT2-OZNPIDJF-Redna-035-2000-02-02.sp50">

               <speaker>DR. FRANCI DEMŠAR:</speaker>

               <p>Samo kratka prošnja. Odgovor, ki ga je računsko sodišče dalo<stage type="mag"/><stage xml:id="SDT2-OZNPIDJF-Redna-035-2000-02-02.stage44">(Nadaljevanje)</stage> bi lahko tudi nam dostavili.</p>
               <stage xml:id="SDT2-OZNPIDJF-Redna-035-2000-02-02.stage45">(Seja je bila zaključena 2. februarja 2000 ob 10.17 uri.)</stage>
            </sp>
         </div>
      </body>
   </text>
</TEI>
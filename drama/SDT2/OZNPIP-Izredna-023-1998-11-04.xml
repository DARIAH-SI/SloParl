<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-OZNPIP-Izredna-023-1998-11-04">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">5E86FA4A1BC86773C12566AC00385761</idno>
               <idno type="custom" subtype="day">90CBC1F93E1A8FABC12566B300432EFE</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=90CBC1F93E1A8FABC12566B300432EFE</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-OZNPIP-Izredna-023-1998-11-04.OZNPIP" n="023">
               <name>Izredna</name>
               <date when="1998-11-04"/>
            </setting>
         </settingDesc>
         <particDesc>
            <listOrg>
               <org xml:id="SDT2-OZNPIP-Izredna-023-1998-11-04.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-OZNPIP-Izredna-023-1998-11-04.OZNPIP">
                        <orgName key="OZNPIP">Odbor za notranjo politiko in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO IN PRAVOSODJE</stage>
            <stage type="session">23. Izredna seja</stage>
            <stage type="date">(4. november 1998)</stage>
            <stage type="chairman">Sejo je vodil Franc Kangler, podpredsednik odbora.</stage>
            <stage type="time">Seja se je začela ob 14.12 uri.</stage>


            <sp xml:id="SDT2-OZNPIP-Izredna-023-1998-11-04.sp1">

               <speaker>PODPREDSEDNIK FRANC KANGLER:</speaker>

               <p>Začenjam izredno sejo Odbora za notranjo politiko in pravosodje. Na začetku bi
               opravičil predsednico, ker je službeno odsotna oziroma zadržana in sprejema
               delegacijo. Ugotavljam, da smo sklepčni in pričenjam 23. izredno sejo odbora za
               notranjo politiko in pravosodje. Dnevni red ste sprejeli.</p>
               <p>Prehajamo na <title>1. TOČKO DNEVNEGA REDA - PREDLOG ZAKONA O POGOJIH ZA PRIDOBIVANJE
                  LASTNINSKE PRAVICE TUJCEV NA NEPREMIČNINAH - HITRI POSTOPEK.</title> K tej točki smo
               vabili vrhovno sodišče Republike Slovenije, ministrstvo za pravosodje, slovensko
               sodniško društvo, pravno fakulteto v Ljubljani in pravno fakulteto v Mariboru. Dr.
               Milan Juhar pa je iz pravne fakultete Ljubljana, sekretariat za zakonodajo in pravne
               zadeve ter državnega svetnika dr. Milana Zvera. K tej točki ste sprejeli gradivo, ki
               je objavljeno v Poročevalcu 62/98 in amandma k 13. členu gospoda Zmaga Jelinčiča.
               Danes ste na klopi prejeli tudi sklep državnega sveta Republike Slovenije in mnenje
               sekretariata za zakonodajo in pravne zadeve državnega zbora ter pojasnila in mnenja
               predlagatelja ter predlogi za amandmaje.</p>
               <p>Dovolite mi, da besedo predam predstavniku vlade.</p>
            </sp>
            <sp xml:id="SDT2-OZNPIP-Izredna-023-1998-11-04.sp2">

               <speaker>NIVES MARINŠEK:</speaker>

               <p>Spoštovani poslanci! Uvodoma mi dovolite, da povem kronološki potek sestave tega
               zakona. In sicer bi rada povedala, da je bila ureditev lastninske pravice tujcev na
               nepremičninah prvotno urejena v zakonu o lastninskih in drugih stvarnih pravicah,
               torej v sistemskem zakonu kot posebno poglavje. Po uveljavitvi ustavne spremembe 68.
               člena ustave, pa je ustavodajalec postavil višjo zakonodajno večino, ki je presežena
               glede na zakonodajno večino, ki mora biti dosežena pri sprejemu zakona in je ureditev
               pogojev za pridobivanje lastninske pravice tujcev na nepremičninah uredil tako, da je
               določil, da mora biti zakon sprejet z dvotretjinsko večino. Iz tega razloga in po
               tehtnem premisleku predlagatelja je bilo potem iz sistemskega zakona o lastninskih in
               drugih stvarnih pravicah izločeno poglavje o tujcih in to je bilo tudi priporočilo
               državnega zbora v prvi obravnavi sistemskega zakona in je tako pred vami zakon, ki
               posebej kot samostojen zakon ureja pogoje za pridobitev lastninske pravice tujcev na
               nepremičninah.</p>
               <p>Pri pripravi zakona je predlagatelj izhajal iz ustavne določbe, ki poleg zakona, ki
               naj bi urejal to področje to možnost kot pravnemu viru dopušča tudi mednarodni
               pogodbi, pri čemer pa je obema pravnima viroma skupno to, da mora biti urejena v teh
               obeh virih tudi vzajemnost oziroma da se uredi pogoje za pridobitev lastninske
               pravice tako, da se to uredi pod pogojem vzajemnosti.</p>
               <p>Kot je znano je ta zakon nastajal tudi v luči oziroma v okviru projekta zaščitne
               zakonodaje, ker je bil tudi eden izmed zakonov v paketu priprave zaščitne zakonodaje
               za varovanje državnega in javnega<stage type="mag"/><stage>(Nadaljevanje)</stage> interesa. V vseh teh navedenih smereh je predlagatelj ta zakon
               tudi pripravil.</p>
               <p>Predlagatelj je razdelil zakon v več poglavij, pri čemer v prvem delu navaja, kdo so
               tujci po tem zakonu. In sicer je pri tem vzel ureditev v mednarodnem zasebnem pravu
               oziroma v predlogu zakona o mednarodnem zasebnem pravu, ki na enak način ureja status
               tujca.</p>
               <p>V nadaljevanju je predlagatelj opredelil pravne naslove za pridobitev lastninske
               pravice, glede na sistemski zakon o lastninskih in drugi stvarnih pravicah pomeni
               "lex specialis". Pomeni, da so tu navedeni pridobitni načini dedovanja, pravni posel
               in odločba državnega organa. Da pa je dana možnost pridobitve lastninske pravice tudi
               po zakonu, in sicer, v enem samem primeru, ko gre za gradnjo na zemljišču, na katerem
               je ustanovljena stavbna pravica; v tem primeru dobi tujec lastninsko pravico na
               zgradbi, ki jo je zgradil na zemljišču, na katerem je bila zanj ustanovljena stavbna
               pravica.</p>
               <p>Iz tega izhaja, da je predlagatelj iz načina kot pridobitni način izključil
               priposestvovanje in za to se je odločil ravno zaradi zaščite in zaradi preprečitve
               poskusov fiktivnih poslov priposestvovanja.</p>
               <p>Kar zadeva same pogoje za pridobivanje lastninske pravice, je v predlogu zakona
               predlagan osnovni pogoj in temeljni pogoj, ki velja za vse pridobitne načine, to je
               vzajemnost. Vzajemnost si država izgovori oziroma določi v svojih aktih, v svojih
               predpisih tedaj, ko želi zaščititi svoje interese, bodisi svojih državljanov zunaj
               bodisi da interesni njenih državljanov niso dovolj zaščiteni po tuji zakonodaji.
               Vendar pa je problem te vzajemnosti vedno bil, in to se pojavlja tudi v naši
               dosedanji ostali zakonodaji, da vzajemnost nikoli ni bila razdelana, ni bila
               določena, za katero vrsto vzajemnosti gre in kdo jo ugotavlja. Zato so te forme
               oziroma te določbe zakona o vzajemnosti bile večkrat neoperativne.</p>
               <p>Predlagatelj se je tudi v luči priprave zaščitne zakonodaje za zavarovanje javnega
               in državnega interesa odločil za najvišjo stopnjo vzajemnosti, torej za najstrožjo
               obliko vzajemnosti, to je tako imenovana materialna vzajemnost, ki pomeni pravzaprav
               vzajemnost, ki daje pravico za pravico. To pomeni, da v kolikor naši državljani - da
               se bo pri ugotavljanju pogoja, ali vzajemnost obstoji, ugotavljalo, ali so v državi
               tujca tudi ti pogoji dani za naše državljane.</p>
               <p>Zakon tudi podrobno razdeljuje sistem ugotavljanja vzajemnosti in način ugotavljanja
               vzajemnosti in pristojnost, pri čemer določa, da je za ugotavljanje vzajemnosti
               pristojno ministrstvo za pravosodje.</p>
               <p>Drugi pogoji, ki so določeni s tem zakonom, pa so pri opredelitvi pravnih poslov.
               Torej, ko gre za pridobitev lastninske pravice s pravnim poslom, to se pravi, za
               darilno pogodbo, izmenjalno pogodbo, z nakupom. Pri tej obliki bo potrebno zasegati
               <stage>(?)</stage> še dodatne pogoje, in sicer, sta to pogoja, s katerima je predlagatelj želel tudi
               v luči zaščitne zakonodaje vzpostaviti pravico, možnost pridobitve lastninske pravice
               samo, če tujec izkaže neko tesnejšo vez oziroma povezanost z našo državo. Zato se
               tukaj predlagata dva alternativna pogoja, in sicer, eden, ko bi moral tujec imeti
               izpolnjen pogoj izkazanega prebivanja, ki se bo presojal in ugotavljal po zakonu o
               tujcih; in pa drugi alternativni pogoj, če bo šlo za opravljanje dejavnosti - to
               velja predvsem za samostojne podjetnike, ki bodo kot tujci opravljali tukaj
               dejavnost, pet let opravljanja dejavnosti v Republiki Sloveniji.</p>
               <p>No, nadaljnji pogoj, ki se pa nanaša na obličnost, pa je pogoj, da mora biti pravni
               posel sklenjen v obliki notarskega zapisa. <stage type="mag"/><stage>(Nadaljevanje)</stage> V primeru prodaje nepremičnine, ki jo je tujec pridobil v
               Republiki Sloveniji, je določena z zakonom predkupna pravica, in sicer predkupna
               pravica v korist države oziroma lokalne skupnosti. Zelo pomembno je, da ta zakon
               uvaja tudi evidenco, in sicer evidenca se bo nastavila glede na pristojnost
               ministrstva za pravosodje, kjer bo vodil v zvezi z ugotavljanjem pogoja vzajemnosti.
               Torej bo na tej podlagi nastala evidenca, na podlagi katere bo mogoče tudi lažje in
               hitreje izdajati odločbe, ker bo nastavila evidenco ureditve v tujih državah na drugi
               strani pa se bo vzpostavila tudi evidenca, iz katere bo moč dobiti podatke kateri
               tujci v Republiki Sloveniji imajo nepremičnine.</p>
               <p>V prehodnih določbah, kot vidite, zakon ureja nekatera vprašanja, na kar so bodisi
               napotili drugi zakoni kot zakon o lastninjenju nepremičnin v družbeni lastnini, ki
               ureja preoblikovanje pravice uporabe v lastninsko pravico za tujce in pa ureja tudi
               zatečeno stanje in pa problematiko, ki se je pojavila v zvezi z lastninsko pravico,
               ki jo imajo tujci državljani nekdanje SFRJ. Toliko o sami vsebini zakona. Sekretariat
               za zakonodajo in pravne zadeve državnega zbora je podal svoje mnenje in stališča v
               zvezi z zakonom in bi na kratko povedala vsaj v zvezi s tem mnenje predlagatelja in
               kaj smo v zvezi s tem ukrenili. To gradivo imate tudi pred seboj. V pisni obliki vam
               je bilo predloženo, in sicer v tretjem odstavku 1. člena sekretariat predlaga, da je
               pooblastilna norma, ki daje možnost vladi, da s podzakonskim aktom podrobneje uredi
               vprašanja, ki jih ureja zakon ali mednarodna pogodba, je sekretar menil, da bi bilo
               primerneje, če bi bila ta norma bolj opredeljena. Zato matičnemu odboru predlagamo
               amandma, ki bi se glasil: "Način, postopek in pristojnost za ugotavljanje pogojev za
               pridobivanje lastninske pravice tujcev na nepremičninah podrobneje predpiše vlada
               Republike Slovenije, če z zakonom ali mednarodno pogodbo niso določeni."</p>
               <p>Nadalje kar zadeva pripombe v prvem odstavku k 4. členu pravi sekretariat, da ni
               izrecno navedeno, da tujci lahko pridobijo lastninsko pravico na nepremičninah tudi
               na podlagi zakona samega. S tem mnenjem se predlagatelj ne strinja in pojasnjuje, da
               je ravno drugi odstavek 4. člena tisti, ki določa način pridobitve lastninske pravice
               na podlagi samega zakona, in sicer le, kot sem že prej uvodoma omenila, samo z
               gradnjo na zemljišču, na katerem ima stavbno pravico. Torej, zakon, ki bo pa posebej
               urejal pogoje za pridobitev lastninske pravice, je pa ta zakon. Če bo pa to
               katerikoli drug zakon, bo pa moral biti sprejet z dvotretjinsko večino. <stage type="mag"/><stage>(Nadaljevanje)</stage> Sekretariat je priporočil tudi
               predlagatelju, naj pripravi pregled drugih stvarnih pravic, ki bodo predmet urejanja
               v sistemskem zakonu o lastninski in drugih stvarnih pravicah in je predlagatelj temu
               predlogu sledil. V pisnem gradivu imate pregled drugih stvarnih pravic. Ko govorimo o
               drugih stvarnih pravicah, mimogrede, izključujemo pri tem lastninsko pravico in
               govorimo o hipoteki, služnostnih pravicah, zakupnih pravicah, to so tiste druge
               stvarne pravice, ki jih predlagatelj po svoji oceni ni uredil po tem zakonu, ker od
               njega to ustavna določba ne zahteva. Bi bilo pa nesmiselno stvarne pravice tujcev na
               nepremičninah urejati z zakonom, ki zahteva dvotretjinsko večino. Pač pa je dejansko
               ob pripravi tega predloga in pri analiziranju stavbne pravice in pa zastavne pravice
               predlagatelj dejansko ugotovil, da bi bilo potrebno v zvezi s tema obema pravicama pa
               le nekaj reči tudi v tem zakonu, da na podlagi stavbne pravice in na podlagi zastavne
               pravice tujec preko teh pravic lahko pride do lastninske pravice. Zato predlagatelj
               matičnemu odboru predlaga v sprejem naslednji amandma:</p>
               <p>"Pri pridobitvi lastninske pravice na nepremičnini <stage>(na 3. strani pisnega gradiva)</stage>
               zgrajeni na zemljišču, na katerem je ustanovljena stavbna pravica ali pridobljeni na
               podlagi zastavne pravice, se vzajemnost ugotavlja pred pridobitvijo stavbne oziroma
               zastavne pravice."</p>
               <p>S tem želimo izključiti nevarnost, da v kolikor bi se na podlagi zastavne pravice
               pojavil tujec kot kupec na dražbi, da ga bi postavili v enakopraven položaj z
               ostalimi kupci, ker bi v tem trenutku zaradi določb tega zakona moral pravzaprav
               ugotavljati vzajemnost. Zato prestavljamo to fazo vzajemnosti v postopek za
               pridobitev stavbne in pa zastavne pravice.</p>
               <p>Kar zadeva samo stavbno pravico, v našem pravnem sistemu še ni urejena in tukaj
               predlagatelj pojasnjuje kako bo stavbna pravica urejena in kakšne posledice vis-a-vis
               tega zakona ima ta stavbna pravica.</p>
               <p>Nadalje je določba drugega odstavka 6. člena v smiselnem nasprotju z obrazložitvijo
               vzajemnosti, ker po določbi o zapuščinskem postopku domneva, bi se pred sodiščem
               verjetno dokazovala le v dvomu ali sporu. To pripombo sekretariata je predlagatelj
               upošteval in predlaga v zvezi s tem tudi matičnemu odboru amandma, in sicer da naj se
               rešuje to kot predhodno vprašanje v zapuščinskem postopku, v kolikor bi prišlo do
               spora po postopku in na način, kot je določen v tem zakonu.</p>
               <p>Glede pripombe k 13. členu, ko govori o stanovanjskem maksimumu, pa predlagatelj
               meni, da je to specialna določba oziroma specialni zakon in da pravzaprav ni vezan na
               to, da nimamo več stanovanjskega maksimuma in glede na to, da je to specialni zakon,
               ki z določenim namenom ureja<stage type="mag"/> <stage>(nadaljevanje)</stage>
               področje pridobitve lastninske pravice na nepremičninah. Menimo, da je predlagani
               maksimum, ki ga lahko tujec pridobi, utemeljen.</p>
               <p>Kar zadeva obličnosti? v 15. členu, bi kazalo kot meni sekretariat dodatno
               obrazložiti glede vprašanja, ali se bo ureditev glede tega vprašanja uporabljala samo
               za primere iz tega ali tudi za primere iz posameznih pogodb. Predlagatelj meni, da če
               z mednarodno pogodbo posebna obličnost, torej notarski zapis ne bo določen, potem ne
               more veljati notarska obličnost, obličnost po tem zakonu za mednarodno pogodbo, pač
               mora biti tisti, ki bi sklepal tako vrstno mednarodno pogodbo, paziti na to, da se
               zagotovi taka visoka stopnja obličnosti.</p>
               <p>V zvezi z 19. členom in v zvezi z evidenco je predlagatelj sledil mnenju
               sekretariata in zato predlaga, da se v prvem odstavku 19. člena sprejme amandma, tako
               da se doda: "vejica in besede "ugotovljeni oziroma pridobljeni na podlagi zakona ali
               mednarodne pogodbe." Potem imamo pa tudi priporočilo komisije državnega sveta za
               politični sistem in predlagamo, da matični odbor sprejme tudi naslednji amandma. Gre
               pa za naslednje. Državni svetniki so menili, da je rok za izdajo odločbe prekratek,
               skratka gre za določitev roka, ko mora geodetska uprava izdati listino, vendar je to
               del upravnega postopka, ki se bo vodil v zvezi z ugotavljanjem vzajemnosti. Ker zakon
               daje končne odločbe o ugotavljanju vzajemnosti ni določen rok, bo veljal rok po
               zakonu o upravnem postopku, to je 60 dni. Državni svetniki so predlagali naj bi se ta
               rok podaljšal, naj bi bil daljši rok, zato predlagamo, da se specialno določi za ta
               postopek 90 dni.</p>
               <p>Kar zadeva odnosa tega zakona do pridružitvenega sporazuma, ki bo začel veljati 1.
               januarja 1999 bom najlažje to obrazložila na primeru, ki ga lahko postavimo tako. Če
               1. januarja 1999 začne veljati ta zakon in začne veljati pridružitveni sporazum in bi
               želel avstrijski državljan kupiti nepremičnino tukaj in recimo, predpostavimo, da ima
               pogoje triletnega bivanja ugotovljenega v Republiki Sloveniji, potem nakupil
               nepremičnino po drugem odstavku španskega kompromisa priloge 13. Pomeni, da ta zakon
               v tem delu zanj ne velja, pač pa, ker je v tej določbi drugega odstavka določen pogoj
               vzajemnosti, ki pa kot tak ni razdelan in ni določeno za kakšno vrsto vzajemnosti
               gre, kdo jo bo ugotavljal, ta zakon napotuje tukaj, da v kolikor z mednarodno pogodbo
               ni določena druga vrsta vzajemnosti ali postopek in način ugotavljanja, se
               uporabljajo določbe tega zakona. To pomeni, da se bo v tem primeru vzajemnost
               ugotavljala po tem zakonu. Če ta avstrijski državljan ne izkaže pogojev, da je tri
               leta bival, potem velja zanj določba, kot državljana EU, prvega odstavka priloge 13,
               vendar pa mu ta v štirih letih od uveljavitve pridružitvenega sporazuma ne daje
               pravice do nakupa nepremičnin, pač pa bo lahko nakupil nepremičnine pod pogoji, ki
               jih določa ta zakon. Torej, pod pogoji vzajemnosti in pa pod pogojem izkaza
               osemletnega stalnega bivanja v Sloveniji oziroma če bo šlo, recimo, za samostojnega
               podjetnika, ki bo tukaj opravljal dejavnost, bo moral pet let opravljati dejavnost.</p>
               <p>Na koncu bi rada samo še pojasnila, <stage type="mag"/><stage>(nadaljevanje)</stage> da ta zakon je le del sklopa zaščitne zakonodaje in ureja
               le pogoje za tujce za pristop na nepremičninski trg. Ta zakon se ne spušča v objekte
               zaščite, torej v kmetijska zemljišča, v stavbna zemljišča, v počitniške objekte, pač
               pa bodo to uredili drugi zakoni v okviru zaščitne zakonodaje. Zakonodaje in sicer na
               ta način, da bodo nediskriminatorni. Torej, da bodo pogoji enaki tako za domače kot
               za tujce. Toliko za uvod, potem pa sem na razpolago za vprašanja. Hvala.</p>
            </sp>
            <sp xml:id="SDT2-OZNPIP-Izredna-023-1998-11-04.sp3">

               <speaker>PODPREDSEDNIK FRANC KANGLER:</speaker>

               <p>Hvala lepa. Besedo predajam predstavnikom sekretarja za zakonodajo in pravne
               zadeve.</p>
            </sp>
            <sp xml:id="SDT2-OZNPIP-Izredna-023-1998-11-04.sp4">

               <speaker>BOJAN DOLENC:</speaker>

               <p>Hvala lepa. Dovolite gospod podpredsednik oziroma gospod predsedujoči, da kot
               nepristojni najprej eno proceduralno vprašanje.</p>
               <p>Vidim strokovnjake za kazensko pravo, ki čakajo na morebitno nadaljevanje 19.
               izredne seje. Gospoda Dolenca, gospoda Penka ne vem ali bomo nadaljevali potem tudi z
               kazensko zakonodajo? Ta je zelo zahtevna ustavno pravna zadeva.</p>
            </sp>
            <sp xml:id="SDT2-OZNPIP-Izredna-023-1998-11-04.sp5">

               <speaker>PODPREDSEDNIK FRANC KANGLER:</speaker>

               <p>Ne morem vam sedaj odgovoriti ali bomo to sejo končali oziroma to točko končali v
               pol ure ali v dveh urah, če bo v doglednem času končana ta točka, upam, da bomo
               nadaljevali z 19. sejo.</p>
            </sp>
            <sp xml:id="SDT2-OZNPIP-Izredna-023-1998-11-04.sp6">

               <speaker>BOJAN DOLENC:</speaker>

               <p>Hvala lepa. Dovolite, da potem svoje mnenje oziroma mnenje sekretariata predstavim.
               Dobili ste ga pisno. Gre za zahtevno strokovno materijo oziroma vsebinsko strokovnost
               zahtevno zadevo. Zato smo tudi čisto na koncu prosili, da vam v morebitnem
               nadaljevanju te seje oziroma, da mogoče še dodamo kakšno dodatno mnenje. Seveda se
               strinjamo z razlogi predlagatelja, predvsem da gre za zakon, ki uresničuje oziroma
               določa samo pogoje za pridobivanje lastninske pravice. Torej najpomembnejše stvarne
               pravice, tujcev na nepremičninah. Kljub temu pa imamo eno od pripomb ustavno pravnega
               značaja, to je pripomba k 13. členu. To je glede stanovanjskega maksimuma. Morali smo
               pač opozoriti, da naša ustava ne pozna teh maksimumov. Slišali smo, da je
               predlagatelj to naše opozorilo vzel na znanje. Glede pripomb sistemsko pravnega
               značaja, pa dovolite, da jih po členih navedem.</p>
               <p>K 1. členu imamo pripombo, ki je v skladu z načelom legalitete. Namreč, da moramo v
               zakonu že opredeliti kakšne so ti okviri podzakonskega akta, to je uredba vlade.
               Menimo, da predlagatelju ne bi bilo niti potrebno pisati s kakšnim podzakonskim aktom
               bo vlada to naredila, saj vendar vlada to ve, s kakšnim podzakonskim aktom bo to
               naredila. Iz tega gradiva, ki smo ga dobili je sledil predlagatelj našemu mnenju.</p>
               <p>K 4. členu imamo pripombo. Drugi odstavek 4. člena že odloča po samem zakonu kako
               tujec lahko pridobi lastninsko pravico na nepremičninah. Namreč z gradnjo na
               zemljišču na katerem je pridobil predhodno ustavno pravico. Ker samo v tem členu,
               samo v tej določbi nastopa ustavna pravica kot posebna stvarna pravica, ki se vpiše v
               zemljiško knjigo smo sešteli kot dolžni, da opozorimo, da ta<stage type="mag"/><stage>(nadaljevanje)</stage> stavbna pravica trenutno ni še ni nikjer urejena,
               ta se sicer ureja v zakonu o lastninski in drugi stvarnih pravicah, ki je istočasno
               bila v zakonodajnem postopku. Vendar menimo, da bi bilo potrebno to pravico posebej
               opredeliti. Vsaj v obrazložitvi, če že ne v samem tekstu zakona. Isto časno smo
               predlagali, da naj predlagatelj vsaj obrazložitvi nekoliko širše pojasni. Kako bo
               urejal tisti stvarno pravne in obligacijsko pravne pravice, ko so zelo podobni
               lastninski pravici predvsem v njihovih učinkih. To je učinki, da izključuje drugega
               od redne rabe nepremičnine. To so zelo podobne pravice, to je predvsem dolgoročni
               najem ali pa ponavljajoči kratkoročni najem nepremičnin. Tak najem daje zelo podobne
               pravice, kot so lastninska pravica in so v tuji zakonodajah deloma izključene, deloma
               omejene.</p>
               <p>Seveda imamo tudi druge pravice, ki so zelo podobne lastninski pravici. To so osebne
               pravice kot je rehabilitacija oziroma pravica do stanovanja in tudi še druge pravice.
               Vse mogoče bomo poprosili našega strokovnjaka, da mogoče za kakšno mnenje. Gospoda
               dr. ... <stage>(Ni razumljivo.)</stage> ... Iz vrhovnega sodišča. Dobili smo tudi pregled tega
               mnenja, pregled teh pravic, ki je moram reči, zelo potrebno gradivo, ki ga je
               potrebno pregledati, predno se to besedilo oziroma to gradivo obravnava, ker daje
               celovit prikaz vsaj toliko, kolikor sem jaz uspel na hitro pregledati. Škoda, da ga
               ni bilo že v začetnem gradivu. Pa vseeno, priporočam branje.</p>
               <p>Da ostanem pri 4. členu, kjer nismo dobili dokončnega odgovora. To je dilema, ki jo
               pojavlja oziroma ustvarja zadnja vrstica tretjega odstavka 4. člena. Kjer
               predlagatelj pravi, da pri delitvi premoženja zakonca skupnega premoženja zakoncev
               razdelitvijo namreč dobi tujec lahko lastninsko pravico do nepremičnine ob pogoju,
               določb, ki jih določa 13. člen. To se pravi 5 let bivanja in stalno bivališče v
               Republiki Sloveniji. Če v nekem zakonu dajemo pravilo, ki ga določa 13. člen in potem
               v 4. členu tako pravilo posebej izpostavimo, potem v zakonodaji tehniki pride do
               dileme, kaj pa v ostalih členih. Pravila do ostalih členov. To je predvsem 2. člen.
               Ali je potrebno tudi v 2. členu, ko tujec pridobi na originalen način lastninsko
               pravico z gradnjo na nepremičnini oziroma na parceli, na kateri ima stalno pravico ob
               pogoju iz 13. člena ali ne tega pogoja. Te dileme seveda ni razrešene.</p>
               <p>Upajmo, da se bo razrešila do sprejema zakonu.</p>
               <p>V 6. členu imamo pripombo. To je v zvezi z dedovanjem.<stage type="mag"/> <stage>(Nadaljevanje)</stage> Na podlagi dedovanja, ob pogoju seveda vzajemnosti, že
               sedanj zakon o dedovanju daje tujcem pravico do pridobivanja nepremičnin v Republiki
               Sloveniji in to je tudi že pred 1991. letom bilo možno, pred zaporo, ki jo je
               določala ustava oziroma ustavni zakon za izvedbo ustave. Predlagatelj je seveda tukaj
               zožil pravico in sicer po našem mnenju seveda s posebnim zakonom je to lahko storil,
               namreč le pri zakonitem dedovanju, tam, kjer je seveda oporočni dedič zakoniti dedič.
               To je seveda v tujih zakonodajah zelo, imamo v tujih zakonodajah seveda primere, celo
               ostrejše zakonodaje oziroma ostrejše omejitve imamo. Seveda nimamo pripombe proti
               samemu načinu dedovanja oziroma omejitvi tega dedovanja, pač pa se nam postavlja
               dilema, kaj bi bilo z vzajemnostjo, ali je to predhodno vprašanje, ki ga lahko reši
               samo zapuščninsko sodišče, če ga že seveda lahko reši, naj se to nekje napiše oziroma
               dostavek naredi kot je tudi predlagatelj napravil v svojem gradivu. Obstaja pa seveda
               druga možnost, za katero pa seveda bi bolj, ki je po mojem skromnem prepričanju bolj
               priporočljiva, namreč, da bi zapuščninsko sodišče prekinilo postopek in prosilo
               oziroma predlagalo ministrstvu, da ministrstvo reši to predhodno vprašanje, kajti
               ministrstvo ima na voljo vse evidence in tudi vsa ostala ugotavljanja vzajemnosti
               opravlja ministrstvo, zato menim, da bi bilo racionalno, da bi zapuščninsko sodišče
               pač predhodni postopek ne opravljalo samo oziroma reševalo samo, pač pa bi, ta
               predhodni postopek opravilo ministrstvo, seveda pristojno za pravosodje.</p>
               <p>No, v 13. členu imamo nadaljnjo pripombo, to sem že omenil, glede maksimuma. V 15.
               členu je pripomba glede obličnosti, za katero se popolnoma strinjamo, da je
               obličnost, ki je sedaj v naši zakonodaji uvedena le za nezazidana stavbna zemljišča,
               razširjena na vse nepremičnine, ki jih pridobivajo tujci, vendar je tu dilema seveda,
               ali bo samo za te tujce, to se pravi tretje osebe ali bo tudi veljala ta obličnost za
               mednarodne pogodbe. V mnenju oziroma v dodatni obrazložitvi predlagatelj seveda
               pravi, da ne more mednarodnih pogodb zavezati oziroma teh pogajalcev zavezati k
               sklenitvi take obličnosti. Lahko bi pa priporočili tako obličnost tudi v mednarodnih
               pogodbah.</p>
               <p>In seveda nazadnje je tudi 19. člen, to so pa evidenc, evidence, ki jih vodi
               ministrstvo, pristojno za pravosodje. To seveda bi kazalo dopolniti te evidence
               predvsem z zapuščinskimi odločbami, če bo seveda to vzajemnost, o tej vzajemnosti
               odločalo sodišče, bi moralo vsekakor sodišče pošiljati odločbe ministrstvu za
               pravosodje oziroma bi pač, če bi samo reševalo<stage type="mag"/>
               <stage>(Nadaljevanje)</stage> to dopolnilo, to evidenco. Na kraju seveda bomo napravili tudi neko
               korekcijo oziroma neko popravo še oziroma končno besedilo. Hvala.</p>
            </sp>
            <sp xml:id="SDT2-OZNPIP-Izredna-023-1998-11-04.sp7">

               <speaker>PODPREDSEDNIK FRANC KANGLER:</speaker>

               <p>Hvala. Dovolite mi, da tudi pozdravim podpredsednika vlade, gospoda Marjana
               Podobnika, ki bo kot koordinator za pripravo zaščitne zakonodaje skupaj s svetovalko
               vlade Matejo Fajs sodeloval pri obravnavi tega zakona. Ugotoviti moram, da je državni
               zbor ob sprejemanju dnevnega reda 28. izredne seje že sklenil predlog zakona o
               obravnavi te po hitrem postopku. V skladu z 203. členom se v tem primeru združijo vse
               tri obravnave, obravnave na isti seji, tako da se po vrsti opravi splošna razprava in
               nato glasovanje po členih oziroma po vloženih amandmajih. Odpiram splošno razpravo.
               Prosim, da se poleg članov odbora v razpravo vključijo tudi predstavniki strokovnih
               institucij. Prav tako ste, kot sem že uvodoma povedal, prejeli tudi mnenje komisije
               za politični sistem pri državnem svetu in kot sem videl, se je k besedi že javil dr.
               Milan Zver kot predstavnik te komisije, ki bo podal mnenje državnega sveta.
               Izvolite.</p>
            </sp>
            <sp xml:id="SDT2-OZNPIP-Izredna-023-1998-11-04.sp8">

               <speaker>DR. MILAN ZVER:</speaker>

               <p>Hvala lepa, gospod predsedujoči. Jaz bom samo na kratko povzel to, kar je komisija
               za politični sistem menila o tem zakonu, v dveh točkah. Najprej bi rad poudaril, da
               je ostro nasprotovala temu, da se tako pomemben zakon kot je ta, pogoji za
               pridobivanje lastninske pravice tujcev na nepremičninah, obravnava po hitrem
               postopku. Ugotavlja namreč, da je še več takih pomembnih zakonov v zadnjem času, je
               pravzaprav že postala razširjena praksa, da se sprejema po hitrem postopku in državni
               svetniki, vsaj v naši komisiji, so ta način, to metodo dela zavrnili. Nekaj
               vsebinskih pripomb je že omenila gospa državna sekretarka, tako da ne bi tukaj
               ponavljal. Gre za tiste roke, 30-dnevni rok za izdajo določenih listin. V glavnem pa
               so šle pripombe v to smer, da so v naši zakonodaji, predvsem pa v tem zakonu,
               prešibke varovalke slovenskega nacionalnega interesa, vis-a-vis Evropi. Postavljen je
               bil ekspliciten dvom, ali je tudi ta zakon glede na takoimenovani španski kompromis,
               h kateremu je Slovenija zavezana na določene postopke, dovoljšnja zaščita teh
               interesov. Prav tako smo se na komisiji spraševali, ali je smiselno, da Slovenija
               izmed vseh držav spada med tiste, ki so se odločile za bolj liberalnejšo ureditev
               tovrstnih vprašanj glede na njeno ranljivost v tem evropskem prostoru. Skratka več
               ali manj je prevladalo stališče, da bi morali v zaščitno zakonodajo pač vnesti
               trdnejše varovalke<stage type="mag"/><stage>(Nadaljevanje)</stage>
               nacionalnih interesov. To bi bilo na kratko vse.</p>
            </sp>
            <sp xml:id="SDT2-OZNPIP-Izredna-023-1998-11-04.sp9">

               <speaker>PODPREDSEDNIK FRANC KANGLER:</speaker>

               <p>Hvala. Odpiram splošno razpravo. Kdo želi besedo? Želi kdo besedo? Gospod
               Jerovšek.</p>
            </sp>
            <sp xml:id="SDT2-OZNPIP-Izredna-023-1998-11-04.sp10">

               <speaker>JOŽEF JEROVŠEK:</speaker>

               <p>Hvala lepa, gospod podpredsednik. Jaz se bom skušal na kratko opredeliti do te
               materije.</p>
               <p>Naša stranka, seveda, podpira sprejem tega zakona, saj je tudi izrecno zahtevala, da
               mora biti zaščitna zakonodaja pravočasno sprejeta. Problem je v tem, kot smo že na
               plenumu poudarili, da se do tega zakona ni možno kvalitetno opredeliti, kajti vse
               skupaj sprejemamo v času... <stage>(posnetek prekinjen)</stage>... tako da bomo do sprejemanja na
               plenumu, upam, da uspeli nekatere naše dileme razčistiti in jih potem v amandmajski
               obliki, če bo dilema upravičena, pač posamezne člene zakona amandmirati, spremeniti.</p>
               <p>Namreč, celotna materija prihaja pozno. Poleg tega pa bi morali, da bi se lahko to
               zaščitno zakonodajo oziroma zaščito javnega interesa opredeljevali, bi morali imeti
               vso zakonodajo pred sabo, da bi videli, katero področje kateri zakon pokriva. Sedaj
               sprejemamo parcialno in si je nemogoče ustvariti kompleksno sliko. Plus tega smo v
               časovni stiski, poslanci in vsi skupaj, tudi vlada, menim, ko je sprejemanje
               proračuna in je ogromno materije v državnem zboru. Tako, da jaz resno dvomim, da so
               se poslanci do te pomembne materije lahko pripravili. Tu smo v minusu in mislim, da
               bomo dejansko to sprejemali v nekem pavšalnem postopku.</p>
               <p>Bojim se, da še tega predloga zakona ne bi bilo na mizi oziroma v postopku na seji,
               če ga posredno, aktualnost tega, ne bi sprožilo poročilo Sove, do katerega smo prišli
               v sklopu razprave o koprski občini. Tam namreč jasno izhaja, da so ti postopki
               pridobivanja lastninske pravice že stekli. Mislim, da je to na nek način potem
               aktualiziralo potrebnost sprejetja tega zakona in da je tudi potem vlada zelo hitro
               reagirala in nam je ta zakon poslala. Seveda pa ni dosledno pripravljen.</p>
               <p>Da so te dileme aktualne, nam priča tudi misel k temu, da tak zakon sprejmemo po
               tem, ko je španski kompromisni predlog ratificiran v vseh parlamentih držav članic
               Evropske unije, ki se mu ne moremo več izogibati in je seveda v zadnjem trenutku. Da
               pa imajo tudi druge članice, ki so v postopku pridruževanja Evropski uniji določene
               pomisleke, je jasno; mislim, da smo prejšnji teden lahko zasledili izjavo madžarskega
               ministra pa madžarske vlade, da do polnopravnega članstva Madžarska ne namerava
               sprejemati zakonodaje, ki bi dovoljevala lastninsko pravico na, mislim, da je bilo
               rečeno, na zemljiščih, to se pravi, na delu nepremičnin, ne vem, če je za vse
               nepremičnine. Seveda, Slovenija si tega ne more več privoščiti. S španskim
               kompromisom je sprejela nekatere obveznosti in sedaj se mora za najnižjo ceno
               pripraviti na uveljavitev tega kompromisa oziroma te mednarodne pogodbe, ki stopi v
               veljavo s 1.1.1999.</p>
               <p>Zaradi tega jaz dejansko ne vem - rad bi od vlade, od predstavnika vlade slišal, da
               nam na tem sestanku tudi malo obrazloži, kako je to sedaj po različnih zakonih
               celotna paleta zaščitne zakonodaje porazdeljena. In kje, v kakšnem sukcesivnem redu
               bomo to dobivali, kdaj bomo poslanci lahko pravzaprav imeli možnost vpogleda v
               celotno zaščitno zakonodajo, da bomo videli, ali dejansko pokriva celotni spekter, in
               kaj to pomeni za Slovenijo v bodoče.</p>
               <p>Toliko bi jaz za uvod. Hvala.</p>
            </sp>
            <sp xml:id="SDT2-OZNPIP-Izredna-023-1998-11-04.sp11">

               <speaker>PODPREDSEDNIK FRANC KANGLER:</speaker>

               <p>Hvala, gospod Jerovšek. K besedi se je prijavil gospod Ribičič.</p>
            </sp>
            <sp xml:id="SDT2-OZNPIP-Izredna-023-1998-11-04.sp12">

               <speaker>DR. CIRIL RIBIČIČ:</speaker>

               <p>Hvala lepa za besedo. Prvi del te razprave bi jaz tudi namenil vprašanju, ali je
               smiselno hiteti s tem zakonom. Ne mislim tukaj samo na tiste argumente, ki jih je
               državni svet oziroma komisija za politični sistem tega sveta navedla, ki gotovo
               držijo, da če vlada zamuja, potem mi hitimo v parlamentu, pa argumenti, ki navajajo
               poslovniške določbe o tem, kdaj je sploh ta - gotovo je potreben. Jaz se, seveda, ko
               to govorim, zavedam, da je državni zbor to odločitev že sprejel, čeprav bi bilo lepo,
               da jo sprejme po obravnavi v našem odboru na podlagi naše argumentacije. Ampak to
               omenjam tudi zaradi tega, ker se to hitenje ne vidi samo v hitrem postopku, temveč
               tudi v sklepni določbi zakona, da začne veljati naslednji dan po objavi v Uradnem
               listu. Se pravi, to naj mi na hitro sprejmemo, ena faza za drugo, in potem objavimo,
               naslednji dan velja.</p>
               <p>Jaz bi ta razlog za hitenje razumel, če bi šlo za to, da se s tem zakonom
               zagotavlja, da se španski kompromis uveljavlja na način, ki zagotavlja zadostno
               varovanje nacionalnih interesov. Samo se bojim, da pri tem zakonu ne gre za to. Jaz
               ne vidim, da bi pri tem zakonu pisalo, da je to zakon za izvedbo mednarodne pogodbe.
               Poleg tega mednarodne pogodbe pri nas veljajo, ko so ratificirane. In ta, konkretno,
               je ratificirana. Jaz bi opozoril še na tisto ustavno določbo, ki je morda tukaj
               najbolj prepričljiva: da morajo zakoni v našem pravnem sistemu biti skladni z
               mednarodno pogodbo, ki jo je ratificiral državni zbor. Tukaj, skratka, mi v zakonu
               nimamo možnosti spreminjati tistega, kar je v pridružitvenem sporazumu zapisano.
               Morda bi bil zanimiv poskus, da naredimo zakon za izvedbo te mednarodne pogodbe.</p>
               <p>Se pravi, če to ni to, in jaz se bojim, da ni to, da za izvedbo bomo imeli uredbo
               vlade, in s tem bi opozoril, da bi bilo smiselno, če ne drugega, bi rekel, za vsak
               slučaj, če imam morda jaz vendarle prav, da tisto, kar tukaj piše, ne bo vplivalo na
               izvedbo pridružitvenega sporazuma, da bi bilo smiselno to, kar je v tem zakonu rečeno
               glede vzajemnosti, zapisati tudi v to uredbo vlade. Se pravi, to se tolmači in
               razume. Seveda mora tudi uredba biti v skladu z mednarodno pogodbo. Ampak kaj veliko
               se na tem področju ne da narediti. Saj španski kompromis je pač takšen, kot je, na
               nekaj smo pristali, to smo ratificirali s potrebno, zelo zahtevno večino. To zdaj
               stopa v veljavo in namen tega zakona ni zdaj to - odložiti itak ne more, ampak zdaj
               določati pogoje ne more, ker so določeni v tej mednarodni pogodbi. Tisto, kar v
               zakonu urejamo, mora biti skladno s to mednarodno pogodbo; če bomo določali nove
               pogoje, te skladnosti ne bo. Bolj se pa bojim, da sploh iz tega zakona izhaja, ne
               samo iz ustave, ampak tudi iz tega zakona, da to sploh ne velja za te primere. Ustava
               pravi, da se lastninska pravica lahko pridobi pod pogoji, ki jih določa zakon - to je
               ena možnost in druga, če tako določa mednarodna pogodba - to je pa druga možnost - ki
               jo ratificira državni zbor. Pogoj vzajemnosti je pa podan ob eni in drugi zadevi in
               posebna kvalificirana večina tako pri eni kot pri drugi zadevi.</p>
               <p>Če pogledamo tukaj 1. člen, piše, da urejamo pogoje za pridobitev lastninske pravice
               na nepremičninah, za katere to ni urejeno z mednarodno pogodbo, ki jo ratificira
               državni zbor. Skratka, argumentacija, da ima to zvezo z uveljavitvijo pridružitvenega
               sporazuma, po mojem mnenju, ne drži. Nasprotno, mislim, da gre tukaj za zakon, ki
               dodatno daje lastninsko pravico. Lahko, da smo mi v tem trenutku pod pritiskom
               Evropske zveze, da moramo tudi z zakonom urediti to področje in da ni dovolj tisto,
               kar je urejeno v pridružitvenem sporazumu. Samo potem gre tukaj za drugo stvar. V
               bistvu tega sporazuma, ne glede na omejitve, ki jih vsebuje in ne glede na nekatere
               amandmaje in zahteve, da se te zaostritve povečajo, po mojem mnenju širi pravico in
               možnost tujcev za nakup nepremičnin oziroma če zakona ni, teh pravic ni, so te
               pravice ožje; ko bo zakon sprejet, bodo te pravice širše. Ker zdaj imamo samo eno
               možnost, da dobijo to pravico do nakupa nepremičnin, to je španski kompromis v
               pridružitvenem sporazumu, zdaj bomo dobili pa še drugo možnost, ki jo ustava posebej
               ureja, to je pa zakon, ki je sprejet z dvotretjinsko večino; s tem, da ta zakon pač
               na žalost ne more spreminjati pogojev, pod katerimi nekdo dobiva to pravico na
               podlagi mednarodne pogodbe.</p>
               <p>Jaz se bojim, da je ta stvar takšna. Če bi zdaj to ilustriral z vprašanjem, ki je
               tukaj odprto, okrog maksimuma stanovanj. Mislim, da je ta določba, zame, z ustavno
               pravnega vidika sprejemljiva. Ampak jaz to gledam na takšen način: za državljane
               Republike Slovenije ni nobenih omejitev; za tujce predvidevamo s tem zakonom
               omejitve. Ampak se mi zdi, da bo to v glavnem veljalo, <stage type="mag"/> <stage>(Nadaljevanje)</stage> vsaj recimo, če gledamo čez 5 let ali čez 10 let, bo
               veljalo to za tiste tujce, ki ne bodo v državi, ki bo polnopravna članica Evropske
               zveze, ampak bo veljalo za druge tujce, se pravi za tujce, ki bodo od nekje drugje.
               Zdaj, da bi rekli, da je ustavno pravno vprašljivo postaviti maksimum za tujce, se
               meni ne zdi. Verjetno si bodo državljani drugih držav Evropske zveze zagotovili, da
               bodo imeli enak položaj kot naši državljani, potem ta maksimum ne bo veljal, ampak to
               bo urejala mednarodna pogodba, to bodo urejali pač notranje, pač tisto pravo Evropske
               zveze, ki bo postalo tudi naše notranje zavezujoče pravo z ratifikacijo in po drugih
               postopkih, se pravi, da bo ta omejitev potem praktično v veljavi za druge tujce, ki
               ne bodo državljani v neki državi, ki je članica Evropske zveze. S tega vidika se mi
               zdi, da bi bilo treba resno preučiti to hitenje, ker če tega učinka, kar se jaz
               bojim, ta zakon nima, kot ga nekateri vidijo, potem je veliko boljše to bolj
               temeljito razmisliti, da ne bi potem po objavi v naslednjih dneh in tednih, kot se je
               že zdaj zgodilo, kadar smo kaj po hitrem postopku sprejemali, prišlo do različnih
               tolmačenj, razlag in ponovnih hitrih sprememb.</p>
               <p>Tukaj stvar ni še čisto izgubljena s to odločitvijo, da se gre na hitri postopek. Še
               vedno je možno ob koncu prve obravnave reči, kako naj se pripravi in do kdaj in na
               kakšen način naj se pripravi druga obravnava. Gre za zelo resna vprašanja in bojim
               se, da tukaj hitenje ne bi imelo pozitivnih učinkov. Razen pozitivnih učinkov v tem
               smislu, da bi v Evropski zvezi ugotovili, da smo nekatere obveznosti zelo hitro
               izpolnili, nikakor pa se mi zdi, da ni argumenta za to, da bi imelo to pozitivne
               učinke v zvezi z uveljavitvijo pridružitvenega sporazuma. Če me bo vlada in
               predsednik vlade prepričal v nasprotno, bom zelo vesel. Hvala lepa.</p>
            </sp>
            <sp xml:id="SDT2-OZNPIP-Izredna-023-1998-11-04.sp13">

               <speaker>PODPREDSEDNIK FRANC KANGLER:</speaker>

               <p>Hvala, gospod Ribičič. K besedi se je prijavil gospod Lavrinc. Se odpoveduje. Še kdo
               želi besedo? Gospod podpredsednik.</p>
            </sp>
            <sp xml:id="SDT2-OZNPIP-Izredna-023-1998-11-04.sp14">

               <speaker>MARJAN PODOBNIK:</speaker>

               <p>Hvala lepa. Spoštovani gospod predsedujoči, poslanke in poslanci! Najprej bi izrazil
               zadovoljstvo, da je bilo, da je bil zakon uvrščen na to izredno sejo državnega zbora
               in verjamem in sem trdno prepričan, da je ta zakon, zakon o pogojih za pridobivanje
               lastninske pravice tujcev na nepremičninah eden od izredno pomembnih zakonov s
               področja takoimenovane zaščitne zakonodaje. Prepričan sem, da dobro ščiti slovenske
               nacionalne interese, v nobenem ni diskriminatoren, torej ni narejen tako, da bi lahko
               kdorkoli lahko realno očital, da se skušamo izogniti določilom k prilogi 13 oziroma k
               španskemu kompromisu oziroma določilom pridružitvenega sporazuma. Če na kratko skušam
               odgovoriti na nekatera vprašanja, na nekatere bo gospa Marinškova odgovorila. Torej
               španski kompromis oziroma priloga 13 je pač dejstvo. Danes o njem nima smisla
               govoriti, je pa dobro, da se vendarle nekaj pove. Da se pove, da tisti, ki smo danes
               zadolženi za koordinacijo pri pripravi zaščitne zakonodaje, smo v celoti zavračali
               španski kompromis in smo bili prepričani, da je to slaba rešitev in smo danes prav
               tako prepričani, ampak danes smo tukaj, da pomagamo nekatere slabe stvari iz te
               priloge 13 popraviti. Priloga 13 je dejstvo, takrat je večina, kakršna je bila, to
               prilogo skupaj s pridružitvenim sporazumom izglasovala, naša skupna odgovornost je,
               da skušamo stvari popraviti oziroma demokratično, korektno in strokovno ustrezno
               urediti, da bodo pozitivne posledice našega pridruževanja čim večje in negativne čim
               manjše. Dejstvo je, da je bilo potrebno v kratkem času narediti zelo veliko število
               zakonov in jaz razumem nezadovoljstvo, tudi sam sem večkrat tudi kot poslanec v
               državnem zboru bil zelo kritičen do hitrih postopkov pa vendarle v tem primeru
               mislim, da velja ena primerjava<stage type="mag"/> <stage>(Nadaljevanje)</stage>
               z obdobjem, ko smo sprejemali osamosvojitveno zakonodajo, tudi takrat smo s hitrimi
               postopki sprejeli kar nekaj pomembnih zakonov, ki so bili nekateri optimalni,
               nekateri je bilo treba seveda delno dopolniti, so bili pa zelo pomembni, da smo lahko
               korektno izpeljali osamosvojitev. Delno velja danes tudi za tako imenovano zaščitno
               zakonodajo in seveda tudi za zakonodajo, ki je iz sklopa harmonizacije naše
               zakonodaje z evropsko. Ta zakon, to je treba odkrito povedati, je ležal pol leta v
               predalih vlade, tako da na žalost, to je treba odkrito povedati, da resorno
               ministrstvo ga je pripravilo pravočasno, pred več kot pol leta, tisti, ki smo
               pristojni za koordinacijo zakonodaje, smo ga že takrat in vedno podpirali in smo bili
               prepričani, da je dober in ustrezen in sedaj smo pač uspeli speljati, da je tudi
               vlada ga soglasno podprla in predlagala tudi hitri postopek. Tako da to je razlog
               pač, da je tako kasno prišel tudi v parlamentarno proceduro.</p>
               <p>Vprašanje bolj ali manj liberalnega pristopa, kar je dr. Zver rekel, moram reči, da
               se ne strinjam. Ne vem, v čem se vidi bolj liberalen pristop Slovenije pri zaščiti
               svojih nacionalnih interesov. Jaz sem prej poudaril, priloga 13 je dejstvo in
               odgovornost pač tistih, ki so ocenjevali, da je to treba sprejeti, sedaj je treba v
               tem okviru stvari, ob upoštevanju tega tudi razreševati in mislim, da ta zakon zelo
               dobro te stvari razrešuje. Madžarska pa, mimogrede, seveda ni primerljiva. Madžarska
               nima kaj dosti ščititi, ker je od leta 1990, 1991 naprej preko investicij oziroma
               prodaj svojega premoženja, podjetij itn., prodala pomemben del tistega, za kar so
               bili tujci dejansko zainteresirani in kar nas je tudi, so nas nekatere države
               prepričevale, da moramo tudi mi narediti, pa hvala bogu nismo naredili in danes imamo
               relativno dobre pogajalske pozicije, ko se pogovarjamo, pogajamo in verjamem, da bomo
               tudi bolje kot nekatere druge države zaščitili nacionalne interese na lastninskem
               področju.</p>
               <p>Zdaj še glede vprašanj reprocitete oziroma tega, kar je dr. Ribičič ocenil. Mislim,
               da seveda je jasno iz zakona, da to, kar govori 1. člen, seveda dopolnjuje 5. člen
               tega zakona v tretjem odstavku, kjer piše, da določbe tega zakona o ugotavljanju
               vzajemnosti se uporabljajo tudi v primerih, ko z drugimi predpisi ali z mednarodno
               pogodbo ni določena druga vrsta vzajemnosti in drugačen način njenega ugotavljanja.
               Dejstvo je, da priloga 13 ni določila niti vrste, niti načina ugotavljanja
               vzajemnosti in da torej ta zakon, ki postavlja na zakonodajni ravni ta princip
               vzajemnosti, velja za vse, za tiste, ki bodo upravičenci po uveljavitvi
               pridružitvenega sporazuma in priloge 13, kakor za vse ostale in v tem smislu seveda
               ni res, da ta zakon nima v tem trenutku tovrstnega smisla. Velja v tej ključni točki
               vprašanja vzajemnosti velja za vse. Mimo grede, tudi naša ustava pravi seveda, da je
               treba pač vprašanje pogojev za pridobivanje lastninske pravice določiti z zakonom in
               je med drugim pomemben ta zakon tudi zato, ker mi tukaj uresničujemo neko ustavno
               obvezno.</p>
               <p>Jaz bi rad izrazil spoštovanje vsem, ki ste podprli, da je ta zakon tudi v državnem
               zboru, tudi po hitrem postopku. Verjamem, da bomo z morda določenimi dopolnitvami, če
               bo ocena, da jih je potrebno narediti, da bomo ta zakon tudi sprejeli na tej seji, da
               boste ga sprejeli na tej izredni seji državnega zbora. Tam, to pa bolj za šalo kot za
               res, ko je šlo za vprašanje zaslug, zakaj je ta zakon prišel ali Sova ali kaj
               drugega, mislim, se ni treba s tem<stage type="mag"/><stage>(nadaljevanje)</stage> obremenjevati. Jaz spoštujem prizadevanje opozicije in
               vseh drugih, kar se tiče zaslug. Če bi si kdo rad pripisal naj mirno to naredi, če bo
               s tem lažje podprl, da bo šel zakon skozi parlamentarno proceduro. Mislim, da je
               zasluga vseh tistih, ki ste podprli, da bo šel na državni zbor po hitrem postopku, da
               je sedaj tukaj. V vladi smo se tudi potrudili tako matični resor, kot tisti, ki smo
               zadolženi za koordinacijo zaščitne zakonodaje, da je bil pripravljen. Verjamem dober
               in korekten zakon. Hvala lepa.</p>
            </sp>
            <sp xml:id="SDT2-OZNPIP-Izredna-023-1998-11-04.sp15">

               <speaker>PODPREDSEDNIK FRANC KANGLER:</speaker>

               <p>Hvala. Želi še kdo besedo? Gospa Marinšek.</p>
            </sp>
            <sp xml:id="SDT2-OZNPIP-Izredna-023-1998-11-04.sp16">

               <speaker>NIVEL MARINŠEK:</speaker>

               <p>Mogoče bi samo nadaljevala v zvezi z gospodom Podobnikom, ki je povedal, da je prav
               ravno ključni element tukaj ta vzajemnost, ki se bo ugotavljala po tem zakonu tudi
               pri prilogi 13. Zakaj je to smotrno urediti v zakonu? Zaradi tega, ker skozi pogoj
               vzajemnosti za vrsto vzajemnosti ravno lahko določimo stopnjo zaščite. Tukaj je kot
               vzajemnost postavljena najstrožja vzajemnost, to je materialna vzajemnost, kot sem že
               povedala.</p>
               <p>V kolikor v pogodbi, kot je določeno pod pogojem vzajemnosti. Ta vzajemnost pa ni
               razdelana, potem se v dvomu, če ne veš kakšno vzajemnost je in kdo jo ugotavlja,
               lahko tudi domneva. To je pa najslabša vrsta vzajemnosti, ki ne zagotavlja nobene
               oblike možne zaščite. Podzakonski akt, ki bi to urejal, glede na to, da je v postopku
               ugotavljanja vzajemnosti, gre za rezervirano pravico do pridobitve lastninske pravice
               in torej pomeni v tem posebaj v pravico. Kar pa je možno narediti samo z zakonom je
               taka rešitev najbolj utemeljena. Hvala lepa.</p>
            </sp>
            <sp xml:id="SDT2-OZNPIP-Izredna-023-1998-11-04.sp17">

               <speaker>PODPREDSEDNIK FRANC KANGLER:</speaker>

               <p>Hvala gospe Marinškovi. K repliki se je prijavil gospod Jerovšek.</p>
            </sp>
            <sp xml:id="SDT2-OZNPIP-Izredna-023-1998-11-04.sp18">

               <speaker>JOŽEF JEROVŠEK:</speaker>

               <p>Hvala lepa. Jaz bi vprašal gospoda podpredsednika vlade. Rekel je, da je zakon bil
               pripravljen in da ga je žal pol leta v predalih, da ga resorno ministrstvo
               pripravilo. Vendar očitno znotraj vlade ni bilo soglasja, da se ga pošlje v državni
               zbor. Na koncu se je gospod podpredsednik ... <stage>(Ni razumljivo.)</stage> ... Da glede teh
               zaslug, jaz tega ne bi rad komentiral. Vendar je očitno nekdo imel interes, da zakon
               ne gre v proceduro. Nekdo je bil zainteresiran za pravno praznino na nekem področju.
               Rekel ste jasno, da še kako se tiče tudi uveljavitve Španskega kompromisnega
               predloga.</p>
               <p>Kdo je to? Tu smo si lahko odkriti oziroma ni treba posebej ugibati, katera stran
               koalicije je potem bila zainteresirana, da ta zakon ne gre v proceduro. Bili so torej
               politični razlogi, mogoče nekaj stvarni interesi. Zaradi tega bi jaz le nekaj več
               informacij želel. S kakšnim argumentom je bilo to odpravljeno na vladi, da ni šlo v
               proceduro? Mislim, da smo opravičeni poslanci do te obrazlage. Do takrat, ko jaz tega
               ne bom izvedel, pa si bom dejansko razlagal, da se je poročilo Sove enkrat znašlo
               nekje v političnih krogih, da je nekdo potem naredil razmislek, da je bila politična
               škoda tratirana, če tega ne bi poslal v parlamentarno obravnavo. samo tako, kot smo
               sedaj tu zvedeli.<stage type="mag"/><stage>(Nadaljevanje)</stage> Mislim, da
               je neodgovorno od vlade kot celote, da tega zakona, če je bil pripravljen, ni poslala
               v proceduro, ampak nas sedaj, ko imamo 3600 strani proračuna na mizi, bombandira še s
               tem in seveda smo v časovni stiski. Kajti politično gledano bi bilo gotovo prej, če
               bi mi vsaj nekaj teh zakonov zaščitne zakonodaje sprejeli pred ratifikacijo španskega
               kompromisnega predloga, da bi datumsko bile prej sprejete. To bodo v tujini
               povezovali, da so sedaj preprečitev izvajali nekaterih določb mednarodne pogodbe, ko
               je bilo sprejeto. Če bi bilo prej sprejeto, ima to čisto druge politične implikacije
               kot v poznejšem datumu. Jaz bi res lepo prosil, kje so tisti razlogi, da je to ležalo
               v predalih. Kaj so pa bili tisti pomisleki, da pol leta ni šel ta zakon naprej? In
               koliko je še takih zakonov zaščitne zakonodaje, ki so že pol leta pripravljeni pa
               ležijo v zakonodaji, pa se bo moralo spet nekaj najti, da bo vlado kot celoto
               prisililo, da bo poslala zakonodajo naprej v postopek sprejemanja. Hvala.</p>
            </sp>
            <sp xml:id="SDT2-OZNPIP-Izredna-023-1998-11-04.sp19">

               <speaker>PODPREDSEDNIK FRANC KANGLER:</speaker>

               <p>K repliki na repliko se je prijavil gospod Kramberger in na to ima repliko gospod
               Ribičič.</p>
            </sp>
            <sp xml:id="SDT2-OZNPIP-Izredna-023-1998-11-04.sp20">

               <speaker>JANEZ KRAMBERGER:</speaker>

               <p>Hvala za besedo. Jaz bi želel samo toliko dodati, mogoče bo to zvenelo bolj
               proceduralno. Mislim, da se bomo morali pogovarjati bolj o vsebini zakona, ne o tem,
               zakaj ni prišel. Pač zdaj mene to ne zanima več kot toliko, zakaj ni prišel, ker mi
               do tega zakona moramo priti in se zdaj o vsebini pogovarjajmo. Ker zdaj, če boš,
               kolega Jerovšek, zahteval od podpredsednika ali pa od kogarkoli odgovor kdo je kriv,
               da je to pol leta ležalo v predalih, ne vem, če je to produktivno na tej seji,<stage type="mag"/><stage>(Nadaljevanje)</stage> da se o teh stvareh pogovarjamo.
               Kot rečeno, do zakona moramo priti in se pogovarjamo o vsebini.</p>
            </sp>
            <sp xml:id="SDT2-OZNPIP-Izredna-023-1998-11-04.sp21">

               <speaker>PODPREDSEDNIK FRANC KANGLER:</speaker>

               <p>Hvala, gospod Kramberger, se popolnoma strinjam z vašo pripombo in apeliram na
               poslance, da se osredotočimo na vsebino. Repliko ima gospod Ribičič.</p>
            </sp>
            <sp xml:id="SDT2-OZNPIP-Izredna-023-1998-11-04.sp22">

               <speaker>DR. CIRIL RIBIČIČ:</speaker>

               <p>Hvala lepa. Ugotavljam, da je gospod podpredsednik bil precej bolj previden kot
               državna sekretarka v odgovoru. Saj jaz to previdnost in neko diplomatsko držo cenim v
               tem primeru. Mi smo zdaj v novi situaciji, ta nova situacija pomeni, da bo marsikdo
               lahko iz drugih evropskih držav Evropske zveze pač vedel kaj smo mislili, ko smo
               določali s posameznimi zakoni. Tukaj je vsaka izjava s tega vidika zelo pomembna, ko
               se bo ugotavljala razlaga in interpretacija za nazaj, zgodovinska interpretacija
               predpisa kaj smo z njim mislili in je tukaj vsaka ocena, za njo mora stati ena velika
               teža. Jaz zdaj ugotavljam iz tega odgovora, ki sem ga dobil od gospoda Podobnika to,
               da je na področju vzajemnosti tukaj poskus, da bi vendarle vplivali na uveljavljanje
               pridružitvenega sporazuma in da se zaradi tega mudi. Da je pa siceršnja ostala
               vsebina, upam, da se strinjamo o tem pa vsebina, ki na novo daje podlago za
               pridobitev lastninske pravice in da tukaj ni dobro, če se s stvarjo mudi.</p>
               <p>Gospa Marinškova je šla pa tukaj nekoliko dalj. Rekla je, da gre za poseg v pravico,
               ki ga lahko določimo samo z zakonom. Tukaj bi bil pa jaz rad zelo izrecen, da poseg v
               pravico, ki jo je določila ratificirana mednarodna pogodba, ni mogoč, ker je takšen
               poseg v pravico v nasprotju s to mednarodno pogodbo, ki mora biti skladna z zakonom.
               Se pravi, tista nevarnost, na katero jaz opozarjam je, da ta del zakona, ki naj bi
               pomagal na področju uresničevanja pridružitvenega sporazuma, ne bo učinkovit, da te
               določbe ne bodo zdržale in da se v predvidenih postopkih za to ne bodo mogle
               uporabljati pri uporabi pridružitvenega sporazuma, medtem ko bo pa seveda drugi del
               zakona omogočil tujcem, da pridobivajo lastnino še na podlagi drugega naslova, na
               podlagi zakona, ki ga sprejemamo. V zvezi s tem bi še enkrat opozoril, da naslov tega
               zakona ni zakon za izvedbo mednarodne pogodbe, ampak v pogojih za pridobivanje
               lastninske pravice. To je tisti drugi naslov, ki ga ustava predvideva. En naslov je
               mednarodna pogodba, ki jo ratificiramo in ta je samostojen naslov in v to z zakonom
               po mojem mnenju učinkovito ne moremo posegati. Drugi naslov je pa zakon. In o tem
               tukaj govorimo in na to nevarnost sem hotel opozoriti in tudi po teh odgovorih se mi
               ta nevarnost ne zdi kaj bistveno manjša. Hvala lepa.</p>
            </sp>
            <sp xml:id="SDT2-OZNPIP-Izredna-023-1998-11-04.sp23">

               <speaker>PODPREDSEDNIK FRANC KANGLER:</speaker>

               <p>Hvala, gospod Ribičič. K besedi se je prijavil gospod Dolenc.</p>
            </sp>
            <sp xml:id="SDT2-OZNPIP-Izredna-023-1998-11-04.sp24">

               <speaker>BOJAN DOLENC:</speaker>

               <p>Če dovolite, samo da, ker že nekaj let spremljam to lastninsko zakonodajo, da samo
               nekaj stvari obnovim, oziroma da prah pobrišem. Namreč ta lastninska zakonodaja
               nastaja že nekaj let vse od leta 1991 dalje in to je v bistvu že četrti zakon na isto
               temo. Namreč v letu 1995 je vlada vložila zakon o lastnini in drugih stvarnih
               pravicah na nepremičninah, s katerim je tudi umaknila zakon o stvarnih pravicah
               tujcev na nepremičninah. To se pravi zakon, ki je bil že nekaj časa vložen, leta 1995
               je bil ta zakon umaknjen. No, in tudi ta zakon o lastnini je bil umaknjen in je bil
               vložen zakon o lastninski in drugih stvarnih pravicah, katerega prvo obravnavo smo
               sprejeli v aprilu 1996, ki je imel tudi to poglavje o tujcih in o pogojih za
               pridobivanje tujcev na nepremičninah v Republiki Sloveniji. Neodvisno od tega pa je
               bila sklenjena pogodba, pogodba evropski sporazum o pridružitvi med Republiko
               Slovenijo na eni strani in Evropskimi skupnostmi, njihovimi državami članicami, da
               skrajšam, katerega smo ratificirali z zakonom o ratifikaciji tega evropskega
               sporazuma in je bil objavljen v Uradnem listu 13/97. Torej gre že za nekaj let
               trajajočo zakonodajo. Toliko. Saj je to že napisano v neki obrazložitvi, vendar da
               vam osvežim spomin. Hvala lepa.</p>
            </sp>
            <sp xml:id="SDT2-OZNPIP-Izredna-023-1998-11-04.sp25">

               <speaker>PODPREDSEDNIK FRANC KANGLER:</speaker>

               <p>Hvala lepa. Še kdo želi besedo? Gospod podpredsednik.</p>
            </sp>
            <sp xml:id="SDT2-OZNPIP-Izredna-023-1998-11-04.sp26">

               <speaker>MARJAN PODOBNIK:</speaker>

               <p>Hvala lepa. Zelo na kratko bi odgovoril najprej gospodu Jerovšku. Mislim, da ni
               nobena skrivnost, da imamo sedanje koalicijske stranke v nekaterih detajlih tukaj pa
               nekje drugje nekaj različnih pogledov. To je pač znano. Rad bi pa izpostavil dejstvo,
               da smo skupno, enotno in soglasno ta zakon poslali v državni zbor.<stage type="mag"/> <stage>(nadaljevanje)</stage> Očitno so bili različni pogledi, ali je
               potreben, nujen, ali je samo morda neka oblika pomoči ta zakon ali je možno stvari
               ustrezneje rešiti z odlokom ali zakonom in očitno so bili to, kar sam poznam, to
               tisti razlogi, da se je pač zavlekel postopek za sprejetje zakona na vladi. Mislim
               pa, da je vendarle pomembno in nič ni izgubljenega, da je zakon zdaj tukaj še pred
               uveljavitvijo pridružitvenega sporazuma in če je volja ga lahko tudi potrdimo, čeprav
               bi bilo seveda prav, da bi ga imeli prej. Kar pa se tiče interpretacije dr. Ribičiča,
               pa mislim da ni ustrezna, bi pa predlagal, da gospa ...<stage>(se ne sliši)</stage> kaj pove.</p>
            </sp>
            <sp xml:id="SDT2-OZNPIP-Izredna-023-1998-11-04.sp27">

               <speaker>NIVES MARINŠEK:</speaker>

               <p>S tem v zvezi bi jaz rada uvodoma povedala, da naša ustava dejansko govori o
               neposredni uporabi mednarodnih pogodb, samo pojem neposredne uporabe teorija loči od
               neposredne učinkovitosti. To pomeni, da če mednarodna pogodba v kakšnem delu ni
               izvedljiva oziroma, da je potrebno njeno izvedbo še nadgraditi, da ji damo njeno
               neposredno učinkovitost, potem to lahko z notranjimi predpisi država naredi oziroma
               sploh uskladi mednarodno pogodbo z notranjimi predpisi. In ravno to je tisto, da
               mednarodna pogodba, priloga 13 ne ureja vprašanja vzajemnosti. Jaz moram tudi
               povedati, da na strukturnem dialogu in tudi na skupnem komiteju v Evropski uniji, ko
               se je pogovarjalo o prilogi 13, je tudi Evropska komisija izrazila potrebo, da mora
               biti recipročnost urejena. In najbolj korektno in strokovno pravilno je, da je, kot
               sem že prej povedala, ker gre za ugotavljanje rezerviranih pravic, za poseg v te
               pravice, da gre za ureditev na zakonit, legitimen način, torej v zakonu.</p>
            </sp>
            <sp xml:id="SDT2-OZNPIP-Izredna-023-1998-11-04.sp28">

               <speaker>PODPREDSEDNIK FRANC KANGLER:</speaker>

               <p>K repliki se je prijavil gospod Ribičič.</p>
            </sp>
            <sp xml:id="SDT2-OZNPIP-Izredna-023-1998-11-04.sp29">

               <speaker>DR. CIRIL RIBIČIČ:</speaker>

               <p>Saj bom zelo kratek. Na to zadnje, kar sem slišal, bi samo... Meni bi za
               nadaljevanje tega dela na tem zakonu veliko pomenilo že to, če bi gospa Marinškova
               umaknila tisto oceno, da gre za poseg v pravico z zakonom in da je to argument, da je
               bilo to z zakonom treba urediti, ne pa z uredbo vlade, ker če gre za poseg v pravico,
               potem moram pač jaz vztrajati na tistih argumentih, ki sem jih povedal, to pa niso
               samo argumenti o neposredni uporabi mednarodnih pogodb, ki so ratificirane pri nas,
               ampak tudi argumenti o tem, da mora biti zakon skladen z mednarodno pogodbo, da je ne
               more spreminjati, da ne more v nasprotju z njo določati teh pogojev. Naj še enkrat
               opozorim, da so eno formulacije... Dobro, ne bom govoril o formulaciji, ki jo je
               gospod Podobnik uporabljal v tem, da smo hiteli z osamosvojitveno zakonodajo in da je
               to argument zdaj, da zdaj hitimo s to vrsto zakonodaje. Mislim, da gre za bistveno
               različno situacijo v času osamosvajanja in v času ponovnega povezovanja v neko novo
               zvezo evropskih držav. Ampak tisto, kar je rekel, njegova ocena je bila, da gre za
               pomemben zakon za zaščito nacionalnih interesov, ki ni diskriminatoren, ki se ne
               izogiba obveznosti, ki jih je država Slovenija prevzela s prilogo 13, se pravi s
               španskim kompromisom. Zelo previdne so bile njegove izjave o tem, kaj ta zakon pomeni
               za uveljavljane tega španskega kompromisa, medtem ko je Varšava ocenila, naj citiram,
               "velja, da gre za zakonsko urejanje, ki je z uredbo ne bi mogli urediti zaradi tega
               ker posegov v pravico, ta pravica pa je utemeljena z ratificirano mednarodno pogodbo,
               ni mogoče urejati drugače kot z zakonom". Hvala lepa.</p>
            </sp>
            <sp xml:id="SDT2-OZNPIP-Izredna-023-1998-11-04.sp30">

               <speaker>PODPREDSEDNIK FRANC KANGLER:</speaker>

               <p>Hvala. Še kdo želi besedo? Gospa Marinškova.</p>
            </sp>
            <sp xml:id="SDT2-OZNPIP-Izredna-023-1998-11-04.sp31">

               <speaker>NIVES MARINŠEK:</speaker>

               <p>Jaz te svoje izjave ne morem umakniti zaradi tega,<stage type="mag"/> <stage>(nadaljevanje)</stage> ker je tudi teoretično podkrepljena, tudi z deli
               prof. Cigoja iz pravne fakultete, ki izrecno pravi, da v času, ko se ugotavlja
               vzajemnost gre osebi, ki mora dobiti pač potrdilo, da vzajemnost obstoji, gre za tako
               imenovane rezervirane pravice do lastnine. In po konvenciji o človekovih pravicah je
               pa znano, da poseg v kakršnekoli pravice mora biti legitimen, tako da moja izjava je
               teoretično in pravno podkrepljena in je ne morem vzeti nazaj.</p>
            </sp>
            <sp xml:id="SDT2-OZNPIP-Izredna-023-1998-11-04.sp32">

               <speaker>PODPREDSEDNIK FRANC KANGLER:</speaker>

               <p>Hvala. Še kdo želi besedo? V kolikor ne zaključujem splošno razpravo. Po opravljeni
               splošni razpravi ugotavljam, da lahko ocenim zakonsko besedilo kot primerno, razen če
               nima kdo kakšnih pomislekov in da pridemo na razpravo in glasovanje o členih ter o
               morebitnih amandmajih že vloženih v drugi in tretji obravnavi. Zato predlagam, da
               preidemo k razpravi posameznih členov, bi pa šli najprej razpravljati o tistih
               členih, kjer so vloženi amandmaji in nato vseh ostalih, kjer amandmaji niso vloženi.
               V kolikor se seveda strinjate.</p>
               <p>Prehajamo na obravnavo 1. člena. K 1. členu imamo vložen amandma vlade. Odpiram
               razpravo. Želi kdo besedo? <stage>(Glasovi iz ozadja.)</stage> Predlog za amandma. Predlagam, da ga
               odbor prevzame za svojega. Želi kdo besedo? <stage>(Ne želi.)</stage> Zaključujem razpravo in dajem
               amandma... <stage>(Glasovi iz ozadja.)</stage> Dovolite mi, da resno spremljate potek seje, ker sem
               na začetku poudaril, da so to predlogi in da naj jih odbor, v kolikor se strinjamo,
               vzame za svoje. In zato sem tudi dal v razpravo prvi amandma k 1. členu, ki ga je
               predlagala vlada. Tudi sem predlagal, da tega prevzame odbor in tu razpravo
               zaključil. V kolikor želi kdo še razpravljati v zvezi s prvim amandmajem, mu dajem še
               besedo, v nasprotnem primeru zaključujem razpravo in mislim, da se je k besedi
               oziroma pojasnilu prijavila gospa Marinškova.</p>
            </sp>
            <sp xml:id="SDT2-OZNPIP-Izredna-023-1998-11-04.sp33">

               <speaker>NIVES MARINŠEK:</speaker>

               <p>Jaz sem želela samo pojasniti, da smo mi kot delovno gradivo to pripravili glede na
               mnenje sekretariata in že oblikovali tudi določbe amandmajev, ki jih predlagamo
               matičnemu odboru, da jih sprejme, zato da ne bi zdaj tukaj na odboru oblikovali
               tekste amandmajev. To so samo predlogi, ki naj jih sprejme matični odbor, če pa s
               katerim ne soglaša bo pa lahko potem tudi vlada naknadno preko svojega postopka jih
               vložila.</p>
            </sp>
            <sp xml:id="SDT2-OZNPIP-Izredna-023-1998-11-04.sp34">

               <speaker>PODPREDSEDNIK FRANC KANGLER:</speaker>

               <p>Izvolite, gospod Dolenc.</p>
            </sp>
            <sp xml:id="SDT2-OZNPIP-Izredna-023-1998-11-04.sp35">

               <speaker>BOJAN DOLENC:</speaker>

               <p>Še eno vprašanje moram seveda postaviti. Namreč, v našem mnenju smo predlagali, naj
               bi vlada tudi predstavila okvire te uredbe, s katero bo način, postopek in
               pristojnost in zagotavljanje pogojev za pridobivanje lastninske pravice opredelila
               oziroma uredila s to uredbo. Predvsem gre tukaj za vzajemnost, na katero dr. Ribičič
               opozarja.</p>
            </sp>
            <sp xml:id="SDT2-OZNPIP-Izredna-023-1998-11-04.sp36">

               <speaker>PODPREDSEDNIK FRANC KANGLER:</speaker>

               <p>Če smem jaz gospo Marinškovo vprašati: Ali ta amandma, <stage type="mag"/><stage>(nadaljevanje)</stage> katerega ste predlagali. Ali ste mislili na tretji
               odstavek, tako, da se spremeni v celoti in se glasi.</p>
               <p>Način postopek in pristojnost zagotavljanja pogojev za pridobivanje lastninske
               pravice tujcev na nepremičninah podrobneje prepiše vlada Republike Slovenije, če se v
               zakonu ali mednarodno pogodbo niso določeni. Dajem ta amandma na glasovanje.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Glede na to, da smo imeli amandma k 1. členu, dajem celotni člen na glasovanje.</p>
               <p>Kdo je za celotni 1. člen? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je 1. člen sprejet.</p>
               <p>Prehajamo k 6. členu. Imamo prav tako vložen oziroma predlagan amandma, ki glasi. Na
               tretji strani pri pridobitvi lastninske pravice na nepremičnini zgrajeni na zemljišču
               na katerem je ustanovljena stavbna pravica ali pridobljeni na podlagi zastavne
               pravice se vzajemnost ugotavlja pred pridobitvijo stavbne oziroma zastavne pravice.
               Dajem ta amandma v razpravo. K 6. členu. ... <stage>(Medsebojno pogovarjanje.)</stage> ... Želi kdo
               razpravljati? Gospa Marinškova.</p>
            </sp>
            <sp xml:id="SDT2-OZNPIP-Izredna-023-1998-11-04.sp37">

               <speaker>NIVES MARINŠEK:</speaker>

               <p>Jaz bi tu opozorila, ker gospod Hramcar vrhovni sodnik opozarja, da bi bilo treba ta
               amandma dopolniti. Ko pravi, stavbna pravica ali pridobljeni na nepremičnini s
               prodajo na podlagi zastavne pravice.</p>
            </sp>
            <sp xml:id="SDT2-OZNPIP-Izredna-023-1998-11-04.sp38">

               <speaker>PODPREDSEDNIK FRANC KANGLER:</speaker>

               <p>Se strinjam. Želi v zvezi s tem še razpravljati? Gospod Ribičič.</p>
            </sp>
            <sp xml:id="SDT2-OZNPIP-Izredna-023-1998-11-04.sp39">

               <speaker>DR. CIRIL RIBIČIČ:</speaker>

               <p>Moje bo na pol proceduralno. Prej sem že nekateri drugi poslanci opozicije na to
               opozorili. Mi imamo tukaj gradivo ministrstva za pravosodje. Dobro, recimo, da ni
               podpisano. Ampak je jasno od kod je prišlo in kako je pripravljeno in s kakšnim
               namenom. Ampak za neke resne odnose, med zakonodajno, izvršno vejo oblasti bi bilo
               zelo prav, da nam vlada pove, kaj želi in to zelo natančno formulacijo v nekem zelo
               občutljivem zakonu, ki ga sprejemamo po hitrem postopku. Bilo bi smiselno, da dobimo
               stališča vlade. Mi smo sedaj že nekajkrat imeli opravka s tem, da odbor nadomešča to
               vlogo. nam sedaj sekretariat je dal pripombe. Zelo lepo bi bilo, če bi videli kakšno
               je stališče vlade glede tega vprašanja.</p>
               <p>To medsebojno sodelovanje je tudi zelo v redu. Ampak sedaj na hitro opravljamo,
               glede na pripombe, ki jih kdo ima od nas to stvar na koncu pa državni zbor prevzame
               odgovornost za to ali bo kaj narobe, bo kriv državni zbor, da je to sprejel na tak
               način in po takem postopku v tem odboru. Jaz vem, da to ni prvič, da se to dogaja. In
               da sem že nekajkrat opozoril, da je težka procedura v vladi. Ampak je pa prvič, ko
               sprejemamo po hitrem postopku tako pomemben zakon, ko sprejemamo to na tak način.
           </p>
            </sp>
            <sp xml:id="SDT2-OZNPIP-Izredna-023-1998-11-04.sp40">

               <speaker>PODPREDSEDNIK FRANC KANGLER:</speaker>

               <p>Moram reči gospod Ribičič, da se deloma strinjam z vami, čeprav moram reči, da je
               vlada v celoti upoštevala mnenje sekretariata za zakonodajo in pravne zadeve in tudi
               z to obrazložitvijo in s temi predlogi tudi ustrezno pisalo na odbor seznanila. Želi
               še kdo razpravljati v zvezi z 6. členom in vloženim amandmajem? V kolikor ne,
               zaključujem razpravo in predlagam, da ta predlog amandmaja prevzame matično delovno
               telo in dajem ta predlog na glasovanje s popravkom.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Imamo še en amandma k 6. členu. Na strani 9 in to je dopolnitev. Sedaj je na strani
               9, dopolnitev drugega odstavka 6. člena. Samo malo prosim za mir. Ki glasi. V primeru
               sporov ob obstoju vzajemnosti bo sodišče obstoj vzajemnosti odločno kot o predhodnem
               vprašanju, ki se bo reševalo na način in po postopku določenem v tem zakonu. Želi kdo
               razpravljati? Gospod Dolenc.</p>
            </sp>
            <sp xml:id="SDT2-OZNPIP-Izredna-023-1998-11-04.sp41">

               <speaker>BOJAN DOLENC:</speaker>

               <p>Jaz sem tukaj opozoril, da obstaja druga možnost, ki je bolj priporočljiva. Da
               zapuščinski postopek se prekine, predhodno vprašanje reši ministrstvo. Kajti
               ministrstvo razpolaga z vsemi evidencami in tudi z stanjem glede mednarodne
               vzajemnosti. Mogoče bi prosil predsednika sodniškega društva, da pove kako bi bila
               opremljena, mislim da tudi na sodišču, okrajnih sodišč, ki vodijo zapuščinske
               postopke. To bi se pa na enem kraju vodila<stage type="mag"/>
               <stage>(Nadaljevanje)</stage> evidenca vzajemnosti in ugotavljala tudi vso vzajemnost. Hvala.</p>
            </sp>
            <sp xml:id="SDT2-OZNPIP-Izredna-023-1998-11-04.sp42">

               <speaker>PODPREDSEDNIK FRANC KANGLER:</speaker>

               <p>Hvala. Gospod Zalar.</p>
            </sp>
            <sp xml:id="SDT2-OZNPIP-Izredna-023-1998-11-04.sp43">

               <speaker>ALEŠ ZALAR:</speaker>

               <p>Jaz bi samo toliko povedal, da teh sodišč je 45, bi pa morda bilo bolje, da bi prej
               slišali stališče predlagatelja, zakaj podpira tisto prvo varianto, preden se spustimo
               v razpravo o tej drugi.</p>
            </sp>
            <sp xml:id="SDT2-OZNPIP-Izredna-023-1998-11-04.sp44">

               <speaker>NIVES MARINŠEK:</speaker>

               <p>Ne, saj sprejemamo, da prekine postopek in da se gre na ugotavljanje vzajemnosti na
               pravosodje.</p>
            </sp>
            <sp xml:id="SDT2-OZNPIP-Izredna-023-1998-11-04.sp45">

               <speaker>PODPREDSEDNIK FRANC KANGLER:</speaker>

               <p>Gospa Marinškova, ali mi lahko oblikujete?</p>
            </sp>
            <sp xml:id="SDT2-OZNPIP-Izredna-023-1998-11-04.sp46">

               <speaker>NIVES MARINŠEK:</speaker>

               <p>V primeru spora ugotavljanja vzajemnosti bo sodišče prekinilo postopek zaradi
               reševanja predhodnega reševanja obstoja vzajemnosti. Prekinilo bo zaradi rešitve
               vprašanja o obstoju vzajemnosti, kot o predhodnem vprašanju.</p>
            </sp>
            <sp xml:id="SDT2-OZNPIP-Izredna-023-1998-11-04.sp47">

               <speaker>ALEŠ ZALAR:</speaker>

               <p>Saj je bilo v redu, samo predhodnega vprašanja ni več, ker ministrstvo ne rešuje
               predhodnega vprašanja, pač pa ugotovi vzajemnost.</p>
            </sp>
            <sp xml:id="SDT2-OZNPIP-Izredna-023-1998-11-04.sp48">

               <speaker>PODPREDSEDNIK FRANC KANGLER:</speaker>

               <p>Dovolite mi, če še lahko enkrat ponovite vse besedilo in prosim ostale člane odbora,
               da spremljajo sejo.</p>
            </sp>
            <sp xml:id="SDT2-OZNPIP-Izredna-023-1998-11-04.sp49">

               <speaker>NIVES MARINŠEK:</speaker>

               <p>V primeru spora obstoja vzajemnosti bo sodišče prekinilo postopek. O obstoju
               vzajemnosti bo odločalo ministrstvo na način in postopku, določenem v tem zakonu. Bo
               v redu?</p>
            </sp>
            <sp xml:id="SDT2-OZNPIP-Izredna-023-1998-11-04.sp50">

               <speaker>PODPREDSEDNIK FRANC KANGLER:</speaker>

               <p>Hvala. Želi kdo razpravljati? <stage>(Ne želi.)</stage> Zaključujem razpravo in dajem ta amandma
               kot amandma matičnega delovnega telesa na glasovanje.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Ugotavljam, da je bil amandma sprejet.</p>
               <p>Dajem celotni 6. člen na glasovanje.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Hvala.</p>
               <p>Prehajamo k 10. členu. Imamo prav tako na strani 9 predlog amandmaja, ki glasi: V
               prvem odstavku 10. člena se doda nov stavek, ki se glasi: "Odločbo mora organ izdati
               v 90-ih dneh od dneva prejema popolne vloge." Dajem ta predlog v razpravo. Besede ne
               želi nihče. Zaključujem razpravo in dajem ta predlog na glasovanje kot predlog
               matičnega delovnega telesa.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Ugotavljam, da je bil amandma sprejet.</p>
               <p>Predlagam, da glasujemo v celoti o 10. členu.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Ugotavljam, da je bil člen sprejet.</p>
               <p>Prehajamo k amandmaju k 13. členu, katerega je vložil poslanec Zmago Jelinčič in
               dajem ta amandma v razpravo. Želi kdo besedo?</p>
            </sp>
            <sp xml:id="SDT2-OZNPIP-Izredna-023-1998-11-04.sp51">

               <speaker>GOSPA_____________:</speaker>

               <p>Predlagatelj se s predlogom gospoda, poslanca Jelinčiča ne strinja zaradi tega, ker
               je bil predlog, ki je bil oblikovan tukaj, da je pogoj izpolnjen, če opravlja 5 let
               dejavnost v Republiki Sloveniji, utemeljen pravzaprav z argumentacijo v računovodskih
               standardih, ki se nekje na 5 let<stage type="mag"/><stage>(nadaljevanje)</stage> ugotavlja rezultat poslovanja. Zato je tudi tam pogoj 5
               let tukaj predlagan. Mislim, da je gospod Jelinčič predlagal, da se 5 letni pogoj
               poslovanja spremeni v 8 let. Utemeljitve posebne ni bilo, predlagatelj pa vztraja na
               svoji rešitvi.</p>
            </sp>
            <sp xml:id="SDT2-OZNPIP-Izredna-023-1998-11-04.sp52">

               <speaker>PODPREDSEDNIK FRANC KANGLER:</speaker>

               <p>Hvala. Želi še kdo besedo? Gospod Jerovšek.</p>
            </sp>
            <sp xml:id="SDT2-OZNPIP-Izredna-023-1998-11-04.sp53">

               <speaker>JOŽEF JEROVŠEK:</speaker>

               <p>Tu v zvezi me samo zanima ta točka A. Ali se to teh 5 let ne glede v državi
               Sloveniji ali je to možno se tolmačiti tudi, da na teritoriju države Slovenije. Ali
               bi lahko bilo tudi nekaj po uveljavitvi zakona? Bolj bi morali biti precizirano in
               neprekinjeno, dejansko bi moralo biti. Verjetno v tem členu oziroma v tej določbi, da
               je to bilo neprekinjeno vsaj 5 let.</p>
            </sp>
            <sp xml:id="SDT2-OZNPIP-Izredna-023-1998-11-04.sp54">

               <speaker>PODPREDSEDNIK FRANC KANGLER:</speaker>

               <p>Gospod Jerovšek! Predlagate kakšen amandma?</p>
            </sp>
            <sp xml:id="SDT2-OZNPIP-Izredna-023-1998-11-04.sp55">

               <speaker>JOŽEF JEROVŠEK:</speaker>

               <p>... <stage>(Ni vklopljeno.)</stage> ...</p>
            </sp>
            <sp xml:id="SDT2-OZNPIP-Izredna-023-1998-11-04.sp56">

               <speaker>PODPREDSEDNIK FRANC KANGLER:</speaker>

               <p>Hvala. Gospa Marinškova.</p>
            </sp>
            <sp xml:id="SDT2-OZNPIP-Izredna-023-1998-11-04.sp57">

               <speaker>NIVES MARINŠEK:</speaker>

               <p>... <stage>(Ni vklopljeno.)</stage> ... <stage>(Medsebojno pogovarjanje.)</stage> ...</p>
            </sp>
            <sp xml:id="SDT2-OZNPIP-Izredna-023-1998-11-04.sp58">

               <speaker>PODPREDSEDNIK FRANC KANGLER:</speaker>

               <p>Hvala. Želi še kdo besedo? Zaključujem razpravo in dajem amandma gospoda Zmaga
               Jelinčiča na glasovanje k 13. členu.</p>
               <p>Kdo je za? <stage>(?)</stage> Je kdo proti? <stage>(4 člani.)</stage></p>
               <p>Ugotavljam, da amandma ni sprejet.</p>
               <p>13. člen dajem na glasovanje v celoti.</p>
               <p>Kdo je za? <stage>(5 članov.)</stage> Je kdo proti? <stage>(Nihče.)</stage></p>
               <p>Ugotavljam, da je 13. člen v celoti sprejet.</p>
               <p>Prehajamo k predlogu za amandma k 19. členu. Zopet smo na strani 9. Glasi: V prvi
               odstavek 19. člena se za besedo "Republika Slovenija" doda "vejica" in besede
               "ugotovljen oziroma pridobljeni na podlagi zakona ali mednarodne pogodbe". ...
               <stage>(Medsebojno pogovarjanje.)</stage> ... Dajem ta predlog v razpravo. <stage>(Ne želi.)</stage> Zaključujem
               razpravo in predlagam, da predlog za amandma prevzame matično delovno telo in dajem
               ta predlog amandmaja na glasovanje.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanje dajem celotni 19. člen. <stage type="mag"/>
               <stage>(Nadaljevanje)</stage> Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>V razpravo dajem ostale člene, h katerim niso bili vloženi amandmaji. Želi kdo
               besedo? V kolikor ne, zaključujem razpravo in dajem vse ostale člene, katerih nismo
               obravnavali po amandmajih, na glasovanje.</p>
               <p>Kdo je za ostale člene? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da so bili vsi ostali členi sprejeti.</p>
               <p>Gospod Zalar.</p>
            </sp>
            <sp xml:id="SDT2-OZNPIP-Izredna-023-1998-11-04.sp59">

               <speaker>ALEŠ ZALAR:</speaker>

               <p>Samo eno kratko redakcijsko vprašanje. Gledam tu 21. člen, tretji odstavek: "Ne
               glede na določbo prejšnjega odstavka." Ali ni to pravilno: "Ne glede na določbo
               prvega odstavka." In potem v nadaljevanju tega istega, se to še enkrat ponovi. Tretji
               odstavek 21. člena. Dvakrat, v tekstu se ta beseda "prejšnjega" dvakrat ponavlja. Ne
               vem, samo sprašujem. Na prvega, ne? Potem je treba popraviti.</p>
            </sp>
            <sp xml:id="SDT2-OZNPIP-Izredna-023-1998-11-04.sp60">

               <speaker>PODPREDSEDNIK FRANC KANGLER:</speaker>

               <p>Predlagam, da matično delovno telo sprejeme redakcijski amandma k 21. členu, da v
               tretjem odstavku besedo "prejšnjega" spremenimo "prvega". Dajem ta predlog amandmaja
               v razpravo. Želi kdo razpravljati? <stage>(Ne želi.)</stage> Zaključujem razpravo in dajem ta
               predlog, redakcijskega amandmaja odbora za notranjo politiko in pravosodje, na
               glasovanje.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je bil redakcijski amandma sprejet.</p>
            </sp>
            <sp xml:id="SDT2-OZNPIP-Izredna-023-1998-11-04.sp61">

               <speaker>JOŽE AVŠIČ:</speaker>

               <p>Gospod predsedujoči, dr. Ribičič je dal en tehten pomislek glede načina oblikovanja
               amandmaja odbora in da ne bi zdaj na seji državnega zbora ta stvar ponovila,
               predlagam dodatni sklep, da pridobimo mnenje vlade k oblikovanju predlogov amandmajev
               na današnji seji do obravnave na izredni seji. Mislim, da je to korektno. Mislim, da
               je to korektno. Mislim, da je korektno, da vlada da mnenje k amandmajem, ki smo jih
               oblikovali danes na današnji seji.</p>
            </sp>
            <sp xml:id="SDT2-OZNPIP-Izredna-023-1998-11-04.sp62">

               <speaker>PODPREDSEDNIK FRANC KANGLER:</speaker>

               <p>Moram reči, da se popolnoma strinjam, vendar to mnenje bi lahko povzeli z dnem
               3.11.1998, pojasnila in mnenja predlagatelja. Če pa vi vztrajate, lahko dam ta
               predlog na glasovanje in se naj vlada opredeli. Dajem ta predlog oziroma ta sklep, ki
               ga je kolega Avšič predlagal, na glasovanje.</p>
               <p>Kdo je za? <stage>(8 članov.)</stage> Je kdo proti? <stage>(? članov.)</stage></p>
               <p>Gospod podpredsednik.</p>
            </sp>
            <sp xml:id="SDT2-OZNPIP-Izredna-023-1998-11-04.sp63">

               <speaker>MARJAN PODOBNIK:</speaker>

               <p>Hvala lepa. Če prav razumem, je bil zdaj ta sklep soglasno izglasovan. To pomeni, ne
               glede na to, da je to že na seji, da je jutri, na jutrišnji vlade, bi vlada morala to
               potrditi, če prav razumem. Vi nadaljujete, torej, če je v četrtek, jutri teden je še
               vedno dovolj zgodaj.</p>
            </sp>
            <sp xml:id="SDT2-OZNPIP-Izredna-023-1998-11-04.sp64">

               <speaker>PODPREDSEDNIK FRANC KANGLER:</speaker>

               <p>V torek popoldan, 10.11.1998, se začne seja.</p>
            </sp>
            <sp xml:id="SDT2-OZNPIP-Izredna-023-1998-11-04.sp65">

               <speaker>MARJAN PODOBNIK:</speaker>

               <p>Torej jutri bomo mi dali na sejo vlade.</p>
            </sp>
            <sp xml:id="SDT2-OZNPIP-Izredna-023-1998-11-04.sp66">

               <speaker>PODPREDSEDNIK FRANC KANGLER:</speaker>

               <p>Po opravljeni drugi obravnavi predlagam, da se opredelimo še do predloga zakona v
               celoti. Dajem na glasovanje zakon v celoti.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je bil zakon v celoti sprejet.</p>
               <p>S tem zaključujemo to točko dnevnega reda.</p>
               <stage type="time">(Seja je bila zaključena 4. novembra 1998 ob ... uri.)</stage>
            </sp>
         </div>
      </body>
   </text>
</TEI>
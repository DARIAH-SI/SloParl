<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-KZNLPIP-Izredna-037-2000-09-06">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor lastninskega preoblikovanja in privatizacije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">FA1E92F91D8CBABDC125694B004F1707</idno>
               <idno type="custom" subtype="day">E7D030C32F5A1487C12569530026FF9D</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=E7D030C32F5A1487C12569530026FF9D</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-KZNLPIP-Izredna-037-2000-09-06.KZNLPIP" n="037">
               <name>Izredna</name>
               <date when="2000-09-06"/>
            </setting>
         </settingDesc>
         <particDesc>
            <listOrg>
               <org xml:id="SDT2-KZNLPIP-Izredna-037-2000-09-06.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-KZNLPIP-Izredna-037-2000-09-06.KZNLPIP">
                        <orgName key="KZNLPIP">Komisija za nadzor lastninskega preoblikovanja in privatizacije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA NADZOR LASTNINSKEGA PREOBLIKOVANJA IN PRIVATIZACIJE</stage>
            <stage type="session">37. izredna seja</stage>
            <stage type="date">(6. september 2000)</stage>
            <stage type="chairman">Sejo je vodil Izidor Rejc, predsednik komisije.</stage>
            <stage type="time">Seja se je pričela ob 8.37 uri.</stage>


            <sp xml:id="SDT2-KZNLPIP-Izredna-037-2000-09-06.sp1">

               <speaker>PREDSEDNIK IZIDOR REJC:</speaker>

               <p>Spoštovani gospodje poslanci, lepo vas pozdravljam na 37. izredni seji komisije za
               nadzor lastninskega preoblikovanja in privatizacije. Lep pozdrav tudi vsem vam, ki
               smo vam poslali vabila, predstavnikom MEOR-ja, gospod državni sekretar dr. Edo
               Pirkmajer, potem gospa Rožičeva, potem je sekretariat za zakonodajo in pravne zadeve,
               Alenka Gorec, potem je predstavnik ministrstva za zunanje zadeve Andrej Grasselli,
               gospod z ministrstva za pravosodje Starman in Igor Bele, potem je gospa Anica
               Lukačič, agencija za denacionalizacijo, nato sta pa predstavnika agencije za
               privatizacijo, gospod Bošnjak in gospa državna sekretarka Sonja Bukovčeva, in pa
               seveda predstavniki javne besede. Lepo vas pozdravljam!</p>
               <p>Dobili ste dnevni red. Vemo, da imamo danes nadaljevanje do sredine končane točke
               dnevnega reda na prejšnji seji, ki se nanaša na privatizacijo državnega premoženja.</p>
               <p>Pred tem pa smo še uvrstili na današnji dnevni red tudi potrditev zapisnikov,
               predlogov zapisnikov izrednih sej 24., 28., 30., 32., 33., 34., 35. in 36. in pa
               rednih sej, 33., 38. in 39., ki so v računalniški mreži. Vemo, da smo imeli veliko
               izrednih sej, ravno na račun tega, ker so včasih nepričakovano padale, bi rekel, bile
               umeščene točke dnevnega reda, na katere smo se morali odzvati in pripravljati
               gradivo. Zato je tudi veliko izrednih sej. Vendar pa, če ima kdo kakšno pripombo
               oziroma kakšno drugačno mnenje, kot je predlog zapisnika, prosim, da tudi pismeno
               sporoči, glede na navedene zapisnike, ki jih imate v sklicu. Če ne, pa prosim, da
               potrdimo predlog, še vedno pa lahko daste svoje pripombe.</p>
               <p>Kdo je za potrditev zapisnikov? <stage>(9 članov.)</stage> Je kdo proti? <stage>(Nihče.)</stage></p>
               <p>Prehajamo na <title>2. TOČKO DNEVNEGA REDA,</title> to je obravnava problematike, ki jo
               je na državnem zboru načela kolegica poslanka Darja Lavtižar-Bebler, ki se nanaša na
               diskriminatorno denacionalizacijo, ki je pa, vsi vemo, čutimo in vidimo, v zadnjih
               dneh pa sploh pojem za sebe in predmet številnih razprav.</p>
               <p>Menim, da je najbolje, da bi dal besedo kar gospe - ali je gospa Darja tu?</p>
            </sp>
            <sp xml:id="SDT2-KZNLPIP-Izredna-037-2000-09-06.sp2">

               <speaker>MAG. JANEZ KOPAČ:</speaker>

               <p>Se opravičujem, če smem pojasniti.</p>
            </sp>
            <sp xml:id="SDT2-KZNLPIP-Izredna-037-2000-09-06.sp3">

               <speaker>PREDSEDNIK IZIDOR REJC:</speaker>

               <p>Izvoli, gospod Janez Kopač.</p>
            </sp>
            <sp xml:id="SDT2-KZNLPIP-Izredna-037-2000-09-06.sp4">

               <speaker>MAG. JANEZ KOPAČ:</speaker>

               <p>Kolegica Darja me je prosila, če jo lahko opravičim, ker bo malo zamudila. Tako da,
               ali bi bilo mogoče najprej preiti na obravnavo 3. točke dnevnega reda?</p>
            </sp>
            <sp xml:id="SDT2-KZNLPIP-Izredna-037-2000-09-06.sp5">

               <speaker>PREDSEDNIK IZIDOR REJC:</speaker>

               <p>Ja, ne, saj mislim, da bo prišla, ko bomo razreševali. Saj menim, da gre v glavnem za
               to, da mi neko stališče zavzamemo, zavedamo se tega vprašanja in ni kaj. Vemo tudi,
               kaj je OMO, se pravi odbor za mednarodne odnose tudi povedal, kaj se tudi dogaja in
               bomo tudi ustrezno stališče zavzeli.</p>
               <p>Zato bi kar nadaljevali s to točko in bi dal besedo kar gospodu Andreju Grasselliju
               z ministrstva za zunanje zadeve, da nas malo obvesti o tej zadevi. Izvoli.</p>
            </sp>
            <sp xml:id="SDT2-KZNLPIP-Izredna-037-2000-09-06.sp6">

               <speaker>ANDREJ GRASSELLI:</speaker>

               <p>Hvala lepa, gospod predsednik. Avstrijska diplomacija je postavila zahtevek v zvezi z
               izvajanjem našega zakona o <stage type="mag">(Nadaljevanje)</stage>
               denacionalizaciji, da bi se ta v delu, ki se tiče vračanja premoženja predvsem tistim
               osebam, to je največ oseb nemške narodnosti, so pa tudi druge, ki so zapustile
               Jugoslavijo, predvsem ozemlje današnje Slovenije, po drugi vojni, izvajali tako, da
               te osebe ne bi bile več dolžne dokazovati svoje lojalnosti jugoslovanski državi,
               ampak da bi - tu gre za postopke ugotavljanja državljanstva - naj bi se izhajala od
               domneve, da so one bile lojalne, sicer jim pa mora državni organ dokazati
               nelojalnost.</p>
               <p>S tem vprašanjem se je poglobljeno ukvarjalo ustavno sodišče, ki je leta 1997 tudi
               sprejelo odločbo, v kateri je natančno obrazložilo, zakaj je potrebno izhajati iz
               domneve, da so bile te osebe nelojalne in jim dati možnost, da dokažejo svojo
               lojalnost, in zakaj je takšna praksa v skladu z vsemi standardi, tudi z zahtevami, ki
               so glede nediskriminacije vgrajene v mednarodne pogodbe o človekovih pravicah.</p>
               <p>Treba je poudariti, da določeni politični krogi v Avstriji - tu mislim predvsem na
               koroškega deželnega glavarja Haiderja - postavljajo zahteve za odpravo avnojskih
               sklepov. S strani avstrijske diplomacije to ni bilo postavljeno v takšni obliki.
               Slovenija je pri reakcijah na te avstrijske zahteve, katerih prvi začetki se
               pravzaprav kažejo že takoj po nastanku slovenske države, izhajala iz našega zakona o
               denacionalizaciji, v bistvu <stage type="mag">(Nadaljevanje)</stage>
               tu gre za zadevo, ki je pač notranje slovenska zadeva.</p>
               <p>Kar se tiče tega drugega političnega teksta, je pa seveda z eskaliranjem izjav,
               zlasti v zadnjem času in seveda predvsem spet z, gre za Haiderja, tudi jasno bilo
               rečeno, mislim, da je bilo to včeraj tudi ob obisku britanskega ministra za evropsko
               združevanje, da ni mogoče pristajati na kakršnokoli revidiranje povojne evropske
               ureditve. Zdaj kar se tiče samega vodenja denacionalizacijskih postopkov, pa seveda
               ministrstvo izhaja iz sklepov, ki jih je o tej zadevi sprejela vlada in ki se jih je
               tudi stalno potem zastopalo. Kar se tiče očitka diskriminatornosti, na to je
               odgovorila odločba ustavnega sodišča in kar se tu da narediti, je samo
               pojasnjevanje.</p>
               <p>Zdaj morda še materialna plat. Če mi pogledamo primerjalno te zadeve, lahko
               ugotovimo, da je v primerjavi s Češko, Slovaško, pa tudi Poljsko, ki pravzaprav
               doslej ni sprejela nekega zakona o vračanju premoženja, slovenska ureditev dovolj
               liberalna in da so avstrijski zahtevki, ki poskuša, seveda to je razumljivo,
               zastopati materialne interese svojih državljanov, neutemeljeni.</p>
               <p>In druga zadeva pa je in najbrž to je pa, to je pa treba tudi upoštevati, da seveda
               dejansko je bila pred odločbo ustavnega sodišča praksa upravnih organov v Sloveniji
               takšna, da niso dopuščali nobenega protidokaza. V bistvu to je bila, čim je bil nekdo
               pripadnik nemške manjšine, to je bila "presunkcija iuris et de iure". In seveda na to
               tudi mislim da predvsem te avstrijski, na tem predvsem tudi ti avstrijski zahtevki
               gradijo, diskriminacija na osnovi nacionalnosti. Ne, ne, gre za različno
               obravnavanje, utemeljeno na lojalnosti države, kar je popolnoma normalna praksa in
               tudi zanimivo je recimo, če se gleda sodno prakso, seveda tu ne gre, tu gre za druge
               primere, ne gre direktno za izvajanje <stage type="mag">(Nadaljevanje)</stage> tu gre za razveljavitev kazenskih sodb, sprejetih po vojni, ampak
               tudi vrhovno sodišče je sprejelo prakso, da je, da smo članstvo v nekateri, v
               določenih organizacijah ne zadošča, treba je ravnanja, ki je nelojalno. In to je
               popolnoma v skladu z vsemi, tudi če gledamo s stališča človekovih pravic in načela
               nediskriminatornosti, ki je seveda danes zelo moderno v Evropi.</p>
            </sp>
            <sp xml:id="SDT2-KZNLPIP-Izredna-037-2000-09-06.sp7">

               <speaker>PREDSEDNIK IZIDOR REJC:</speaker>

               <p>Si končal? Hvala lepa gospod Grasselli. Naša komisija ima ... delovno telo za to
               področje. Mi vemo, da smo spremljali tudi izvajanje denacionalizacije in premnoge
               stvari, dopolnjevali skladno s tudi določili ustavnega sodišča in da pač nismo imeli
               nobenih ugovorov v tej smeri in menim, da bi tudi razprava tako naprej tekla. Bi pa
               vprašal šepredstavnika ministrstva za pravosodje, če ima kaj za povedati oziroma
               agencijo za denacionalizacijo, gospo Lukačičevo. Bi vi. Izvolite, imate besedo.</p>
            </sp>
            <sp xml:id="SDT2-KZNLPIP-Izredna-037-2000-09-06.sp8">

               <speaker>GOSPOD _________:</speaker>

               <p>Najlepša hvala. Glede vloge ministrstva za pravosodje v tem postopku, bi samo
               poudaril, da so vprašanja tudi pravna, ki jih je predstavnik ministrstva za zunanje
               zadeve osvetlil, tako kot jih je on povedal. Vprašanje lojalnosti je pač temeljni, je
               temelj na podlagi katerega se je priznalo oziroma se je odvzelo pravico do
               državljanstva osebam nemške narodnosti, tudi po sedanjem zakonu o denacionalizaciji.
               Skratka ta oblika nacionalizacije premoženja tistih oseb nemške narodnosti, ki niso
               bili lojalni, je vključena v zakon o denacionalizaciji.</p>
               <p>Glede dokazovanja lojalnosti in zahtev ustavnega sodišča, pa bi jaz predlagal, da
               moj kolega iz ministrstva za notranje zadeve, ki ima, ki je pristojno ministrstvo
               pri, na področju ugotavljanja državljanstva, lahko kaj pove na to temo. Drugače pa
               glede drugih zadev, pa ministrstvo za pravosodje spremlja prakso <stage type="mag">(Nadaljevanje)</stage> in tudi v okviru svojih pristojnosti je
               predlagalo in v sodelovanju z uradom za denacionalizacijo pripravilo tudi besedilo
               obvezne razlage 27. člena zakona o denacionalizaciji, kjer razjasni dolžnost vračanja
               nadomestnih zemljišč, in, skratka, sodeluje tudi s pravobranilci, da se ti postopki
               pospešijo in končno zaključijo. Samo to je v bistvu druga tema, ni neposredno
               povezana s tem, kar je bilo na poslansko pobudo danes tukaj obravnavano. Hvala.</p>
            </sp>
            <sp xml:id="SDT2-KZNLPIP-Izredna-037-2000-09-06.sp9">

               <speaker>PREDSEDNIK IZIDOR REJC:</speaker>

               <p>Hvala lepa. Še kdo? Gospod Kopač.</p>
            </sp>
            <sp xml:id="SDT2-KZNLPIP-Izredna-037-2000-09-06.sp10">

               <speaker>MAG. JANEZ KOPAČ:</speaker>

               <p>Bo še prej predstavnik urada.</p>
            </sp>
            <sp xml:id="SDT2-KZNLPIP-Izredna-037-2000-09-06.sp11">

               <speaker>PREDSEDNIK IZIDOR REJC:</speaker>

               <p>Ja, urad za denacionalizacijo.</p>
            </sp>
            <sp xml:id="SDT2-KZNLPIP-Izredna-037-2000-09-06.sp12">

               <speaker>ANICA LUKAČIČ:</speaker>

               <p>Mi se pridružujemo stališčem zunanjega ministrstva. Mislim, da smo bolj ali manj
               usklajeni, in ministrstvo za pravosodje. Jaz sem pravzaprav za to tu, da bom
               pojasnjevala potek denacionalizacije, če bodo o tem vprašanja, ne pa se vmešavala
               oziroma spuščala v politična vprašanja. Hvala.</p>
            </sp>
            <sp xml:id="SDT2-KZNLPIP-Izredna-037-2000-09-06.sp13">

               <speaker>PREDSEDNIK IZIDOR REJC:</speaker>

               <p>Hvala lepa. Ima še kdo kaj? Izvolite, s strani notranjega ministrstva.</p>
            </sp>
            <sp xml:id="SDT2-KZNLPIP-Izredna-037-2000-09-06.sp14">

               <speaker>GOSPOD______:</speaker>

               <p>Ja, notranje zadeve, s strani vladnih resorjev. Ministrstvo za notranje zadeve se
               ukvarja s točko, ki je pomembna kot predhodno vprašanje pri denacionalizaciji, to je
               vprašanje ugotavljanja državljanstva. V zvezi s tem bi tudi sam rekel, da ni kaj
               dosti dodati. Namreč, za to konkretno problematiko je tu relevanten 35. člen zakona o
               državljanstvu FLRJ iz leta 1945, ki govori o tem, da osebe nemške narodnosti ne
               pridobijo jugoslovanskega državljanstva. In s to zakonsko določbo se je ukvarjalo
               ustavno sodišče, ki je povedalo, da zakon o denacionalizaciji, ki v zvezi z
               državljanstvom upošteva to določbo zakona o državljanstvu FLRJ, ni protiustaven, pod
               pogojem, da se omogoča dokazovanje lojalnosti. Z drugimi besedami, ustavno sodišče je
               takrat ocenilo, da ta domneva kolektivne krivde, kot jo Avstrijci nekako doživljajo,
               ni v nasprotju s tedaj priznanimi splošnimi pravnimi načeli, ki so jih priznavali
               civilizirani narodi, skratka, da je odraz odločitve suverene države in da je skladna
               s povojno antifašistično prakso držav zmagovite koalicije.</p>
               <p>Ministrstvo za notranje zadeve se ukvarja z ugotavljanjem državljanstva na drugi
               stopnji. Na prvi stopnji to vprašanje rešujejo upravne enote. Lahko vas seznanim samo
               z nekaj relevantnimi podatki v zvezi s tem.</p>
               <p>Na ministrstvu za notranje zadeve je od decembra 1992 bilo vloženih 967 pritožb na
               odločbe v zvezi z ugotavljanjem državljanstva. Praktično se vse te pritožbe nanašajo
               ravno na problematiko ugotavljanja lojalnosti. Od teh pritožb je ostalo 389
               nerešenih. V zadnjem času smo, zato da bi to problematiko čim prej izpeljali do
               konca, nekoliko okrepili ekipo, ki na tem dela, tako da se te pritožbe pospešeno
               rešujejo. Za statistiko bi bilo zanimivo tudi to, da je bilo od578 rešenih zadev
               ugodeno pritožbam 206-krat in v vseh primerih so bile zadeve vrnjene nazaj na prvo
               stopnjo. 125 upravnih sporov, od tega 39 rešenih ugodno in znova zadeve vrnjene
               ministrstvu za notranje zadeve.</p>
               <p>Naš trud na tem področju je usmerjen predvsem v dvoje. Radi bi, da ta točka čim
               prej, bi rekel, odide z dnevnega reda, zato smo, kot rečeno, nekoliko okrepili delo
               na tem področju. Drugič, dali navodilo tistim, ki rešujejo te zadeve na drugi
               stopnji, da če je le mogoče, tudi meritorno odločijo -se pravi, ne tako kot doslej,
               vračajo <stage type="mag">(Nadaljevanje)</stage> nezakonite odločbe
               nazaj na prvo stopnjo - štejemo namreč, da smo pravzaprav druga stopnja, torej
               ministrstvo in upravne enote na tem področju eno in da ne moremo drug na drugega
               prelagati odgovornosti. In drugič, razmišljamo o tem, da bi zaradi transparentnosti,
               zaradi zagotavljanja pravne varnosti sestavili merila, ki jih je doslej praksa
               oblikovala v zvezi z ugotavljanjem lojalnosti. To je tista boleča točka, kjer bi
               lahko država veliko naredila, tako da pokaže, da imamo neka jasno oblikovana merila,
               na podlagi katerih upravni organi odločajo o tem, ali je neka oseba bila lojalna ali
               ni bila lojalna.</p>
               <p>To je pa pravzaprav tudi vse, kar je pomembnega v zvezi s to problematiko v našem
               resorju. Hvala.</p>
            </sp>
            <sp xml:id="SDT2-KZNLPIP-Izredna-037-2000-09-06.sp15">

               <speaker>PREDSEDNIK IZIDOR REJC:</speaker>

               <p>Hvala lepa predstavniku ministrstva za notranje zadeve. Prej sta prispeli direktorica
               agencije za revidiranje, gospa Kovačeva, in njena namestnica, gospa Žustova, obema
               lep pozdrav. Zdaj je pa tudi prispela in se nam pridružila gospa Darja
               Lavtižar-Bebler, ki bo dobila tudi besedo. Pred tem pa bo gospod Janez Kopač še nekaj
               povedal.</p>
            </sp>
            <sp xml:id="SDT2-KZNLPIP-Izredna-037-2000-09-06.sp16">

               <speaker>MAG. JANEZ KOPAČ:</speaker>

               <p>Rad bi rekel samo to, javil sem se k besedi, in preden dobi besedo kolegica
               Beblerjeva, bi rad poudaril, da se mi zdi seveda tudi danes po nastopu predstavnikov
               vlade primerno in potrebno, da obravnavamo to točko dnevnega reda, ki izhaja iz
               poslanskega vprašanja. In če začnem, se ponovno vprašamo, kaj je sploh bila vsebina
               sklepa državnega zbora. Kolegica Beblerjeva je rekla, Republika Slovenija nima
               zadosti jasnega stališča v zvezi z nediskriminatorno denacionalizacijo, zatorej
               obravnavajmo to točko dnevnega reda. In to danes počnemo. Mi moramo potem pripraviti
               neke sklepe, ne vem sicer, kako jih bo predsednik oblikoval, vendar menim, da iz
               stališča predstavnikov vlade tudi danes tu, na tem mestu izhaja, da povsem jasnega
               stališča žal vlada Republike Slovenije še vedno nima. Gospod Starman je poudaril, da
               je problem ali pa da je nediskriminatorna denacionalizacija že vzakonu o
               denacionalizaciji urejena. To ne drži. Zakon o denacionalizaciji je bil v tem primeru
               bolj restriktiven, šele odločba ustavnega sodišča iz leta 1997 ga je sprostila.
               Ustavno sodišče je vneslo v zakon o denacionalizaciji duh avnojskih sklepov, ki so
               načeloma odvzemali premoženje pripadnikom nemške manjšine, avnojski sklepi so rekli,
               razen lojalnim, zakon o denacionalizaciji tega ni rekel, to je reklo šele ustavno
               sodišče leta 1997. Tako da je pravzaprav stališče Republike Slovenije, če rečemo,
               podpiramo stališče, kot ga je sprejelo ustavno sodišče leta 1997, je to že jasno,
               ampak zdi se mi, da iz vseh navedb predstavnikov vlade tu to ni bilo tako jasno. Tudi
               gospod Grasselli je govoril pa o praksi vrhovnega sodišča, ki pa naj bi šla v to
               smer, da je treba pa dokazovati nelojalnost. Gre predvsem za vprašanje, ali se
               dokazuje lojalnost ali se dokazuje nelojalnost, kajti če začneš z enega konca, je
               seveda ugodnejše za državo, Republiko Slovenijo, če začneš z drugega konca, je seveda
               ugodnejše za potencialne denacionalizacijske upravičence, ki v glavnem izhajajo iz
               današnje Republike Avstrije.</p>
               <p>Zato se mi zdi, da je primerno, da to seveda obravnavamo. Upam, da bomo sprejeli
               jasne in nedvoumne sklepe, ki bodo šli v smer tega, da povemo, da je to stališče v
               Republiki Sloveniji povsem jasno in da zakona o denacionalizaciji v zvezi <stage type="mag">(Nadaljevanje)</stage> z vprašanjem visokih političnih
               predstavnikov Republike Avstrije, nikakor ne nameravamo spreminjati in da o tem
               skratka ni nobenega pogovarjanja več, od odločb ustavnega sodišča leta 1997 dalje pa
               še prav zagotovo ne. Hvala lepa.</p>
            </sp>
            <sp xml:id="SDT2-KZNLPIP-Izredna-037-2000-09-06.sp17">

               <speaker>PREDSEDNIK IZIDOR REJC:</speaker>

               <p>Hvala gospod Kopač. Želi gospa Darja Lavtižar. Imate besedo.</p>
            </sp>
            <sp xml:id="SDT2-KZNLPIP-Izredna-037-2000-09-06.sp18">

               <speaker>DARJA LAVTIŽAR-BEBLER:</speaker>

               <p>Hvala lepa za besedo. Torej jaz bi se najprej opravičila, ker sem zamudila na tole
               sejo, nisem bila seznanjena s tem, da je danes na dnevnem redu te komisije tudi ta
               točka dnevnega reda, sicer bi seveda prišla pravočasno in bi se tudi temeljito
               pripravila za to točko dnevnega reda, česar pač nisem storila iz razlogov, ki jih
               zdaj tukaj navajam.</p>
               <p>No, gre, ko govorimo o tej diskriminatorni oziroma nediskriminatorni
               denacionalizaciji, gre seveda za več ravni tega problema. Ena raven je navznoter. In
               problem s katerim se vsi strinjamo, da se denacionalizacija ne odvija tako hitro, kot
               bi si to želeli in kot bi to bilo tudi prav. To je ena stvar. Druga stvar pa je zdaj
               ta mednarodni vidik oziroma zunanji vidik tega problema, ko nam zdaj zlasti Avstrija
               očita diskriminatorno denacionalizacijo. Tukaj seveda se zastavlja vprašanje, ali je
               sploh oportuno zastavljati to vprašanje na ta način, ker vemo, da se je po vojni
               marsikaj od teh vprašanj, ki so povezana tudi s to denacionalizacijo urejalo na ravni
               mednarodnih konferenc in mednarodnih pogodb. Eno je postdamska konferenca ki je
               pravzaprav zaokrožila to povojno ureditev v Evropi, drugo konkretneje je seveda
               avstrijska državna pogodba, kjer je določila, da se bo odvzeto premoženje avstrijskim
               državljanom in drugim, gre seveda tukaj za avstrijske državljane, ki jim je bilo
               odvzeto premoženje na tleh Slovenije, tedanje Jugoslavije, štelo kot reparacija
               Avstrije oziroma povračilo škode, ki jo je Avstrija v času druge svetovne vojne
               povzročila na naših tleh, da pa bo potem Avstrija tem razlaščencem dala
               odškodnino.</p>
               <p>Zato smo mi seveda povsem zavedajoč se tega problema, v prvem sklicu državnega
               zbora, takrat še skupščine, bila sem takrat tudi članica ustreznih komisij, zato vem
               natančno, v zakon o denacionalizaciji zapisali, da tisti tuji državljani, ki so
               dobili odškodnino ali somogli dobiti odškodnino, ti potem niso upravičenci po našem
               zakonu o denacionalizaciji. Torej tisti, ki so dobili ali so jo imeli pravico dobiti.
               In glede na, seveda to avstrijsko državno pogodbo, je stvar po mojem prepričanju
               jasna. Če pa Avstrija zdaj ne priznava te avstrijske državne pogodbe in se izmika
               obveznostim, ki jih je prevzela oziroma, ki so ji bile določene z avstrijsko državno
               pogodbo, potem lahko na tej strani zastavimo vprašanje tudi, kdaj pa bo Avstrija
               potem svoje obveznosti do reparacij,ki jih ima do Slovenije, izpolnila. Mi smo seveda
               smatrali, da so te stvari urejene z vsemi temi meddržavnimi pogodbami, da to sodi v
               sklop povojne ureditve v Evropi in da se o tem enostavno ne bomo več pogovarjali.</p>
               <p>Zdaj se seveda, glede na to, da nekateri naši predstavniki na mednarodnih srečanjih,
               nekako bolj neodločno ali pa preveč <stage type="mag">(Nadaljevanje)</stage> ležerno pravzaprav pristajajo na pogovore, recimo lahko tudi
               izsiljevanja, se postavlja kot da se je Slovenija celo pripravljena o teh stvareh
               pogovarjati. En problem v zvezi s to diskriminatorno oziroma nediskriminatorno
               denacionalizacijo se seveda dotika našega procesa vključevanja v Evropsko unijo, kjer
               vemo, da je Avstrija poskušala ta problem postaviti na mizo v okviru tega procesa
               našega približevanja Evropski uniji. In vsaj to nekako se zdi, da je za zdaj
               razrešeno, da Evropska unija oziroma predstavniki Evropske unije ne bodo tega
               vprašanja dopustili, da bi prišlo spet na mizo in pravijo, to je bilateralen problem
               med Avstrijo in Slovenijo. Vprašanje je, če je res to sploh bilateralen problem. V
               enem smislu ja, v drugem smislu je pa morda to celo multilateralen problem. Kajti
               avstrijska državna pogodba, veste, da so jo podpisale te zmagovite sile, države
               zmagovite sile v drugi svetovni vojni, da je Jugoslavija bila pač tudi, kako se temu
               reče strokovno, ni bila podpisnica, ampak bila je neka vpletena stran v tej zadevi in
               da je ta avstrijska državna pogodba zdaj deponirana pri Rusiji, Ruski federaciji in
               da Slovenija pravzaprav niti ni zavzela do zdaj jasnega stališča o tem, ali se mi
               hočemo tudi formalno potegovati za nasledstvo te avstrijske državne pogodbe. Čeprav
               že iz naših ustavnih in drugih nekako temeljev izhaja, mi smo si zapisali že v
               temeljno ustavno listino in potem seveda tudi v novo, v ustavni zakon za izvedbo
               ustave, da Slovenija prevzema kot pravna naslednica vse tiste mednarodne pogodbe, ki
               jih je podpisala oziroma ratificirala Jugoslavija.</p>
               <p>Mene pri vsej tej zadevi seveda moti to, da prvič Slovenija ni povedala jasnega
               stališča, ne o tem nasledstvu do avstrijske državne pogodbe, občasno se je celo
               pojavljala utemeljitev, da morda to ne bi niti bilo modro in da zaradi tega je bolje
               na to počakati, dopuščam, tudi takšno odločitev, seveda ob ustrezni argumentaciji. In
               drugič ni se Slovenija postavila na jasno stališče, da se mi o teh povojnih
               mednarodno pravnih ureditvah, nismo z nikomer pripravljeni več pogajati.</p>
               <p>In seveda, vi tudi dobro veste, da so najprej, da to ni slučajno, da je najprej
               Slovenija bila vzeta pod lupo v zvezi s to diskriminatorno denacionalizacijo in šele
               pozneje so zdaj začeli govoriti o Nemčiji, tudi o ... Nemcih v, na Češkem in
               Slovaškem, zaradi tega, ker se je nekako tudi skozi naš primer pokazalo, da morebiti
               se pa vendarle puščajo nekoliko priprta oziroma odprta vrata za to, da se te stvari
               revidirajo.</p>
               <p>Zato je bil moj namen, ko sem sprožila to vprašanje na državnem zboru in tudi
               predlagala sklep, da državni zbor obravnava to problematiko, da torej pridemo do
               jasnega stališča tako državnega zbora kot vlade in da seveda tudi vsi tisti, ki
               predstavljajo Slovenijo potem navzven v zvezi s temi vprašanji, se teh stališč in
               usmeritev tudi dosledno držijo. Hvala lepa.<stage type="mag"/>
               </p>
            </sp>
            <sp xml:id="SDT2-KZNLPIP-Izredna-037-2000-09-06.sp19">

               <speaker>PREDSEDNIK IZIDOR REJC:</speaker>

               <p>Hvala lepa, gospa kolegica Beblerjeva. Lepo pozdravljam gospoda dr. Antončiča,
               predsednika računskega sodišča, in kolegico Bikeževo. Besedo ima Miran Potrč, potem
               pa gospod Starman.</p>
            </sp>
            <sp xml:id="SDT2-KZNLPIP-Izredna-037-2000-09-06.sp20">

               <speaker>MIRAN POTRČ:</speaker>

               <p>Hvala lepa. Tudi sam menim, da je koristno, da ponovno obravnavamo to vprašanje na
               podlagi zahteve poslanske kolegice, gospe Darje Lavtižar-Bebler, in menim, da gre za
               nekaj vidikov obravnave tega vprašanja, seveda z jasnim ciljem, dobiti nesporna
               stališča v državnem zboru; pa ne samo dobiti nesporna stališča, ampak zagotoviti, da
               bodo ta nesporna stališča tudi nesporno jasno potem v vseh kontaktih, mednarodnih in
               bilateralnih, dosledno uveljavljana.</p>
               <p>Prva raven vprašanj so zame posredne ali pa kdaj pa kdaj tudi bolj neposredne
               zahteve posameznikov s strani avstrijskih oblasti. Ne bom rekel, da je to prijetno in
               simpatično, vendar je težko krivdo za to valiti na kogarkoli, ker je pač to stvar
               konkretnih opredelitev posameznikov zaradi prepričanja, da morajo, recimo,
               uveljavljati takšne interese, ali pa tudi iz notranjepolitičnih razlogov, kot to po
               mojem dela Haider in delajo zdaj v zadnjem času tudi nekateri drugi avstrijski vidni
               politiki, ki sežejo tudi na Dunaj, in v tem delu bi z gospodom Grassellijem ne
               soglašal povsem, da gre samo za Koroško in Haiderja v zadnjem času, ampak tudi za
               nekaj več. Ampak še enkrat povem, to je neprijetno, vendar to daje dodatne obveznosti
               naši državi in našim politikom, mi pa ne moremo reči, da lahko to onemogočimo ali pa
               preprečimo, ker je pač takšno postavljanje zahtev v njihovi domeni.</p>
               <p>Drugo pa je vprašanje našega ravnanja v tem primeru. In kar zadeva
               denacionalizacijo, bi upal trditi, da je v dosedanjih postopkih izvajanja bilo z naše
               strani kar nekaj nedoslednosti.</p>
               <p>Najprej bi opozoril to komisijo, da smo tri, štiri leta nazaj diskutirali o tem,
               kako se v naši državi ugotavlja vprašanje podeljevanja državljanstva. In takrat smo
               ugotovili, da ta postopek teče tudi, ne bom rekel v celoti, ampak tudi nejasno,
               nekorektno, brez nespornih navodil, ki bi morala biti dana vsem upravnim enotam za
               ugotavljanje državljanstva. Takratje po sklepih naše komisije bila opravljena s
               strani ministrstva za notranje zadeve neke vrste revizija ali pa ugotovitve
               dejanskega stanja in je bilo ugotovljeno, da je - to govorim na pamet, ampak red
               velikosti je bil približno nekaj manj kot 10%, bilo primerov, v katerih se je
               podeljevalo državljanstvo tudi v nasprotju s kriteriji in pogoji, ki so bili v naši
               zakonodaji določeni. Povezava je bila pa vedno in direktno samo na pridobitev
               premoženja, ne karkoli drugega.</p>
               <p>Drugo. V svoji dokumentaciji imam, resda posamično, ampak nekatere izjave in pisma
               iz časov 90. let, ki so bila širokogrudna do možnih, še pred sprejemom zakona, v času
               njegovega pripravljanja, do možnih načinov reševanja denacionalizacije tudi za te
               tako imenovane tujce ali pa avstrijske državljane, pa tudi plemiče in podobno, kjer
               je bilo govora, saj bomo pa to potem na ustrezen način uredili, in so <stage type="mag">(Nadaljevanje)</stage> določene obljube in pričakovanja
               v tej smeri bila. In verjamem, da posamezniki, ki so to počeli, kasneje v kontaktih
               imajo težko popolnoma nesporna, jasna in decidirana stališča.</p>
               <p>Tretje, kar mene resnično moti in ne razumem, je pa vprašanje, na katerega je že
               opozorila tudi kolegica Beblerjeva, to je avstrijska državna pogodba. Kakorkoli danes
               obravnavamo s političnimi prizvoki, s političnimi interesi, tudi zaradi časa, v
               katerem smo, pred volitvami, vprašanje avnojskih sklepov, pa karkoli si kdo ob tem
               misli, ampak osem let po avnojskih sklepih, leta 1955 je bila podpisana avstrijska
               državna pogodba. In avstrijska državna pogodba je glede premoženja avstrijskih
               državljanov nesporno jasno kot mednarodni pravni akt uredila vsa vprašanja. In ne
               imeti toliko, bi rekel, jasnih stališč ali pa toliko odločnosti, pa to povedati vis a
               vis gospodom v Avstriji - jaz enostavno ne razumem, no! Mislim, da je to neodgovorno
               ravnanje vsakega politika v Sloveniji, ki tega ne naredi. Glejte, sam imam pač - ker
               takrat, izgleda, tega ni bilo - tu iz zveznega uradnega lista, takratnega še,
               avstrijsko državno pogodbo, in 27. člen, kjer v drugem odstavku nesporno piše <stage>(bom
               sproti prevajal, pa najbrž bo kakšna napaka)</stage>: "Ne oziraje se na predhodne določbe bo
               Federativna ljudska republika Jugoslavija imela pravico, da zapleni, zadrži ali
               likvidira avstrijsko premoženje, pravice in interese, ki se nahajajo na
               jugoslovanskem ozemlju na dan uveljavitve te pogodbe. Avstrijska vlada se obvezuje,
               da bo nadoknadila škodo avstrijskim državljanom, katerih premoženje bo odvzeto po tej
               točki." Ja, kaj še hočete več?! In zdaj taka določba, podobna, je bila v 24. členu
               sprejeta za vse primere, kjer je šlo za povzročeno škodo s strani zavezniških sil
               avstrijskim državljanom kjerkoli, ker je pač Avstrija v tistem času sodelovala v
               vojni, no, in je sodelovala v vojni na strani agresorjev, čeprav je možno diskutirati
               o aneksiji ali neaneksiji, ampak na ta način so jo zavezniki tretirali. In je tudi v
               tem primeru avstrijskim državljanom bilo onemogočeno zahtevati kakršnokoli povrnitev
               škode in je to škodo morala nadoknaditi avstrijska oblast.</p>
               <p>In kje smo bili mi tudi nedosledni po tej točki? Tudi o tem smo v tej komisiji
               razpravljali in kasneje sprejeli jasno usmeritev, šele v zadnjem poročilu je bilo o
               tem govora. Namreč, da je določba, ki govori o tem, da nimajo pravice do
               denacionalizacije tisti, ki jim je bilo ali bi jim lahko bilo povrnjeno premoženje na
               podlagi določb prav avstrijske državne pogodbe oziroma teh ustreznih obvez po vojni,
               pa vemo, nekaj časa tega upravni organi niso izvajali, ker niso dobili takšnih
               direktnih navodil s strani ustreznih organov v državi. Mi smo kasneje, šele z
               zadnjimi dopolnitvami zakona o denacionalziaciji jasno napisali, da se ta obveznost
               ugotavlja v upravnem postopku po uradni dolžnosti. <stage type="mag">(Nadaljevanje)</stage> Marsikdo je takrat rekel, po nepotrebnem. Morda res
               po nepotrebnem, samo napisali smo prav zato, ker se je pred tem to po uradni
               dolžnosti ni ugotavljalo in so bili lahko primeri ali pa obljube, da bomo tudi
               nekomu, jaz ne trdim, da je takšen bil ali pa ne bil, dopuščam pa možnost, da je
               kakšen takšen bil, dobil premoženje, čeprav bi lahko dobil v skladu z 27. členom
               avstrijske državne pogodbe, odškodnino v Avstriji, pa je iz teh ali drugih razlogov,
               ni uveljavil.</p>
               <p>Zato se mi zdi, da je prav, da če je že avstrijska stran, ponovno postavila ta
               vprašanja, da jih mi res nesporno jasno povemo, da ne zlorabljamo to vprašanje, brez
               potrebe za notranje politične razprave, ker najbrž temelji ali pa nekateri od
               temeljev, ali pa vsi temelji slovenske državnosti do koderkoli že segajo, so celotni
               in ni mogoče nobenega od teh neposredno iztrgati, sploh pa ne dejstva, da po
               avstrijski državni pogodbi je takratna Jugoslavija in mi v tem pogledu, imamo interes
               biti nasledniki takratne Jugoslavije, bila na strani zaveznikov in je bila ena od
               zmagovalk in je zato tudi takšne pravice dobila.</p>
               <p>Jaz bi želel, da smo v teh pogledih nesporno jasni in da nihče, niti upravni organi
               v neposrednih postopkih, pa tam je problemov najmanj, niti politiki, kadarkoli imajo
               pravico kakorkoli pod dvom, ali pod vprašaj to postavljati. Ampak naj bodo enkrat
               stališča jasna, ne bomo diskutirali, bomo videli, bomo strokovno preverili, mogoče pa
               je kaj narobe, ker v tem delu se potem vedno neke, ... po tekstu nekaj obljube
               dajejo, da je še nekaj odprtega, kar bi bilo treba razčistiti. Hvala lepa.</p>
            </sp>
            <sp xml:id="SDT2-KZNLPIP-Izredna-037-2000-09-06.sp21">

               <speaker>PREDSEDNIK IZIDOR REJC:</speaker>

               <p>Hvala lepa. Gospod Starman, ministrstvo za pravosodje.</p>
            </sp>
            <sp xml:id="SDT2-KZNLPIP-Izredna-037-2000-09-06.sp22">

               <speaker>GOSPOD STARMAN:</speaker>

               <p>Najlepša hvala gospod predsednik. Jaz bi samo poudaril, da je morda, sem bil morda
               nejasen prej, glede spreminjanja oziroma dopolnjevanja zakona o denacionalizaciji.
               Res je, da so te določila avnojskih odlokov o nacionalizaciji premoženja oseb nemške
               narodnosti, ki so sodelovali z okupatorjem bile vključene v zakon o
               denacionalizaciji. Res je tudi, da je odločba ustavnega sodišča razumevanje, ni
               spreminjala zakona, ni spreminjala zakona, ampak razumevanje te domneve kot je
               povedal tudi gospod Grasselli, spremenila. Tako da je v postopkih, kar je bilo že
               danes ponovno opozorjeno, v postopkih ugotavljanja, ali so imeli, ali so imele
               oblasti, jugoslovanskem, tedanjem času pravico nepriznati državljanstva določenim
               osebam, ki niso bile, ki so bile nemške narodnosti, o tem se ponovno odloča v
               postopkih denacionalizacije. In v teh postopkih je možno tako kot je bilo predvideno
               v avnojskih odlokih oziroma v tem odloku, ki se je ukvarjal z odvzemom premoženja,
               dokazovati lojalnost. In v primeru dokaza lojalnosti, tudi pridobiti
                  državljanstvo<stage type="mag">(Nadaljevanje)</stage> oziroma
               ugotovitev, da bi v tistem času ta oseba lahko imela državljanstvo.</p>
               <p>Tako, da tukaj se v bistvu ne razlikujemo. Res je, da se je na začetku domnevalo, da
               se je avtomatično domnevala nelojalnost, sedaj po odločbi iz leta 1997 je pa to
               dokazovanje možno in se tudi izvaja. Hvala.</p>
            </sp>
            <sp xml:id="SDT2-KZNLPIP-Izredna-037-2000-09-06.sp23">

               <speaker>PREDSEDNIK IZIDOR REJC:</speaker>

               <p>Hvala lepa. Gospod Grasselli, potem pa ...</p>
            </sp>
            <sp xml:id="SDT2-KZNLPIP-Izredna-037-2000-09-06.sp24">

               <speaker>ANDREJ GRASSELLI:</speaker>

               <p>Hvala lepa. Jaz se s tem, kar je povedala gospa poslanka Beblerjeva o mednarodnih
               sporazumih, seveda strinjam. Vse te zadeve so bile izčrpno pojasnjene, ne samo
               avstrijski strani, ampak tudi vsem državam članicam Evropske unije in Združenim
               državam Amerike v Et memoarju, ki je bil pripravljen 2. februarja letos in
               distribuiran. Tako da tu je seveda, kar se tiče teh aktov, mednarodnih pogodb, ki so
               nastale po drugi svetovni vojni, ali pa v zvezi s koncem druge svetovne vojne, je
               zadeva popolnoma jasna.</p>
               <p>Zdaj tudi, kar se tiče postopkov ugotavljanja tega, ali je bila neka oseba upravičena
               pridobiti odškodnino ali pa je tudi dejansko dobila, no saj bistveno je, ali je bila
               sploh upravičena. V drugi državi tudi to poteka. To je zelo pomembno, zato ker mi na
               koncu, to dokumentacijo je treba imeti ustvarjeno in isto to poteka tudi z Avstrijo
               in seveda to je tudi en način, v bistvu na tej ravni seveda tu je nek dialog.</p>
               <p>Zdaj, kar se tiče vprašanj revizije povojne ureditve in pa razprave o sklepih
               AVNOJ-a. Tu Slovenija nima kaj razpravljati z Avstrijo in takšne razprave ni bilo in
               jo tudi ne bo.</p>
               <p>V zvezi z očitkom diskriminatornosti. Ta je stališče, ki ga zastopa vlada, stališče,
               ki ga je zavzelo ustavno sodišče in je v tej odločbi z vidika človekovih pravic
               obrazloženo tako, da vzdrži vsako presojo. Omenjena je bila večkrat tudi avstrijska
               državna pogodba. To je nedvomno akt, katerega veljavnost danes in nihče od velikih
               sil ne zanika. Ravno tako aktualen kot za Slovenijo<stage type="mag">(Nadaljevanje)</stage> je tudi za Češko in Slovaško, ki sta bili ravno tako
               podpisnici oziroma ki sta ravno tako pristopili kasneje k tej pogodbi. Je pa res, da
               kar se tiče same formalne notifikacije, seveda nobena od teh držav, ki so nastale iz
               nekdanjih pogodbenic, ki so prenehale obstajati, formalno te notifikacije doslej ni
               izvršila.</p>
               <p>Seveda, ministrstvo za zunanje zadeve to stvar zelo pozorno spremlja, je tudi
               aktivno, vodi konsultacije z vsemi temi državami. O tem je bila tudi razprava na
               odboru za mednarodne odnose, mislim, da je bila zelo vsebinska, to je bila zaprta
               seja, zato pač mislim, da tu ne bi želel podrobnosti pojasnjevati. Ampak stališče je,
               da je to veljaven akt, iz katerega mi izhajamo. Kar se pa tiče formalne notifikacije,
               to je pa na koncu tako ali tako tudi zadeva, ki če bi se opravila, bi morala prek
               parlamenta, in če se bo tu karkoli spremenilo, potem bo gotovo ta stvar tudi
               predložena.</p>
            </sp>
            <sp xml:id="SDT2-KZNLPIP-Izredna-037-2000-09-06.sp25">

               <speaker>PREDSEDNIK IZIDOR REJC:</speaker>

               <p>Hvala lepa. Gospod Virant, prosim.</p>
            </sp>
            <sp xml:id="SDT2-KZNLPIP-Izredna-037-2000-09-06.sp26">

               <speaker>DR. GREGA VIRANT:</speaker>

               <p>No, gospod Grasselli je pojasnil zunanjepolitični vidik, sam bi pa morda še nekaj
               dodal k tistemu, kar je gospod Starman, o notranjepolitičnem vidiku in na jasno
               zastavljeno vprašanje gospoda Kopača bi jasno odgovoril takole:</p>
               <p>Iz nobenega dosedanjega ravnanja vlade ne izhaja, da bi imela vlada kakršenkoli
               namen revidirati ali novelirati tiste določbe zakona o denacionalizaciji, ki govorijo
               o ugotavljanju državljanstva in ugotavljanju lojalnosti in o pravici do
               denacionalizacije v povezavi s pravico do uveljavljanja odškodnine v drugih državah.
               Torej, vključno s tem, da se to ugotavlja v postopkih po uradni dolžnosti. Glede tega
               vlada ni izrazila nobenega pomisleka doslej, noben poskus ni bil narejen, niti
               začetek priprave kakšne novelacije zakona. Tako da je ta diskusija, torej
               notranjepolitični problem pravzaprav umetno ustvarjen, tega problema ni - vlada ni
               imela in nima tega namena, tu je stvar popolnoma jasna.</p>
               <p>Torej, zakon o denacionalizaciji z interpretacijo, kot jo je zavzelo ustavno
               sodišče, je tu, je politično primeren, ustrezen, vlada ga podpira, in zastavlja se
               samo vprašanje njegovega izvrševanja. Tu bi pa opozoril na noto avstrijskega
               veleposlaništva, v kateri veleposlaništvo zelo vljudno prosi - ta izraz je
               uporabljen, "vljudno prosi" - da se v teh postopkih, ne da bi se spuščali v vprašanje
               ustreznosti zakona, da se v teh postopkih upoštevajo njihova stališča o tem, kdo je
               bil upravičen v avstrijski državni pogodbi do odškodnine, da se <stage type="mag">(Nadaljevanje)</stage> postavijo jasna merila za ugotavljanje
               lojalnosti in tako naprej. Mislim, da je taka prošnja povsem legitimna in z vidika
               zaščite interesov njihovih državljanov nekaj popolnoma normalnega. In o teh dveh
               stvareh pač razmišljamo.</p>
               <p>V zvezi z ugotavljanjem državljanstva se nam zdi prav in primerno, da postavimo
               jasna merila. Gospod Potrč je omenil, da je dobil vrsto informacij, da je bilo
               podeljevanje državljanstev benevolentno - dobro, torej recimo, preveč odprto ali
               premalo dosledno. Po drugi strani imam sam, recimo, vrsto informacij, res
               pridobljenih neuradno, s strani strank v teh postopkih, da je bilo ravno obratno -
               torej, očitajo restriktivno, šikanozno tolmačenje in izrazito nenaklonjen odnos.
               Zaradi tega še enkrat pravim, je prav z vidika pravne varnosti, da tu postavimo neka
               merila in da jasno povemo, komu priznavamo lojalnost, neda bi kakorkoli posegali v
               zakon o državljanstvu.</p>
               <p>To je notranjepolitično stališče vlade Republike Slovenije. Upam, da je bil odgovor
               dovolj jasen. Če je pa še kaj za pojasniti, pa z veseljem.</p>
            </sp>
            <sp xml:id="SDT2-KZNLPIP-Izredna-037-2000-09-06.sp27">

               <speaker>PREDSEDNIK IZIDOR REJC:</speaker>

               <p>Hvala lepa, gospod Virant. Gospa Darja Lavtižar-Bebler.</p>
            </sp>
            <sp xml:id="SDT2-KZNLPIP-Izredna-037-2000-09-06.sp28">

               <speaker>DARJA LAVTIŽAR-BEBLER:</speaker>

               <p>Torej, tu bi rada opozorila še na eno stvar. Mislim, da ni slučajno, da so posamezni
               avstrijski politiki izpostavili vprašanje avnoja, zavedajoč se seveda, da tudi pri
               nekaterih naših notranjih dejavnikih avnoj vsebuje neke politične negativne
               implikacije, konotacije, kakor že hočete to razumeti, in da je to tudi neka niša,
               neka veža, skozi katero lahko vso to zadevo Avstrija razrahlja. In nekateri naši
               politiki so pač to kost tudi uspešno pograbili. In zdaj imamo seveda to, kar imamo,
               ker če bi bili dosledni in korektni, bi se zavedali tudi tega dejstva, da ne glede na
               to, ali Slovenija zdaj priznava avnojske sklepe ali ne, še vedno velja, kot je rekel
               tudi gospod Grasselli, avstrijska državna pogodba, ki se ni sklicevala na avnoj,
               ampak je enostavno vsebinsko povedala, da tem ljudem avstrijskega porekla oziroma
               nemškega porekla gre odškodnina potem v Avstriji s strani avstrijske države, da pa se
               njihovo premoženje tukaj šteje kot reparacija za škodo, povzročeno na slovenskih tleh
               oziroma takrat na tleh Jugoslavije. In samo način je bil pravzaprav zelo spreten s
               strani posameznih avstrijskih visokih politikov, da so to lansirali na ta način, da
               smo mi v svoji neozaveščenosti ali kakorkoli že bili pripravljeni sprejeti to temo
               kot problematično in, hočeš nočeš, je zdaj to nekakšen aktualen najvišji politični
               problem ta trenutek v Sloveniji.</p>
               <p>Gospod Paner, ki je bil prej omenjen, da je s strani avstrijskega veleposlaništva
               predstavil stališče Avstrije, v katerem pravijo, da zelo vljudno prosijo za
               tolmačenje ali nekaj podobnega - imela sem priložnost srečati gospoda Panerja na
               okrogli mizi o diskriminatorni denacionalizaciji, ki jo je pripravila Liberalna
               demokracija Slovenije, kjer <stage type="mag">(Nadaljevanje)</stage> ta vljudnost ni prišla do tako velikega izraza, in ko je gospod Paner
               šel za posameznimi novinarji, ki so šli poročat s te okrogle mize, naj ne nasedajo
               tem komunističnim in ne vem kakšnim še razlagam te povojne ureditve in avstrijske
               državne pogodbe inavnojskih sklepov. Tako da se je ta velika vljudnost pokazala v
               večih finesah, v večih pojavnih oblikah.</p>
               <p>Očitajo nam, da gre za diskriminatorno denacionalizacijo v tem pogledu, kar je zdaj
               dokazno breme, obrnjeno, se pravi tisti, ki je morebitni upravičenec do razlaščenega
               premoženja, mora pa zdaj dokazovati, da je bil lojalen in tako naprej in tako naprej.</p>
               <p>S strani mednarodnih pravnikov smo bili opozorjeni na dve stvari, ki sem mi zdita ta
               trenutek pomembni. Ena je, da se razlagajo zakoni oziroma zakonodaja, pravni red, v
               duhu tistega časa, v katerem so nastali. Veste, da je to bilo po vojni, da je bila
               druga svetovna vojna, do zdaj največja vojna, tako pravijo, z najbolj grozovitimi
               posledicami v Evropi in tudi širše, in da je ta pravni red bil pač sestavni red
               povojne evropske in svetovne, če hočete, ureditve. To je ena stvar, tako da se mi zdi
               to zelo pomembno poudariti. Druga stvar pa je, diskriminatorno je lahko nekaj, če
               velja, da za enake kategorije ljudi oziroma upravičencev ni urejeno na enak način. Če
               pa so pravice in obveznosti za enako kategorijo upravičencev oziroma prizadetih
               urejene z enakimi načeli in enakimi pravili, potem pa tu ni moč govoriti o
               diskriminaciji. Tako so nam povedali nekateri profesorji mednarodnega in drugih
               pravnih vej s pravne fakultete.</p>
               <p>Zato se mi zdi to nesprejemljivo, da sploh sprejemamo to kot vprašanje. Zdaj, ko ni
               uspelo, da bi nas s strani Evropske unije pritistnili ob zid, nas poskušajo na
               bilateralni ravni.</p>
               <p>Pa še na nekaj opozarjam. Če bomo mi tako vehementno in tako ležerno se lotevali teh
               vprašanj, pričakujmo, da bomo dobili jutri na mizo bilateralni problem, kaj je s
               premoženjem optantov - stoodstotno; mi smo mislili, da smo to spravili z mize, ampak
               sem prepričana, da v kolikor bomo popustljivi pri avstrijski zadevi, bomo dobili tudi
               z italijanske strani problem na mizo.</p>
               <p>Tako da se mi zdi, da mora slovenska politika tu biti bolj odločna, enostavno, in
               seveda zavzeti tudi ustrezna stališča in jih podkrepiti z ustreznimi strokovno
               pravnimi argumenti. Zato sem, recimo, kritizirala včeraj na odboru za mednarodne
               odnose obljubo zunanjega ministra, gospoda Peterleta, ki je rekel, da smo se
               pripravljeni na ekspertni ravni pogovarjati o avnojskih sklepih in o tej
               problematiki. Ja, za božjo voljo, kaj nam bodo pa avstrijski eksperti razlagali,
               kakšna pravna narava je avnojskih sklepov! In zakaj bi se o tem sploh pogovarjali na
               ta način! Glede na to, da se je minister zavedal, kako vroča tema je to v našem
               notranjem političnem prostoru, bi po moje moral povsem drugače odreagirati. In ker
               ni, se nam to zdaj pač servira, tako kot se nam servira. <stage type="mag">(Nadaljevanje)</stage> Prosila bi, da ta komisija sprejme ustrezen sklep, da
               zahteva od državnega zbora, da se realizira sklep, ki je bil že sprejet na državnem
               zboru, da se ta problematika uvrsti na dnevni red naslednje seje državnega zbora, ker
               takrat je bil sprejet sklep, da se to uvrsti na dnevni red že na avgustovsko sejo
               državnega zbora, pa to ni bilo realizirano, in drugič, da zahtevamo od vlade, da
               pripravi tudi stališča v zvezi s tem. Vlada je seveda bila obveščena, kaj je bilo
               sprejeto v zvezi s to mojo pobudo, ki je bila uvrščena na dnevni red poslanskih
               vprašanj in pobud, vedela je, da je državni zbor to uvrstil na dnevni red oziroma da
               je sklenil, da bo uvrstil na dnevni red, pa vendarle v državni zbor do zdaj ni prišlo
               ničesar s strani vlade kot njeno stališče oziroma sklep ali karkoli že. Zato
               predlagam, da ta komisija, prvič, pozove vlado, da to stori, in drugič, da zahteva od
               vodstva državnega zbora, dase ta točka dnevnega reda uvrsti na naslednjo sejo, takoj
               zdaj, naslednji teden, kar bi se sicer že tako ali tako moralo po sklepu državnega
               zbora. Hvala.</p>
            </sp>
            <sp xml:id="SDT2-KZNLPIP-Izredna-037-2000-09-06.sp29">

               <speaker>PREDSEDNIK IZIDOR REJC:</speaker>

               <p>Hvala lepa. Gospod Kopač, potem pa gospod Grasselli.</p>
            </sp>
            <sp xml:id="SDT2-KZNLPIP-Izredna-037-2000-09-06.sp30">

               <speaker>MAG. JANEZ KOPAČ:</speaker>

               <p>Hvala lepa. Imel bom čisto kratko vprašanje.</p>
               <p>Novo, vsaj za mene kot nenatančnega poznavalca te problematike, je bilo dejstvo
               oziroma informacija gospoda Viranta, da vlada pripravlja, če sem prav razumel,
               navodila oziroma jasne kriterije v zvezi z dokazovanjem lojalnosti na podlagi vljudne
               prošnje avstrijskega veleposlaništva. Ali sem pravilno povzel to informacijo, ki ste
               nam jo dali?</p>
            </sp>
            <sp xml:id="SDT2-KZNLPIP-Izredna-037-2000-09-06.sp31">

               <speaker>DR. GREGA VIRANT:</speaker>

               <p>Bi kar pojasnil - ne glede na prošnjo avstrijskega veleposlaništva, zaradi
               zagotovitve večje pravne varnosti in transparentnosti teh postopkov.</p>
            </sp>
            <sp xml:id="SDT2-KZNLPIP-Izredna-037-2000-09-06.sp32">

               <speaker>MAG. JANEZ KOPAČ:</speaker>

               <p>Aha. Vi to pripravljate, boste to sprejeli kot vladno stališče ali kot tolmačenje
               ustreznega resornega ministra, torej za notranje zadeve verjetno?</p>
            </sp>
            <sp xml:id="SDT2-KZNLPIP-Izredna-037-2000-09-06.sp33">

               <speaker>DR. GREGA VIRANT:</speaker>

               <p>Ja, glejte,... Pardon!</p>
            </sp>
            <sp xml:id="SDT2-KZNLPIP-Izredna-037-2000-09-06.sp34">

               <speaker>MAG. JANEZ KOPAČ:</speaker>

               <p>Pa, ali bo to dostopno in dosegljivo, ker mi, ki se bolj bojimo teh avstrijskih
               zahtev kot morda predstavniki vlade, glede na vaše stališče, seveda vidimo tu možnost
               pravzaprav tolmačenja, ki pomeni po vsebini lahko tudi spremembo zakona o
               denacionalizaciji, za katero se vlada ne misli odločiti. Skratka, želel bi pojasnilo.
           </p>
            </sp>
            <sp xml:id="SDT2-KZNLPIP-Izredna-037-2000-09-06.sp35">

               <speaker>MIRAN POTRČ:</speaker>

               <p>Ali lahko pred pojasnilom samo še nekaj, na isto temo?</p>
            </sp>
            <sp xml:id="SDT2-KZNLPIP-Izredna-037-2000-09-06.sp36">

               <speaker>PREDSEDNIK IZIDOR REJC:</speaker>

               <p>Ja, izvoli. Potem bom pa samo predloge sklepov citiral, da boste malo videli, za kaj
               gre, ker moramo nekaj narediti danes.</p>
            </sp>
            <sp xml:id="SDT2-KZNLPIP-Izredna-037-2000-09-06.sp37">

               <speaker>MIRAN POTRČ:</speaker>

               <p>Hvala lepa. No, samo to bi še gospoda dr. Viranta vprašal, ali ne glede na stališče,
               da to delamo neodvisno od zahteve, ne bo razumljeno obratno? Namreč, odločba
               ustavnega sodišča je bila objavljena v Uradnem listu 25. aprila 1977, se pravi, tri
               leta in pol, da malo zaokrožim, pardon, leta 1997, se pravi, tri leta in več je od
               tega, in če to delamo zdaj, bo na podlagi prijaznih prošenj, ki so bile dane, bo
               razumljeno, da je treba nekaj narediti, da bi se odgovorilo na te zahteve, ker sicer
               bi bilo normalno, da vlada reagira na drug način in da so te stvari že bile dane in
               izrečene. Sam imam na nek način moralno pravico to povedati, ker sem mnogokrat
               opozarjal, da naj se za izvajanje spornih vprašanj sprejemajo ustrezna vladna
               stališča. In mnogokrat so bili sprejeti sklepi, naj se sprejemajo, in mnogokrat smo
               jih morali velikokrat ponavljati, pa niso bili sprejeti sklepi, v tej ali pa v drugi
               smeri. No, to je moje vprašanje.</p>
               <p>In pa še, ali res lahko, gospod predsednik, na nek način dobimo potem to vsebinsko
               informacijo, ne kot formalno obvezo, ampak kot dober odnos med vlado in to komisijo,
               ker mene tudi ta konkretna vsebina zanima. Priznam, nimam polnega zaupanja, glede na
               vsa ravnanja, ki so doslej bila, in bi rad videl tudi sam, kako bo to vsebinsko
               urejeno.</p>
            </sp>
            <sp xml:id="SDT2-KZNLPIP-Izredna-037-2000-09-06.sp38">

               <speaker>PREDSEDNIK IZIDOR REJC:</speaker>

               <p>Hvala lepa. Preden bo gospod Grasselli dobil besedo - samo trenutek - <stage type="mag">(Nadaljevanje)</stage> bom prebral predlog sklepov.</p>
               <p>Menim, da je prav, da, kot je že gospa Darja, kolegica, tudi predlagala, da bi bil
               prvi sklep, da komisija predlaga vodstvu državnega zbora, da uvrsti to točko dnevnega
               reda, se pravi, o nediskriminatorni denacionalizaciji, na 55. izredno sejo državnega
               zbora. To je prvi slep.</p>
               <p>Drugi sklep bi bil, da komisija predlaga, da državni zbor predlaga vladi, da v roku
               7 dni predloži svoja stališča v zvezi z zagotavljanjem nediskriminatorne
               denacionalizacije, kar v bistvu pomeni celovito relacijo in sporočilo.</p>
            </sp>
            <sp xml:id="SDT2-KZNLPIP-Izredna-037-2000-09-06.sp39">

               <speaker>MAG. JANEZ KOPAČ:</speaker>

               <p>Ne 7 dni, pred obravnavo te točke na seji zbora, ne?</p>
            </sp>
            <sp xml:id="SDT2-KZNLPIP-Izredna-037-2000-09-06.sp40">

               <speaker>PREDSEDNIK IZIDOR REJC:</speaker>

               <p>Ja, v redu. No, prav. Saj veš, neka pravila veljajo, ampak ve se, čim bo uvrščeno, da
               potem ta zadeva mora biti tu. Dobro. Gospod Virant.</p>
            </sp>
            <sp xml:id="SDT2-KZNLPIP-Izredna-037-2000-09-06.sp41">

               <speaker>DR. GREGA VIRANT:</speaker>

               <p>Hvala lepa. Pojasnil bi to, kar sem povedal o vzpostavitvi enotnih meril za
               ugotavljanje lojalnosti.</p>
               <p>Glejte, sedaj govorim kot pravni strokovnjak. Vedno sem se zavzemal za to, da se
               nedoločeni pravni pojmi, ki se lahko v konkretnih primerih od primera do primera
               uporabljajo na različne načine, če je le mogoče poenotijo, da se postavijo jasna
               merila, zaradi tega, ker to prispeva k pravni varnosti, k predvidljivosti in k
               transparentnosti dela uprave.</p>
               <p>Tako bi rekel. Ko sem se prvič srečal s tem področjem ugotavljanja državljanstva, z
               zadevami na drugi stopnji, sem ugotovil, da pravzaprav prav jasnih meril ni in da je
               druga stopnja v največji meri opravila svoje delo tako, da je, ko je našla
               postopkovne napake oziroma ko je ugotovila, da se lojalnosti ni ugotavljalo, je
               odpravila odločbo in vrnila na prvo stopnjo. Jaz pa mislim, da je obveznost
               instančnega organa, da vendarle zavzame svoje stališče, torej odvisno ali neodvisno
               od note avstrijskega veleposlaništva. Mislim, da se pri tem, ko iščemo najbolj pravno
               korektno ravnanje, pač ne bomo ozirali na to, kaj o tem misli avstrijsko
               veleposlaništvo oziroma se tudi ne bomo bali tega, da če nas je avstrijsko
               veleposlaništvo za to vljudno prosilo, da bi samo zaradi tega to delo odlagali "at
               calendas grecas"; po mojem mnenju to ni potrebno.</p>
               <p>Bi pa zastavil eno protivprašanje: s čim pa si je ministrstvo za notranje zadeve na
               področju denacionalizacije ustvarilo vaše nezaupanje, kot pravite? Iz obeh razprav
               sem razbral neko nezaupanje, češ, zdaj bomo pa z interpretacijo spreminjali pomen
               zakona in tako naprej. Vam bom še povedal, kako naj bi to izgledalo metodološko, po
               mojem. <stage type="mag">(Nadaljevanje)</stage> Ljudje, ki se
               ukvarjajo z denacionalizacijo, z državljanstvom na drugi stopnji, bodo analizirali
               dosedanjo upravno in sodno prakso in na tej podlagi in rezultat tega naj bi bila
               merila, ki bodo veljala tudi za naprej. Zdaj, morda je to celo strokovno delo, ki ga
               ne bo mogoče opraviti, ta trenutek težko rečem, ampak v to jabolko bomo ugriznili.
               Poskušali bomo to storiti. Če se bo na koncu izkazalo, da so si primeri res tako
               različni, da ni mogoče drugače, kot kazoistično, bomo rekli, meril ni mogoče
               postaviti. Če jih je pa mogoče postaviti, jih bomo pa zapisali. V kakšni obliki. Sam
               se zavzema, da bi bil to predpis, torej, da bi bil to pravni akt, spet zaradi večje
               transparentnosti, zato da se z objavo v uradnem listu zagotovi, da se lahko vsakdo z
               njim seznani.</p>
            </sp>
            <sp xml:id="SDT2-KZNLPIP-Izredna-037-2000-09-06.sp42">

               <speaker>PREDSEDNIK IZIDOR REJC:</speaker>

               <p>Gospod Grasselli, potem pa ..</p>
            </sp>
            <sp xml:id="SDT2-KZNLPIP-Izredna-037-2000-09-06.sp43">

               <speaker>ANDREJ GRASSELLI:</speaker>

               <p>Zdaj mi se moramo tudi vedno zavedati, da v diplomaciji je vedno vprašanje stvar
               metode in pa načina. Slovenija ni popek sveta, pa tudi ni popek Evrope. Zdaj ta
               problem, o katerem se tukaj danes pogovarjamo je v drugačnih dimenzijah v Evropi še
               kako prisoten. Jaz mislim, da je prav, da imamo mi en določen občutljivost, najbrž pa
               se to ne sme prevagati v strah, da se bodo prav na primeru Slovenije poskušale
               prebijati, zdaj govorim širše evropsko določene zadeve. Lahko, da Avstrija to
               poskuša, ampak ni nobenih izgledov, da bi se te zadeve kakorkoli spreminjali v odnosu
               Nemčije do Poljske, v odnosu Nemčije do Češke.</p>
               <p>Zanimivo je, če se ocenjuje in pa spremlja reakcije tujih diplomacij v podobnih
               primerih. Mene je presenetilo recimo v Nemčiji, pa saj to ni novo, to se vleče že ves
               čas, s kakšno vehementnostjo te organizacije nemških Nemcev iz, ki so, ki pač so bili
               izgnani po drugi svetovni vojni, postavljajo zahteve, ekstremne zahteve in kako jih
               tudi, predvsem v predvolilnem času, tudi določeni ministrski predsedniki posameznih
               nemških zveznih dežel podpirajoin tu gre za dežele, ki imajo po 10 milijonov
               prebivalcev. Ampak kako pravzaprav na te zadeve, prvič zvezne oblasti dovolj ležerno
               raagirajo in pa tudi diplomacija prizadetih, s takimi izjavami prizadetih držav. Tako
               da tu je vedno treba paziti, da se seveda dostojanstveno, odločno povejo zadeve na
               pravem mestu, ne pa da se pretirava in izbira neustrezna sredstva.</p>
               <p>Zdaj reči moram tudi to, gospa Beblerjeva, minister nikoli ni rekel, da se je
               pripravljen pogovarjati o AVNOJ-u, ali pa da se bojo eksperti pogovarjali o AVNOJ-u.
               Ne. To je bilo samo izraženo stališče, ki ga kolikor jaz vem, ministrstvo že ves čas
               zastopa, da mi, če vodimo o tem dialog, vodimo samo o vprašanju postopkov
               denacionalizacije in tudi to samo v smislu pojasnjevanja stališč. Tu je ministrstvo
               tudi vedno bilo v dilemi, ker na koncu, če mi<stage type="mag">(Nadaljevanje)</stage> pogledamo, zdaj govorim čisto z mednarodno pravnega vidika, institut
               diplomatske zaščite. Država lahko zastopa materialne interese svojih državljanov samo
               v primeru, če gre za osebe, ko se je ukrep, ki so bili njeni državljani takrat, ko se
               je ukrep zgodil. To v tem, tu sploh ni primer. Ampak glede na to, da se pa to
               postavlja v dimenziji človekovih pravic, danes pa je v mednarodnem pravu sprejeto
               stališče da tu pa se grepreko tega principa, pač mi razumemo to dialog, v tem smislu.</p>
               <p>Kar se tiče avstrijskih stališč nazadnje, ko je bilo srečanje, seveda ob robu
               okrogle mize, med ministrom Peterletom in pa avstrijsko zunanjo ministrico Ferrero
               Valdner, so bile tri zadeve z avstrijske strani poudarjene. Prvič, ni jung teama<stage>(?)</stage>,
               ni povezave z vprašanjem, med vprašanjem denacionalizacije pa avstrijskim soglasjem
               za vstop Slovenije v Evropsko unijo. Mi bomo zelo pozorno spremljali, koliko tem
               izjavam tudi avstrijska dejanja ustrezajo v Evropski uniji in bo tudi ministrstvo, če
               se bo pokazalo, da so besede eno, dejstva pa drugo, pripravilo ustrezne ukrepe.
               Drugo, jih ne zanima AVNOJ, kar njih zanima, je samo vprašanje denacionalizacijskih
               postopkov, seveda mi razumemo tudi drugo dimenzijo, ki za tem tiči. In pa izražena
               želja po dialogu na ekspertski ravni. To je tak dialog kot sem rekel. To je bilo tudi
               že skoz stališče vlade, je to lahko samo pojasnjevanje stališč. Hvala lepa.</p>
            </sp>
            <sp xml:id="SDT2-KZNLPIP-Izredna-037-2000-09-06.sp44">

               <speaker>PREDSEDNIK IZIDRO REJC:</speaker>

               <p>Hvala. Miran Potrč.</p>
            </sp>
            <sp xml:id="SDT2-KZNLPIP-Izredna-037-2000-09-06.sp45">

               <speaker>MIRAN POTRČ:</speaker>

               <p>Gospod dr. Virant, ne vem, ali sem vas v enem delu dobro razumel, se opravičujem, če
               sem preslišal, zdelo se mi je, da sem razumel vaša, sicer korektno utemeljene razloge
               zakaj je koristno dati skupne kriterije, s čimer soglašam, ampak potem ko ste
               pojasnjeval, sem razumel, da doslej ko ste se srečeval na drugi stopnji s podobnimi
               primeri, so, je ministrstvo za notranje zadeve vračalo spise, v katerih ni bilo
               ugotovljeno vprašanje lojalnosti oziroma nelojalnosti. Če je tako, potem moram reči,
               da me zelo zaskrbljuje, da na tej podlagi govorite o kriterijih, zaradi tega, ker
               izrecna določba ustavnega sodišča pove, da mora vprašanje lojalnosti ali nelojalnosti
               postaviti stranka in tudi dokazati stranka in če te zahteve in tega dokazila v
               zadostni meri ni, potem je predpostavka, da je šlo za nelojalnega državljana, ki pač
               pravice nima.</p>
               <p>Tule, če sem lahko narobe razumel, ali pa če kaj glede drugega, bi pa rekel
               naslednje. Jaz, če mi verjamete dobronamernost. Predlagam, da diskusije o nezaupanju
               ne odpreva, ne leti na gospoda Viranta, niti na minsitrstvo v tem primeru, leti na
                  vlado.<stage type="mag">(Nadaljevanje)</stage> Nekaj sem javno
               rekel za ravnanje te vlade, leti pa tudi na vse prejšnje vlade, vključno s tisto, ki
               je zakon sprejemala v vsebini, ki je bil izrazito pripravljan v korist nekaterih
               skupin in v škodo večine, drugače kot je to delal kdorkoli drug v Evropi. Ampak to je
               res drugi del diskusije, in nekateri jo poznajo, ker jo ob vsaki priložnosti
               obnavljam, in mislim, da ni za najino diskusijo, ker ne bi k ničemur prispevala;
               razen če želite, ampak to je potem nova seja. Hvala lepa.</p>
            </sp>
            <sp xml:id="SDT2-KZNLPIP-Izredna-037-2000-09-06.sp46">

               <speaker>PREDSEDNIK IZIDOR REJC:</speaker>

               <p>Hvala. Gospod dr. Virant, izvolite.</p>
            </sp>
            <sp xml:id="SDT2-KZNLPIP-Izredna-037-2000-09-06.sp47">

               <speaker>DR. GREGA VIRANT:</speaker>

               <p>Ja, se strinjam, gospod Potrč, da je v teh zadevah treba biti precizen.</p>
               <p>Ko sem rekel, ni bila ugotovljena lojalnost, sem s tem seveda mislil: v primerih, ko
               je stranka dokazovala lojalnost, poskušala dokazati lojalnost, pa je upravni organ
               ugotovil, da je ni dokazala, se je stranka pritožila, in bodisi iz procesnih ali
               materialnih razlogov je instanca ugotovila, da je bilo na prvi stopnji nekaj narobe.
               Jasno, da je šlo za te primere nezakonitosti.</p>
               <p>No, ampak tisto, na kar sem hotel opozoriti, je to, da druga stopnja, žal, v
               praktično nobenem primeru ni odločila sama. Mislim, da je bil problem ministrstva
               doslej, da si ni upalo prevzeti odgovornosti, da o teh stvareh odloči in s tem
               oblikuje tudi neko pravno prakso. Zadeva je na 58 upravnih enotah in je razpršena po
               celotnem teritoriju države.</p>
            </sp>
            <sp xml:id="SDT2-KZNLPIP-Izredna-037-2000-09-06.sp48">

               <speaker>PREDSEDNIK IZIDOR REJC:</speaker>

               <p>Hvala. Gospod Starman.</p>
            </sp>
            <sp xml:id="SDT2-KZNLPIP-Izredna-037-2000-09-06.sp49">

               <speaker>MARKO STARMAN:</speaker>

               <p>Ker je bilo zdaj med predlogi sklepov predvsem odprto v pojasnilu vprašanje
               diskriminacije in nediskriminacije, obravnavanje enakih na enak način, obravnavanje
               različnih na različne načine, ker sem že začel v tem kontekstu, bi samo na to
               opozoril, da zakon o denacionalizaciji, tako kot je zdaj razumljen in verjetno, kot
               je bil zamišljen, v bistvu spreminja odločitve oziroma vrača premoženje, ki je bilo
               nacionalizirano na podlagi revolucionarnih odločitev, medtem ko tisto premoženje, ki
               je bilo pa nacionalizirano na podlagi antifašističnih, splošno civilizacijskih, kot
               je bilo že danes povedano, odločitev, pa tega premoženja ne vračajo. Torej, gre za
               dva popolnoma vsebinsko in pravno različna temelja, ki pa sta pomembna pri
               denacionalizaciji</p>
               <p>Mislim, da se po nepotrebnem vrtimo okrog tega nediskriminatorno ali
               diskriminatorno, ker tu gre za dve popolnoma različni stvari: ena je na nek način
               poprava krivic, ki so se zgodile z revolucionarnimi odločitvami, na drugi strani pa
               je v bistvu samo ugotovitev, da je tisto, kar je bilo protifašističnega sprejetega,
               splošno veljavno in ne pride v poštev pri denacionalizaciji.</p>
               <p>Tako da stališče vlade bo seveda pripravljeno, sem prepričan, ampak to samo v
               pojasnitev tega, za kaj pravzaprav gre. In zato je tudi avstrijski apel na
               nediskriminatornost pri denacionalizaciji malo mimo, ni popolnoma zadet v bistvo, za
               kaj pravzaprav pri denacionalizaciji gre. In tu gre v bistvu za notranje vprašanje.
               Kar pa zadeva antifašistične ukrepe, korigirane z odločitvijoustavnega sodišča, pa v
               bistvu nimajo zveze s tem, kar naj bi denacionalizacijski zakon želel narediti.
               Najlepša hvala.</p>
            </sp>
            <sp xml:id="SDT2-KZNLPIP-Izredna-037-2000-09-06.sp50">

               <speaker>PREDSEDNIK IZIDOR REJC:</speaker>

               <p>Hvala lepa. Ima še kdo kaj v zvezi s tem? <stage type="mag">(Nadaljevanje)</stage> Predlagam, da je prvi sklep, da predlagamo vodstvu
               državnega zbora, da to točko dnevnega reda uvrsti, prav tako vprašanje gospe kolegice
               Darje Lavtižar-Bebler, na 55. izredno sejo državnega zbora. To je prvi sklep.</p>
               <p>Kdo je za ta sklep? <stage>(11 članov.)</stage></p>
               <p>Hvala lepa, soglasno.</p>
               <p>Drugi sklep: da komisija predlaga državnemu zboru, da le-ta predlaga vladi, da
               predloži svoja stališča v zvezi z zagotavljanjem nediskriminatorne denacionalizacije,
               ki pa je vezana na samo sejo, pa ne bomo nič rokov dajali, ker mislim, da se morajo
               tega zavedati.</p>
               <p>Kdo je za to? <stage>(11 članov.)</stage></p>
               <p>Soglasno sprejeto.</p>
               <p>Hvala. Ima še kdo kaj?</p>
            </sp>
            <sp xml:id="SDT2-KZNLPIP-Izredna-037-2000-09-06.sp51">

               <speaker>DARJA LAVTIŽAR-BEBLER:</speaker>

               <p>Imam še en predlog. Sprašujem, ker je bil omenjen ta "et memoar" <stage>/?/</stage>, ki je bil
               poslan, kot ste rekli vi, gospod Grasselli, tudi drugim državam, ali se da to tudi
               dobiti, ali je to zaupno gradivo ali lahko državni zbor to dobi oziroma tudi če je
               zaupno, lahko dobi to telo državnega zbora?</p>
            </sp>
            <sp xml:id="SDT2-KZNLPIP-Izredna-037-2000-09-06.sp52">

               <speaker>PREDSEDNIK IZIDOR REJC:</speaker>

               <p>Gospod Grasselli, izvolite.</p>
            </sp>
            <sp xml:id="SDT2-KZNLPIP-Izredna-037-2000-09-06.sp53">

               <speaker>ANDREJ GRASSELLI:</speaker>

               <p>To sodi v diplomatsko korespondenco; kot takšen je zaupen, ker ni navada, da se pač
               diplomatska korespondenca objavlja, da postane del javnosti. Nam se je seveda to že
               večkrat zgodilo, imamo slabe izkušnje, in zaradi tega kredibilnost naše diplomacije,
               s tem pa tudi države, slabi. Ampak seveda, če vi to obravnavate kot zaupno gradivo,
               vas lahko mi s tem seznanimo. Samo, najbrž čim pa to postane stvar razprave potem v
               parlamentu, potem pa to ni več zaupno. Ampak vsebina je pa ta, kot sem povedal.</p>
            </sp>
            <sp xml:id="SDT2-KZNLPIP-Izredna-037-2000-09-06.sp54">

               <speaker>PREDSEDNIK IZIDOR REJC:</speaker>

               <p>Hvala. Gospa Darja.</p>
            </sp>
            <sp xml:id="SDT2-KZNLPIP-Izredna-037-2000-09-06.sp55">

               <speaker>DARJA LAVTIŽAR-BEBLER:</speaker>

               <p>Predlagam, da ta komisija pridobi tudi to gradivo, kajti če prav razumem, to gradivo
               vsebuje tudi to ustrezno argumentacijo in tudi nek zgodovinski pogled, nizanje
               zgodovinskih dejstev, če prav vem, in bi to bilo tej komisiji v prid, pa tudi najbrž
               državnemu zboru, če se tako odloči, poslancem, da imajo pravzaprav tudi pred očmi to
               sosledje ustrezne argumentacije in da sploh vemo, kaj je pravzaprav do zdaj vlada v
               zvezi s tem zastopala in kaj je posredovala drugim državam diplomacija. Hvala
               lepa.</p>
            </sp>
            <sp xml:id="SDT2-KZNLPIP-Izredna-037-2000-09-06.sp56">

               <speaker>PREDSEDNIK IZIDOR REJC:</speaker>

               <p>Hvala. Se pravi, predlagam, da vlada predloži komisiji ta "et memoar", ki pomeni
               dokument v zvezi s to problematiko.</p>
               <p>Kdo je za to? <stage>(11 članov.)</stage></p>
               <p>Soglasno sprejeto.</p>
               <p>S tem bi to točko dnevnega reda zaključili. Žal smo imeli neverjetno dobro ekipo in
               možnost sodelovanja tudi za naslednjo točko, vendar se vam zahvaljujem; bomo
               sporočili, ali je to... <stage>/?-v francoščini/</stage> ali pa je že konec. Hvala lepa za
               udeležbo.</p>
               <stage type="time">(Seja je bila končana 6. septembra 2000 ob 9.59 uri.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-OZFIMP-Izredna-031-1999-05-11">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">97A548441EF621B8C12567690048C9A2</idno>
               <idno type="custom" subtype="day">1971BC81B77E1EDCC125676F0025ED90</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=1971BC81B77E1EDCC125676F0025ED90</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-OZFIMP-Izredna-031-1999-05-11.OZFIMP" n="031">
               <name>Izredna</name>
               <date when="1999-05-11"/>
            </setting>
         </settingDesc>
         <particDesc>
            <listOrg>
               <org xml:id="SDT2-OZFIMP-Izredna-031-1999-05-11.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-OZFIMP-Izredna-031-1999-05-11.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA FINANCE IN MONETARNO POLITIKO</stage>
            <stage type="session">31. izredna seja</stage>
            <stage type="date">(11. maj 1999)</stage>
            <stage type="chairman">Sejo je vodil mag. Janez Kopač, predsednik odbora.</stage>
            <stage type="time">Seja se je pričela ob 13.09 uri.</stage>


            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Pričenjam 31. izredno sejo odbora za finance in monetarno politiko. Ali ima kdo
               kakšno pripombo v zvezi z dnevnim redom?</p>
               <p>Prehajamo na <title>1. TOČKO DNEVNEGA REDA - PREDLOG ZAKONA O ODPISU ODLOŽENIH DAVKOV
                  IN PRISPEVKOV.</title>
               </p>
               <p>Za kratko osvežitev spomina naj povem samo to, da je to danes četrtič, ko odbor
               obravnava to temo. Petič v resnici. Najprej, šestič v resnici. Najprej smo se dvakrat
               dobili na temo tega zakona v lanskem letu in predlagali državnemu zboru sklep, da
               predlog zakona ne sprejme. Ta sklep na seji zbora ni dobil podpore in potem je
               predsedujoči zadolžil odbor, da se opredeli do vsebine zakona na amandmajski način.
               Mi smo v fazi druge obravnave. Danes je četrtič, ko se ukvarjamo s tem predlogom
               zakona v drugi obravnavi znotraj hitrega postopka, smo se prikopali do
               naslednjega.</p>
               <p>Najprej smo dobili od ministrstva za finance oziroma davčne uprave pregled vplačil z
               zakonom odloženih prispevkov in davkov za podjetja iz kroga kot ga določa 1. člen
               tega predloga zakona. Ta 1. člen pa govori o podjetjih, ki jim je bilo odloženo
               plačevanje davkov in prispevkov leta 1992 in leta 1994. Ali zato, ker so prešli na
               sklad za razvoj ali pa zato, ker so imeli težave z izgubo jugoslovanskega trga
               takrat. O čemer je sklepala vlada. Iz podatkov izhaja, da v resnici samo 5 podjetij
               iz kroga 118, ki sta jih zajemala ta dva ukrepa iz leta 1992 in 1994 ima blokirane
               žiro račune tudi zaradi neplačanih davkov in prispevkov iz tega obdobja, ne iz
               kasnejših obdobij.</p>
               <p>Mi smo sedaj pred nalogo ali sami oblikujemo amandma ali amandmaje. Predvsem pa se
               moramo opredeliti do že vloženih amandmajev, ki jih je kar nekaj. Vložili so jih
               posamezni poslanci. Moje osebno mnenje poznate. Jaz sem temu predlogu zakona odločno
               nasprotoval. Tak je bil tudi sklep odbora, ki pa ni bil sprejet. V poizkusu kako iz
               tega zakona narediti nekaj, kar bo pravno sistemsko še znosno je nastal predlog
               amandmajev k 1., 2. in 3. členu, ki sem vam jih zadnjič razdelil na klop. Ko smo se
               zadnjič razšli smo ostali pri razpravi o teh predlogih amandmajev, ki bi v celoti
               nadomestili 1., 2. in 3. člen. Pomenilo delno spremembo koncepta zakona kot. Opozarja tudi predstavnik
               sekretariata za zakonodajo. Pomenilo bi, da se avtomatično verjetno ne strinjamo z
               amandmajih drugih poslancev, ki so bili vloženi k temu predlogu zakona. Ker nas je
               bilo na zadnji seji odbor prisotnih samo 6 in ker je en član odbora nasprotoval
               odločanju na korenspondenčni seji torej v skladu s poslovnikom ni bilo moč sklicati
               korenspodenčne seje na kateri bi sprejeli ali zavrnili tak predlog amandmaja. Zato
               smo danes tu na kar dobro sklepčni seji.</p>
               <p>Opredeliti se moramo še enkrat ponavljam. Do morebitnega svojega amandmaja oziroma
               amandmajev in do amandmajev drugih predlagateljev. Za tistih 5 ali 6 članov odbora,
               ki ste skoz bili prisotni sem bil mogoče malo dolgočasen. Morda je bila osvežitev
               spomina za tistih nekaj, ki niste bili prisotni na zadnjih dveh sejah odbora. Odpiram
               razpravo. Izidor Rejc.</p>
            </sp>
            <sp who="SDT2:RejcIzidor">

               <speaker>IZIDOR REJC:</speaker>

               <p>S tem zakonom si predsednik povedal smo že petič na seji oziroma dobili smo podatke.
               Moram reči, da so kakorkoli že gledano so zelo težko pregledni. Nekako človek ne dobi
               prave podobe, čeprav se prebiješ skozi. Podatki bi bilo lahko malo bolj praktični,
               bolj enostavni. Jaz imam ta zakon že za primer, ko smo imeli Huni ali Tatari, ko so
               dali trdo meso v sedlo in se je potem zmehčalo in so pojedli. Tako nekako zgleda s
               tem zakonom. Očitno gre po tej poti.</p>
               <p>Sam pa nisem navdušen. Hvala.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Hvala lepa. Ali je še kaj razprav? Potem bom še enkrat ponovil predlog teh
               amandmajev, če boste za bodo postali amandmaji odbora.</p>
               <p>K 1. členu. Člen se v celoti spremeni tako, od starega sedanjega predloga zakona ne
               bi ostalo nič. Ampak bi 1. člen preoblikovali na način, ki bi se glasil.</p>
               <p>Obveznosti katerih plačilo je bilo odloženo podjetjem na podlagi zakona o poravnavi
               odloženih davkov in prispevkov in na podlagi zakona o poravnavanju odloženih davkov
               in prispevkov za podjetja, ki so družbeni kapital prenesla na sklad za razvoj. To sta
               dve kategoriji podjetij. Skupaj jih je 118 bilo in ki niso bile poravnane do dneva
               uveljavitve tega zakona se poravnajo pod pogoji in na način določanja s tem zakonom.
               To pomeni po tem postopku, ki bo sedaj predstavljen, ne avtomatično kot so predlagali
               gospod Rudolf Moge in Jerič v predlogu zakona. Kako? Ne glede na določbe v tretjem
               odstavku 3. člena zakona o poravnavi odloženih davkov in prispevkov in ne glede na
               določbo drugega in tretjega odstavka 2. člena zakona o poravnavi odloženih davkov in
               prispevkov se dospele neplačane obveznosti podjetij in pripadajoče zamudne obresti
               lahko poravnavajo v več mesečnih obrokih, to je prva možnost. Torej, da se
                  obročno odplačujejo nastali
               dolg. Druga možnost: spreminjajo kapitalski delež države zavoda za invalidsko in
               pokojninsko zavarovanje Slovenije ali zavoda za zdravstveno zavarovanje Slovenije. In
               tretja možnost: ali odpišejo pod pogoji na način določen s tem zakonom.</p>
               <p>Podjetje iz prejšnjega člena lahko vloži zahtevek, sedaj pa postopek. Kako se zgodi
               prva, druga ali tretja varianta? Podjetje iz prejšnjega člena vloži zahtevek za
               obročno plačevanje obveznosti za spremembo terjatev države, ZPIZ in ZZZS v kapitalski
               delež za odpis obveznosti ali za odpis zamudnih obresti pri ministrstvu, pristojnem
               za gospodarske dejavnosti. Torej najprej je vloga. Zahtevek mora vsebovati utemeljen
               predlog podjetja za obročno odplačevanje, za spremembo terjatev v kapitalski delež za
               odpis obveznosti ali za odpis zamudnih obresti. Torej, obrazložitev vloge. Zahtevek
               mora vsebovati tudi načrt finančne reorganizacije, ki je izdelan v skladu z vsebino,
               določeno v petem odstavku 47. člena in v 49. členu zakona o prisilni poravnavi,
               stečaju in likvidaciji, h čemer mora priložiti še revidirano obračunsko bilanco
               stanja, revidirano predračunsko bilanco stanja, revidirane izkaze uspeha in finančnih
               tokov za zadnje poslovno leto in za tekoče leto, dodatno zadnje bilance stanja in pa
               predračunske izkaze finančnih in denarnih tokov za obdobje do poteka dospelosti
               zadnjega obroka za plačilo zakonoma o navedenih obveznostih in tako naprej. To je pa
               vse dokumentacija kakršno zahteva vloga v postopku prisilne poravnave na sodišču.
               Torej, sodišče, ko odloča o prisilni poravnavi zahteva tovrstno dokumentacijo in to
               je prepisano iz zakona o predsanaciji, sanaciji in stečaju in likvidaciji.</p>
               <p>Ministrstvo pristojno za gospodarske dejavnosti predloži vladi predlog za obročno
               odplačevanje, za spremembo terjatev v kapitalski delež, za odpis obveznosti ali za
               odpis zamudnih obresti, če na podlagi predloženega načrta oceni, da bo podjetje
               postalo plačilno sposobno. To je sedaj kriterij kdaj se ugodi. Če gre za obročno
               odplačevanje ali odpis obveznosti iz naslova prispevkov, ki so prihodek ZPIZ-a ali
               Zavoda za zdravstveno zavarovanje za spremembo terjatev teh dveh zavodov v kapitalski
               delež in za odpis zamudnih obresti, ki so prihodek teh dveh zavodov, mora ministrstvo
               za gospodarske dejavnosti, preden predloži tak predlog vladi pridobiti predhodno
               soglasje teh dveh zavodov. O obročnem plačevanju vlada odloča samostojno na predlog
               ministrstva za gospodarske dejavnosti samo o tistem, kar se tiče neposredno
               proračuna, mora pa imeti soglasje od ZPIZ in Zavoda za zdravstveno zavarovanje, če o
               njihovih terjatvah odloča.</p>
               <p>2. člen se spremeni tako, da se glasi: "Podjetje iz 1. člena - to je tistih
               potencialno 118, v resnici okoli 5 - ki jim je bil zakon o poravnavi odloženih davkov
               in prispevkov določa način poravnavanja zakona o navedenih obveznostih, vložijo
               zahtevek po določbah tega zakona do vključno 30. septembra 1999 in podjetja, ki so
               bila prenesena v sklad za razvoj, pa do vključno 31.12.1999. In 3. člen se črta, kar
               je pa redakcijsko.</p>
               <p>To je sedaj predlog kako spremeniti ta predlog zakona, ki sedaj predvideva
               avtomatičen odpis. To je predlog zakona, ki predvideva sicer možnost nekega odpisa
               ali spremembe v kapitalski delež ali preložitve na več obrokov pod nekimi pogoji in
               po neki proceduri. Predlagatelji,
               to je sedaj eno, predlagatelji, torej gospod Janc in skupina poslancev so vmes
               vložili tudi že svoje amandmaje, ki tudi spreminjajo celoten predlog zakona in to
               tako, da sedaj ni več avtomatičen odpis vsega, ampak odpis, skratka ta podjetja so
               dolžna poravnati te neplačane davke in prispevke samo v višini sorazmerno glede na
               število zaposlenih na dan uveljavitve tega zakona v odnosu na povprečno število
               zaposlenih v obdobju odloženih davkov in prispevkov. To je pa sedaj nek drug
               kriterij, ki pa seveda še vedno pomenijo avtomatizem znotraj teh procentov. Združena
               lista je predlagala še en svoj amandma, ki pa razširja, ki pa ne posega v višino
               odpisa, ampak razširja upravičence za odpis iz teh potencialno 118 podjetij na še
               neugotovljivo število podjetij, ki so jim bili v postopkih revizije lastninskega
               preoblikovanja ugotovljeni neplačani davki in prispevki za plače izplačanega v obliki
               bonov. SLS pa predlaga razširitev upravičencev za potencialni odpis še na kmete. In k
               drugemu členu imamo potem dva bolj ali manj redakcijska amandmaja poslancev. In k
               naslovu zakona imamo amandma združene liste, ki je konsistenten s tistim kar predlaga
               kot dopolnitev prvega člena. To je sedaj vse kar imamo na mizi v zvezi z tem zakonom
               v drugi obravnavi znotraj hitrega postopka. Gospod iz sekretariata ima še nekaj
               pripomb na to kar sem predlagal kot potencialni amandma odbora.</p>
            </sp>
            <sp who="SDT2:unknown-M">

               <speaker>GOSPOD ______________:</speaker>

               <p>Hvala lepa za besedo, gospod predsednik. Torej k tisti amandmaju, k tistemu besedilu,
               ki naj bi postali sedaj amandmaji odbora bi imeli dve urbano pravni pripombi oziroma
               redakcijski pripombi. In sicer ena glede na to da je vsebina spremenjena bi bilo
               treba spremeniti tudi delovno sam naslov zakona in sicer tako, da bi se glasil -
               predlog zakona o načinih poravnave ali odpisu - to bi dejansko ustrezalo novi
               vsebini. Razen tega bi napovedni stavek k prvemu členu bilo potrebno dopolnit in
               sicer tako da bi se napovedni stavek glasil - prvi člen se spremeni in dodajo se novi
               1.a, 1.b in 1.c člen, tako da se glasijo. Torej sicer pa sekretariat ugotavlja, da je
               tudi to izjema od sistema, ki se uvaja in torej kot taka izjema, če je že velika
               volja in potreba da se to izpelje pač je taka volja, ampak vsekakor je to manjše
               odstopanje od sistema kot je pa odstopanje pri prvobitnem predlogu zakona in smo
               zaradi tega mnenja, da takrat popolnoma negativno tu je pa recimo zadržek tak manjše
               narave. Vsekakor pa drugi amandmaji, ki ste jih gospod predsednik tudi sedaj
               prebrali, ki so bili vloženi prej, spadajo v prvotni koncept in niso sprejeti. Hvala
               lepa.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Dobro. Predstavnik sekretariata pravi, da je rešitev sicer, bi rekel z vidika
               pravnega sistema, slaba ampak v osnovnem predlogu zakona je pa še mnogo slabša. Jaz pri tem ponovno opozarjam, kar
               se mene osebno tiče, sem za to da ta predlog zakona zavrnemo. Vendar menim, da na
               seji zbora, ne rečem da na odboru, ampak na seji zbora ne bo moč najti ustrezne
               večine za to, glede na to kar sem doživel v prvi obravnavi. Sicer pa bodo
               predstavniki, mislim člani odbora, ki prihajajo iz različnih okolji in vedo za klimo,
               sami povedali. Izidor Rejc.</p>
            </sp>
            <sp who="SDT2:RejcIzidor">

               <speaker>IZIDOR REJC:</speaker>

               <p>Kot si ti poskušal predsednik v zaporedju pojasnjevati oziroma predstaviti amandmaje,
               bi gotovo čeprav moram reč da se mi zdi po tem, kar bomo sedaj naredili, da zakon
               sploh ni potreben, ampak recimo je še vedno tako, da tisti amandma, ki si jih v teh
               tehničnem in v pripovednem smislu povedal kaj je treba narediti in kako to zaobjet in
               kako to zadevo reševati v smislu odpisa, delovnega odpisa in seveda sprememba upa v
               lastništvo pa seveda prošnja do 20.9. je to še najbližje temu, ker sedaj govorimo o
               tistem zakonu, ki nekega dne, leta 94 to zadevo načel. Da bi pa zraven se začela pa
               neka amnestija, potem smo pa po moje nepošteni in nepravični do pri mnogih drugih,
               tretjih in petih in desetih stvari, ko se vendar spomnimo, da je zadnjič na seji, ko
               smo jo imeli, ministrstvo za finance so rekli, da bodo na nek drugi način, na nekem
               drugem primeru to za tako zadevo poskušali razreševati, ta pa zato so podali delni
               pristanek, da bi nekako tako bilo, kot si ti v bistvu oblikoval. Tako da jaz tisto pa
               ne morem podpret tam, ko se je šlo za glasinsko oblikovanje prist ugotovit ali pa
               tudi pri kmetih in podobno. To ne gre, to je že druga tematika, je že drugače in ne
               moremo sedaj ne vem kako amnestijo narediti iz tega zakona. Mislim, da več se zahteva
               od nas da bi se sedaj mučili s tem in menim, da je v tem smislu kot je bilo
               predlagano tisti amandma, ki si se ti zanje trudil, čeprav smo se upirali, če ne bi
               že temu, da to gre skozi, če gre skozi. Hvala.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Hvala. Če je posestvo neizbežno naj bo vsaj približno spodobno, ne. Benjamin
               Henigman.</p>
            </sp>
            <sp who="SDT2:HenigmanBenjamin">

               <speaker>BENJAMIN HENIGMAN:</speaker>

               <p>Hvala za besedo. Jaz mislim, da tudi čas prebit na sejah v zvezi s to točko ni bil
               čisto zaman. Govorim seveda osebno zase. Jaz sem čedalje bolj prepričan, da je ta
               zakon nepotreben in da, če bi znali najti rešitev potem bi jo bili našli že
               predlagatelji v začetku. S tem se seveda, ko se je pa odprlo vprašanje, ko je ta,
               katera podjetja in v kakšnem obsegu, se je pa marsikaj še zraven pokazalo. Da problem
               ni tako velik oziroma, da ga praktično ni, glede na tisto kar smo takrat, ko je bil
               zakon vložen, vsi skupaj pričakovali. Bi predlagal, da se ta zakon naj sprejme, zato
               ker to pomeni tudi eno konsistentno politiko odbora za finance. Ker, če bi mi s tabo
               vred predsednik našli eno dobro rešitev bi jo bili našli lahko zelo hitro. Pa vidimo,
               da se mučimo, da gledamo stvari in kakorkoli obrnemo je ta amandma, ki si ga
               predlagal v bistvu amandma, ki pove da bi ta vsa podjetja, če bodo šla v stečaj, bo
               itak stvar rešena, ker ne bodo nič ali pa skoraj nič plačala v sorazmernem deležu. Po
               drugi iztečajni masi, po drugi strani je pa vse tako naštimano, da naj bi pomagali
               samo tistim podjetjem pač, ki se bodo izvlekle iz tega. Na nek način, ki je pa
                  sporen. Glede na vsa ostala
               podjetja, ki prvič niso šla v sklad in ki si niso mogla privoščiti takih odpustkov.
               In če majčkeno bolj evropsko gledamo, potem je škoda, da se odbor ukvarja, pa ne me
               preveč trdo razumeti, s takimi vprašanji kot je to. Mi bi mogli razmišljati kako bodo
               podjetja normalno funkcionirala v tržni ekonomiji, ne pa gledati te stvari na tak
               način. Mogoče je za predlagatelja to trdo, vendar enkrat je treba zaključiti s temi
               stvarmi za leto, iz leta ne vem 1993, 1992, 1991. Žal, enkrat je treba zaključiti. In
               odbor za finance bi mogel biti pa, pa odbor za gospodarstvo, tista dva, ki bi mogla
               te stvari začeti postavljati na drugačni osnovi. Drugače pa vse priznanje
               predlagateljem, ki se borijo, da bi nekaj iz tega ven potegnili, jaz to razumem,
               vendar nazadnje vidimo kje smo pristali, procedura se vleče, zakon pa tak kakršen bo,
               naj bo v ponos, če bo sprejet seveda, naj bo v ponos državnemu zboru.</p>
               <p>Zato bi predlagal še enkrat, da z ozirom na enakopravnost podjetij sklada za razvoj,
               hvala bogu nekateri niso videli, tisti, ki so ga pa videli, imajo pa svoje izkušnje
               iz njega, da zakon ne bi sprejel. Čeprav smo zdaj v drugi obravnavi. Hvala.</p>
            </sp>
            <sp who="SDT2:KopačJanez">

               <speaker>MAG. JANEZ KOPAČ:</speaker>

               <p>Ja samo dve stvari, preden dam besedo gospodu Zagožnu, bi rad povedal. Prvo predlog
               zakona se resnici na ljubo ukvarja samo z davki in prispevki, ki so bili leta 1992,
               pa 1994 priloženi. Kadar so pa ta podjetja sproti ustvarila obveznosti do države,
               oziroma SPIZ in zavoda za zdravstveno zavarovanje leta 1995, leta 1996, to ni
               tematika tega zakona. Tisto gre po redni proceduri. Skratka bolj pošteno bi bilo, da
               bi rekli zakon o spremembi tistega zakona iz leta 1994 ne, ker se v resnici nanaša
               samo na tiste takrat zastale dolgove.</p>
               <p>Drugo pa, mi se sicer lahko opredelimo tudi v drugi obravnavi, da ne podpiramo
               amandmajev in da ne podpiramo nobenega od osnovnih členov, ali pa ne podpiramo
               naslova, ali pa karkoli in na ta način izrazimo voljo, da se predlog zakona ne
               sprejme. Vendar če recimo tak naš sklep ne bi bil sprejet, potem se glasuje o
               amandmajih, ki so na mizi in kaj iz tega ven pride, pa sam bog ve. Gospod
               Zagožen.</p>
            </sp>
            <sp who="SDT2:ZagoženJože">

               <speaker>DR. JOŽE ZAGOŽEN:</speaker>

               <p>Hvala lepa za besedo. Ne bi želel ponavljati tega kar so drugi povedali, vendar
               čutim za potrebno, da povem svoje mnenje. Tudi meni se zdi, da takšen zakon kot je
               ruši eno konsistentnost, tudi pravnost, tudi enega od temeljev pravne države, čeprav
               vidim, da so pa interesi ljudi zelo taki, vsak vidi eno podjetje iz svojega okolja in
               vprašati se moramo, ali to pelje v eno sistemsko delovanje državnega zbora. Je
                  pa jasno, da verjetno glede
               na razmerje moči bo to sprejeto. Tudi pri nas, mislim, da večina to podpira. Čeprav,
               kot pravim, po strokovni plati in tudi po moralni mislim, da ni sprejemljiv.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Se povsem strinjam z vami, ampak ne vem, koliko nam to pomaga ta hip. Gospod
               Kebrič.</p>
            </sp>
            <sp who="SDT2:KebričIvan">

               <speaker>IVAN KEBRIČ:</speaker>

               <p>Hvala za besedo. Dve stvari bi povedal.</p>
               <p>Prvič, ne čutim se upravičenega, da glasujem o nekem dolgu dveh pravnih samostojnih
               subjektov, če država ne nadomesti tistega plačila. To je osnovno načelo. Ne moremo
               nekoga oproščati. Država lahko od svojih terjatev odstopi. Zato se čutim odgovornega,
               da bi glasoval eventuelno za, ne morem pa glasovati za nekaj, čeprav je predsednik
               povedal v enem predlogu sklepa, da bi ti zavodi morali dati soglasje. To je njihovo
               upravno razmerje, imajo sami za reševati in se država nima pravice v to
               vmešavati.</p>
               <p>Druga stvar pa je naslednja. Včeraj sem zjutraj ob 7.00 uri po radiu slišal, da je
               neplačanih davkov prek 50 milijard. Kam to vodi, če bo vsak začel ne plačevati in bo
               določenega dne prišel, ne bom mogel več živeti, če me ne odvežete teh starih
               prispevkov. Če to navežem na prvo, če so to res dajatve iz leta 1990, 1991, zakaj se
               niso takrat reševali sproti, zakaj jih moramo reševati čez šest, sedem ali celo osem
               let? To je neutemeljeno, to je negospodarno in to ni v smislu pravne države. Dajmo
               biti dosledni! Če bi se takrat začelo reševati, bi se našle druge rešitve. Naj se
               posamezni subjekti sami zmenijo, kako mislijo, da bi bilo najbolj prav za enega in
               drugega. Ne morem glasovati za take predloge, niti za zakon kot tak.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Prav. Samo to bi rad rekel, tu je predvideno, ne v sklepu, ampak v členu, soglasje
               ZPIZ-a, zavoda za zdravstveno zavarovanje. Če tega soglasja ni, potem tudi odpisa ni
               ali pa pretvorbe v kapitalski delež.</p>
               <p>Še enkrat bi rad rekel naslednje. Vsa ta podjetja imajo možnost odpisa, pretvorbe v
               kapitalski delež, preložitve plačevanja, že po obstoječem zakonu, stečajnem zakonu,
               vendar morajo iti formalno v postopek prisilne poravnave, ki pa zajame vse upnike, ne
               samo vlado Republike Slovenije oziroma davkarijo, ZPIZ in zavod za zdravstveno
               zavarovanje, ampak tudi njihove dobavitelje, tudi njihove kupce, od katerih je morda
               pobran avans. Kolikor sem razumel predlagatelje, so ves čas razlagali, pa tisto gospo
               iz Maribora, ki je hodila sem v imenu nekega odbora za reševanje teh podjetij, je
               njihov glavni problem ta, da se bojijo prisilne poravnave in na ta način še
               nadaljnjega poslabševanja odnosov z dobavitelji in kupci. Zato sem jaz potem tu
               predlagal verzijo, ki je podobna prisilni poravnavi, vendar se nanaša samo na tri
               dolžnike,  na tri upnike, ne na
               vse upnike. Drugače se pa vse skupaj zgleduje po postopku iz stečajnega zakona.</p>
               <p>Gospod Kebrič, prosim.</p>
            </sp>
            <sp who="SDT2:KebričIvan">

               <speaker>IVAN KEBRIČ:</speaker>

               <p>Če sem pravilno razumel, ti zagovarjaš neenakopravnost upnikov.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Kako? Ne.</p>
            </sp>
            <sp who="SDT2:KebričIvan">

               <speaker>IVAN KEBRIČ:</speaker>

               <p>Ja, seveda. Ene bomo oprostili, drugi dolgovi bodo pa ostali. In vsi tisti bodo
               dobili vse plačano, razen če bodo zopet, da rečem poenostavljeno, šli v konkurz ali
               pa jih bo vrag vzel. Mi bomo odpisali vse to, drugi bodo pa vse dobili. To je
               neenakopravnost, nepravnost! Če so subjekti taki, če vlada želi svoje davke odpisati,
               je to njena stvar. Institucije, ki si jih navedel, naj se same pogajajo, če imajo
               dovolj denarja, jih bodo, če ne bodo, pa jih ne bodo. Ne more se nič zgoditi. Zato
               bomo vedno samo gasili, tak mali požarček, drugi požarček, in vse skupaj gori na vseh
               koncih in krajih.</p>
               <p>Zato ne moremo nobenega tega osnovnega principa, tudi če jih ti tako ali drugače
               poskušaš ublažiti, na drugo sfero speljati, in se jaz osebno s tem ne strinjam.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Povejte mi samo, koliko vaših poslancev iz vaših poslanskih skupin bo glasovalo za
               sklep, če predlagamo, da se predloga zakona ne sprejme. Če zagotovite, da bo večina,
               sem jaz takoj za. Vse tiho. Gospod Rejc, prosim.</p>
            </sp>
            <sp who="SDT2:RejcIzidor">

               <speaker>IZIDOR REJC:</speaker>

               <p>Hvala za besedo. Zdaj, če si prišel do tega, glede na debato, ki je bila oziroma
               razpravo, ki je, potem lahko daš tudi predlog, pa se vidi, potem se gre pa naprej.
           </p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Ne, mi zdaj ne moremo več dati kot odbor predloga, da se ne sprejme. Mi to lahko
               naredimo na posreden način: tako da nasprotujemo posameznim amandmajem in posameznim
               členom. Ampak v resnici tega v poročilu odbora ne moremo niti direktno povedati. To
               lahko samo predlagamo zboru, rečemo, predlagamo vam, da ne glasujete niti o
               posameznih amandmajih niti o členih, ko bo na vrsti glasovanje o členih, in na ta
               način povzročite, da se zakon umakne iz procedure; kajti odbor tudi v drugi obravnavi
               znotraj hitrega postopka še vedno meni, da bi moral zbor sprejeti sklep, da se
               predloga zakona ne sprejme. Ne vem, nekaj v tem stilu bi lahko <q>"spesnili"</q>. Sicer pa
               druga obravnava znotraj hitrega postopka ali pa znotraj rednega postopka sploh ne
               predvideva možnosti generalnega sklepa, da se predloga zakona ne sprejme. Tako, da
               kakšnega takega sklepa zboru niti ne moremo posredovati. Gospod Pukšič.</p>
            </sp>
            <sp who="SDT2:PukšičFranc">

               <speaker>FRANC PUKŠIČ:</speaker>

               <p>Hvala lepa. Prej si rekel, da gre pravzaprav za spremembo zakona tam iz 1992. leta.
               Seveda ni podatka, ali pa je, ne vem,  okoli tega, koliko se je struktura lastništva med tem časom
               spremenila. Takrat je bilo to verjetno ali pa ta podjetja so bila v večjem delu še
               družbeno premoženje, danes pa je to verjetno v večjem delu že olastninjeno in so
               znani lastniki, tako da je to še en argument k temu na kaj ostali člani opozarjajo in
               tudi sam ugotavljaš.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Samo to bi rekel, kratek odgovor. Ker je 1. člen, predloga zakona, zajema dve vrsti
               podjetij, tista ki so prišla na sklad so še vedno na skladu, tista, ki pa niso prišla
               na sklad, pa so jim bili odloženi davki in prispevki, od vseh tistih je pa aktualno
               eno samo še, to je Marinka, ne vem, ali je d.d. ali d.o.o. ali kaj, Maribor. Tako da
               gre v resnici za eno samo podjetje, ki ni v posredno državni lasti od vseh teh, ki se
               jih dotika zakon. Ne vem pa v kateri lasti je. Prosim, Pukšič.</p>
            </sp>
            <sp who="SDT2:PukšičFranc">

               <speaker>FRANC PUKŠIČ:</speaker>

               <p>Ampak tudi tu notri so se zadeve bistveno spremenile. Vem, LS je postal lastnik tudi
               nekaterih podjetij itd. in skratka te strukture so se bistveno spremenile, ki pa so
               danes tudi drugačne in je možno, bi rekel, te dolgove tudi poravnati, tako da, ne
               vem.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Ne, še enkrat pravim. Ko smo zadnjič na prejšnji seji odbora šli tako na oči in čez
               palec skozi seznam, smo ugotovili, da je približno štiri ali pet podjetij takih, ki
               bi sploh zaprosila za ali odpis ali odlok ali pretvorbo v kapitalski delež za te
               neplačane davke in prispevke. Ker povsod so vsote ali povsem zanemarljive, čisto
               majhne ali pa so šla podjetja že v stečaj. Od teh, ki pa še živijo pa imajo blokiran
               ŽR pa je takih od štiri do pet. Eno od njih je Merinka, tisti preostali so pa vsi iz
               tistega kroga, ki so šli na sklad za razvoj. To je pa Hi-pot, pa ne vem kaj še.
               Dobro.</p>
               <p>Sedaj. Je še kaj razprave? Sedaj moramo glasovati. Potem najprej, ker tu ni
               predstavnika predlagateljev, ki je že vložil amandma, sedaj nekaj mi je danes ustno
               napovedoval, da ga bodo umaknili, seveda je pa računal, da bo odbor vložil takega.
               Ampak tako da ga sedaj ne moremo vprašati. Mi se moramo formalno do tega opredeliti.
               Gospod Tomažič.</p>
            </sp>
            <sp who="SDT2:TomažičHerman">

               <speaker>HERMAN TOMAŽIČ:</speaker>

               <p>Hvala. V kolikor bi bil sprejet ta odborov amandma o katerem si govoril na začetku,
               potem bo seveda umaknjen ta, sicer pa ostane ta na klopi.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Saj pravim. Ta hip tega ne vemo in ker se moramo opredeljevati do posameznih
               amandmajev bomo pač o tem morali tudi glasovati formalno. Dobro. Potem dajem najprej
               na glasovanje, bom dal predlog amandmaja, ki sem ga prebral kot predlog za odborov
               amandma. Če ta ne bo sprejet, bomo šli na glasovanje, če bo ta sprejet, bomo rekli
               avtomatično zavračamo vse druge amandmaje, ker so tako ali tako v nasprotju s temi in
               bi bili nekonsistentni, če tega ne bi naredili. Če bodo pa zavrnjeni tudi drugi
               amandmaji, recimo da to ni sprejeto kot predlog amandmaja odbora, pa so zavrnjeni
               tudi drugi amandmaji, potem smo pred situacijo, da je pred nami osnovni predlog
               zakona, tak kot je bil vložen in objavljen v Poročevalcu. Tam ne moremo reči, da
               predlagamo, da se ga ne sprejme, lahko samo v poročilu zapišemo sugestijo v
               parlamentu, da potem ne sprejme niti posameznih členov. Teoretično bi pa nastal zelo
               velik problem. Če bi bili amandmaji npr. na 1. člen ali pa na 2. člen umaknjeni,
               potem se ne more glasovati o amandmajih in se niti ne glasuje o osnovnih členih in
               gremo potem avtomatično v tretjo obravnavo. Potem je pa samo še zakon v celoti. če pa je takrat zakon v celoti
               slučajno sprejet, je pa sprejet tak, kot je bil predlagan v Poročevalcu, kar je
               absolutno nesprejemljivo. Tako, da se podajamo - v primeru, da ne bo nekega resnega
               amandmaja odbora, se podajamo na zelo nevarno pot. Samo opozarjam. Benjamin
               Henigman.</p>
            </sp>
            <sp who="SDT2:HenigmanBenjamin">

               <speaker>BENJAMIN HENIGMAN:</speaker>

               <p>Ja, predsednik, tako kot se ti mučiš in trudiš s tem zakonom, da bi pomagal
               predlagateljem, kaj takega se še ni dogajalo v tem odboru. Ampak pustimo zdaj to.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Jaz se samo bojim, da bo osnovni tekst sprejet, samo to.</p>
            </sp>
            <sp who="SDT2:HenigmanBenjamin">

               <speaker>BENJAMIN HENIGMAN:</speaker>

               <p>Da se predlagati tudi amandmaje, ki jih je tudi vlada večkrat predlagala, tudi če ni
               bil njen sklep, da se naj podpre, sprejet, da se 1., 2., 3., 4., 5. člen črta. Tudi
               to so amandmaji, in je stvar zaključena. Tudi o tem se lahko pogovarjamo, če je volja
               odbora, da se zakona ne sprejme. In to je potem moja sugestija.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Dobro. Dajem torej najprej na glasovanje predlog, da odbor sprejme amandma k 1.
               členu, 2. členu, 3. členu in naslovu - kar se naslova tiče, tako kot je predstavnik
               sekretariata povedal - pri 1. členu bi upoštevali tisto redakcijsko pripombo. V
               tekstu, kot vam je bil že zadnjič razdeljen na klop in sem ga danes uvodoma povzel.
               Sprašujem, kdo je za tak sklop amandmajev odbora?</p>
               <p>Kdo je za? <stage>(4 člani.)</stage> Je kdo proti? <stage>(6 članov.)</stage></p>
               <p>Amandma ni sprejet oziroma sklop amandmajev ni sprejet.</p>
               <p>Gremo na opredeljevanje do posameznih amandmajev.</p>
               <p>Najprej imamo pred seboj amandma k 1. členu skupine poslancev - aha, najprej bom dal
               na glasovanje predlog, kot ga je dal gospod Henigman, ker je bolj oddaljeno.</p>
               <p>Kdo je za to, da odbor vloži amandma k 1. členu, po katerem se besedilo člena črta?</p>
               <p>Kdo je za tak amandma? <stage>(8 članov.)</stage> Je kdo proti? <stage>(2 člana.)</stage></p>
               <p>Amandma je sprejet.</p>
               <p>S tem, če dovolite, se avtomatično opredeljujemo negativno do obeh amandmajev, ki
               sta vložena k 1. členu. To lahko vzamem na znanje.</p>
               <p>Potem imamo amandma za nov 1.a člen, ki ga predlaga slovenska ljudska stranka, in
               predvideva razširitev tega odpisa še na kmete. Da ne bi bilo nesporazumov, čeprav je
               to amandma k 1. členu, ki ga zdaj ni več, pa vseeno dajem na glasovanje, kdo je za
               to, da odbor podpira ta amandma.</p>
               <p>Kdo je za? <stage>(Nihče.)</stage> Je kdo proti? <stage>(6 članov.)</stage></p>
               <p>Amandma ni sprejet.</p>
               <p>Zdaj imamo 2. člen z dvema redakcijskima amandmajema skupin poslancev.</p>
               <p>Najprej dajem na glasovanje predlog amandmaja odbora, ki ga je podal gospod
               Henigman: besedilo člena se črta.</p>
               <p>Kdo je za tak amandma? <stage>(9 članov.)</stage> Je kdo proti? <stage>(2 člana.)</stage></p>
               <p>Zdaj imamo še amandma k naslovu zakona poslanske skupine združene liste, ki pravijo,
               naj se naslov glasi: <q>"Zakon o odpisu določenih davkov in prispevkov"</q>, ne <q>"o odpisu
               odloženih davkov in prispevkov"</q>, ampak <q>"določenih davkov in prispevkov"</q>.  Sprašujem, kdo je za to, da odbor
               podpira ta amandma?</p>
               <p>Kdo je za? <stage>(2 člana.)</stage> Je kdo proti? <stage>(5 članov.)</stage></p>
               <p>Amandma ni sprejet.</p>
               <p>Sprašujem tudi, kdo<gap n="..."/> Ali lahko tudi k naslovu damo amandma, da se naslov črta, ali
               bi bilo to malo smešno? Gospod Rogelj.</p>
            </sp>
            <sp who="SDT2:RogeljAnton">

               <speaker>ANTON ROGELJ:</speaker>

               <p> Ni nujno<gap n="..."/><stage>(Ni vključen!)</stage>.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Dobro.</p>
               <p>Potem imamo še 3. člen in 4. člen. Na glasovanje dajem še predlog amandmaja, da se
               tudi besedilo 3. in 4. člena črta, gre za to, kdaj se zakon uveljavi pa tako
               naprej.</p>
               <p>Kdo je za? <stage>(7 članov.)</stage> Je kdo proti? <stage>(3 člani.)</stage></p>
               <p>S tem zaključujem obravnavo tega predloga zakona.</p>
               <stage type="time">(Seja je bila končana ob 13.52 uri.)</stage>
            </sp>
         </div>
      </body>
   </text>
</TEI>
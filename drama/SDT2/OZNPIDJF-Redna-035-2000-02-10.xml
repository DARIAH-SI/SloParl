<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-OZNPIDJF-Redna-035-2000-02-10">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za nadzor proračuna in drugih javnih financ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">560C9CC5F756D704C1256872004D54A5</idno>
               <idno type="custom" subtype="day">0E008BBDD3889256C12568810034B8E2</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=0E008BBDD3889256C12568810034B8E2</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-OZNPIDJF-Redna-035-2000-02-10.OZNPIDJF" n="035">
               <name>Redna</name>
               <date when="2000-02-10"/>
            </setting>
         </settingDesc>
         <particDesc>
            <listOrg>
               <org xml:id="SDT2-OZNPIDJF-Redna-035-2000-02-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-OZNPIDJF-Redna-035-2000-02-10.OZNPIDJF">
                        <orgName key="OZNPIDJF">Odbor za nadzor proračuna in drugih javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NADZOR PRORAČUNA IN DRUGIH JAVNIH FINANC</stage>
            <stage type="session">nadaljevanje 35. seje</stage>
            <stage type="date">(10. februar 2000)</stage>
            <stage type="chairman">Sejo je vodil Franc (Feri) Horvat, predsednik odbora.</stage>
            <stage type="time">Seja se je pričela ob 9.14 uri.</stage>


            <sp who="SDT2:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Prav lep sončen pozdrav. Predlagam da začnemo, da ne čakamo, da mine akademska
               četrt. Sklepčni smo, ker je kolega Gostiša je bil že tu, pa je šel še na Kviaz, da se
               tam prijavi, da bodo lahko tudi sklepčni, da bodo lahko delali, žal se tako dogaja na
               odborih, ker jih poteka več vzporedno.</p>
               <p>Mi bi danes nadaljevali obravnavo 3. točke, ki smo jo predvideli na zadnji seji, no,
               smo sklepčni, in nobene druge, upam, da bomo to uspeli danes končati. Torej odgovor
               vlade Republike Slovenije v zvezi s poročilom računskega sodišča o reviziji
               dodeljevanja proračunskih sredstev ministrstva za šolstvo in šport za izvajanje
               visokošolskih programov v letu 1996.</p>
               <p>Preden dam besedo glavnim uvodničarjem, tukaj z nami je članica računskega sodišča,
               ki je to zadevo vodila oziroma jo vodi, gospa Nadja Žnidaršič-Ferari. Z nami je
               gospod minister za šolstvo in šport, dr. Pavle Zgaga in njegov državni sekretar za
               področje visokega šolstva gospod Medveš, članica in člani odbora in pa seveda pozdrav
               velja predstavnicam in predstavnikom medijev.</p>
               <p>Jaz preden dam besedo najprej gospodu ministru mi samo dovolite, da na kratko
               spomnim na to, kar se je do sedaj dogajalo oziroma kje je iztočnica za našo današnjo
               obravnavo. Pri tem seveda moram po poslovniku povedati, kdo se je opravičil za
               današnjo sejo. To so kolegi Malovrh, kolega Pukšič, kolega Potrč in pa kolega
               Henigman.</p>
               <p>Pri tem uvodu naj vas spomnim, da je naš odbor na 31. seji obravnaval poročilo
               računskega sodišča na to temo in da smo takrat tudi poslušali tudi odgovor oziroma
               informacijo o ukrepih nameravanjih in sprejemanjih v ministrstvu za šolstvo in šport,
               to je podal gospod minister in pa prisotni so bili takrat tudi, je bil direktor
               univerze in še nekateri drugi. Mi smo takrat poleg tega, da smo sprejeli na znanje to
               poročilo, smo sprejeli dva sklepa. Prvi se je nanašal na to, da smo predlagali vladi,
               naj obravnava poročilo računskega sodišča in pa predvsem odgovore ministrstva za
               šolstvo in šport o odpravi pomanjkljivosti, ki jih je ugotovilo računsko sodišče in
               pa izvajanje priporočil računskega sodišča in v tem sklepu smo tudi rekli, da naj pri
               tem tudi pridobi oziroma da računsko sodišče mnenje oziroma oceno izvajanja teh
               ukrepov v ministrstvu za šolstvo in šport in to mnenje bomo slišali oziroma to oceno
               bomo slišali danes  s strani
               članice računskega sodišča gospe Ferarijeve. In pa takrat smo sprejeli še en sklep,
               ki je pomenil podporo čimprejšnjemu sprejemu sprememb zakona o visokem šolstvu in pa
               sprejem nacionalnega programa razvoja visokega šolstva, kar je bilo med tem
               uresničeno, ker je minilo že nekaj časa od takrat.</p>
               <p>Odgovor vlade tako kot smo vlado zaprosili v drugem sklepu smo dobili 28.1. in ste
               ga potem tudi člani odbora dobili. Vlada je obravnavala to poročilo ministrstva za
               šolstvo in šport na 144. seji 27.1.2000. Poročilo kot vidimo je dokaj obsežno, na
               11-ih straneh, sistematično v desetih točkah navaja, kaj je bilo narejeno in k temu
               je potem dana še vrsta prilog in tabel. Jaz bi sedaj najprej povprašal gospoda
               ministra, če želik temu, kar je dalo ministrstvo in potrdila vlada še kaj dodati, s
               tem da bi predlagal, da je ta uvod kratek, da ne bi ponavljali tistega, ker je bilo
               rečeno že ob predprejšnji obravnavi, predvsem da slišimo, kaj je novega, kaj je
               aktualnega v tem trenutku in potem bom zaprosil gospod Ferarijevo, da ona da pogled
               računskega sodišča oziroma njen pogled na to, kar bomo slišali in kar smo dobili
               zapisano s strani ministrstva za šolstvo in šport. Gospod minister izvolite.</p>
            </sp>
            <sp who="SDT2:ZgagaPavel">

               <speaker>DR. PAVLE ZGAGA:</speaker>

               <p>Gospod predsednik hvala za besedo. Kot ste že omenili je gradivo, obsežno gradivo, ki
               smo ga pripravili že nekaj časa tu pri nas in to mogoče tudi zaradi tega, ker smo
               imeli en poskus sestanka, ki se takrat ni končal in je bilo verjetno dovolj časa za
               pregled, mi tudi to daje možnost, da sem nekoliko krajši v tej predstavitvi in da
               mogoče poskušam poudariti nekatere ključne elemente v gradivu, ki ga imate pred
               seboj.</p>
               <p>Za začetek bi ponovil, da se revizija nanaša na povsem konkreten čas oziroma na
               povsem konkretno leto, to je leto 1996, na konkreten čas pravzaprav največjih
               sprememb v visokem šolstvu, tako vsebinskih sprememb v programih in po načinu
               študija, kot v formalnih, torej v predpisih, ki jih je bilo treba sprejeti, deloma v
               državnih organih, deloma pa zaradi avtonomije univerze v organih univerze. Prav tako
               je to tisti čas, kot se najbolj radikalno spremeni število študentov v slovenskem
               visokem šolstvu. Naj poudarim, spremeni tako navzgor kot navzdol. Izredno velik poraz
               na nekaterih družboslovnih in pa krizah v nekaterih tehniških študijih. Skratka gre
               za obdobje, ki ga je bilo tako ali tako zelo težko obvladovati, ki pa je v glavnem za
               nami.</p>
               <p>V času do danes je bilo predvsem, če se skoncentriram na področje predpisov veliko
               storjenega v smeri urejanja kompletnega sistema, te stvari so popisane v gradivu in
               samo po potrebi v nadaljevanju diskusije bi kaj več o tem rekel. Najpomembnejši korak
               pa je  slej ko prej bila novela
               zakona o visokem šolstvu, ki jo je parlament sprejel konec lanskega leta in je v
               veljavi od 24. decembra lanskega leta.</p>
               <p>Naj povem, da je vse tiste podzakonske akte, ki jih ta novela iz decembra nalaga, da
               vse te akte pospešeno pripravljamo in da bodo v roku, ki je predpisani tudi pred
               vami. Najprej predvidevamo, da v marcu mesecu se bo državni zbor ukvarjal z obema
               aktoma o preoblikovanju univerz, ki jih ta novela zahteva. Akt o financiranju o
               katerem smo tudi govorili pa bo nared tako kot je predvideno do konca junija, se
               pravi do izteka semestra.</p>
               <p>Ključna tema te revizije okoli katere je bilo tudi največ govora je bilo
               izplačevanje nadobremenitev. Še enkrat bi želel poudariti, da smo na tem področju
               izpeljali ukrepe že leta 1998. Takoj potem, ko smo v pogovorih z računskim sodiščem
               pravzaprav prišli do ugotovitev kako približno bodo to pozicijo ocenjevali. Naj
               rečem, da ukrepe, ki smo jih spomladi 1998 prvič poslali univerzama, sedaj ne
               uporabljamo več in sicer iz preprostega razloga, ker je bil zakon o visokem šolstvu
               noveliran in imamo zakonsko nesporno urejeno to področje Tako, da sedaj v času, ko
               govorimo v sedanjosti že po tej poti tudi poteka. Od 1.1.2000.</p>
               <p>Posebej bi poudaril tudi na trud, ki smo ga posvetili področju notranjih kontrol. Tu
               bi gospod predsednik vendarle moral opozoriti na nekatere objektivne težave s
               katerimi se verjetni ni srečevalo samo naše ministrstvo, ampak državna uprava v
               celoti. Gre za vprašanje težav pri zaposlovanju.</p>
               <p>Naj povem, da posebno službo za visoko šolstvo, sektor za visoko šolstvo pravzaprav,
               da ga ob osamosvojitvi te države ni bilo in da je bilo treba tako službo šele
               sestaviti skupaj in da je bilo v resnici z truda polno delo iz leta v leto pridobiti
               možnost nove zaposlitve. Predvsem seveda govorim o ključnih strokovnih ljudeh, ki to
               področje tudi poznajo.</p>
               <p>Mi smo že pred časom potem poskušali s spremembo sistemizacije doseči tudi
               sistemizirano delovno mesto notranjega kontrolorja. To smo tudi pred časom uspeli in
               če govorim o novih stvareh bi vas prosil, da na strani 7, to je zadnji odstavek pred
               točko 4., kjer pravimo, da nam je sicer uspelo sistemizirati delovno mesto višjega
               svetovalca za izvajanje notranjih kontrol, da pa zaradi omejitev zaposlovanja za
               enkrat še ni zasedeno.</p>
               <p>Imam to prijetno možnost povedati, da imamo v postopku zaposlitev, ki bo verjetno s
               1. marcem tudi že aktualna. V času, ko smo to poročilo pisali temu še ni bilo tako.
               Naj rečem, da tudi tovrstne debate okoli takih revizij včasih potem pomagajo, da
               kakšno stvar v proceduri zaposlovanja hitreje razrešimo.</p>
               <p>Kar se tiče baze podatkov o programih. To je vendar eden od  osnovnih elementov, na podlagi katerega je bilo
               mogoče reševati probleme. Ta baza podatkov o programih je leta 1996 bila skorajda
               nemogoča, in sicer zaradi tega, ker so se nekateri programi po prejšnjem sistemu
               iztekali in nekatere nove smo uvajali. Baza programov je vsaj dve leti že tekoča in
               sproti spremljana in tudi objavljena v Uradnem listu, tako da glede tega ni nobenih
               dilem več.</p>
               <p>Tudi pri enem od nesporno aktualnih problemov leta 1996, izvajanju programov z
               majhnim številom študentov, smo zadeve temeljito uredili, po eni strani z racionalno
               organizacijo študijev v skladu z normativi, po drugi strani s tem, da intenzivno
               nastaja kreditni sistem študija - to je tisto, kar nam je leta 1996 definitivno
               manjkalo. Naj omenim, da je ta trenutek tik pred zaključkom tudi nastanek akta
               Dodatek k diplomi, o katerem smo govorili pri sprejemanju novele zakona o visokem
               šolstvu. Vse to omogoča, da imamo zelo tekoč pregled nad bazo podatkov in pa nad
               izvajanjem programov na posameznih področjih.</p>
               <p>Pri izplačevanju materialnih stroškov za diplome, pri katerem smo se tudi
               ustavljali, naj omenim samo toliko, da smo po ponovnem podrobnem pregledu ugotovili,
               da odgovor, ki smo ga v komunikaciji z računskim sodiščem posredovali - bilo je 10.
               februarja 1998 - ni bil dovolj jasen oziroma da ni upošteval vseh dejstev, in del
               dokumentacije na novo predlagamo, to je priloga številka 1, iz katere je mogoče bolj
               jasno videti, da je tudi leta 1996 dejansko bil uporabljen način izplačevanja teh
               materialnih stroškov, ki je bil v skladu s standardi in normativi. Dejstvo pa je, in
               to priznamo, da je bil ta del dokumentacije pomanjkljivo posredovan računskemu
               sodišču takrat, ko je ta analiza potekala.</p>
               <p>Kar se sistemizacije delovnih mest tiče, zadeva je bila leta 1998 pripravljena in je
               opisana podrobneje. Sprejeta je bilo pa tudi vrsta drugih predpisov, ki jih ne bi tu
               posebej navaja, od recimo sofinanciranja podiplomskega študija do, denimo, akta, ki
               ureja asistente stažiste in ki so podrobneje v poročilu popisani.</p>
               <p>Naj za konec rečem v tem uvodnem delu le še to, da smo v teh obsežnih prilogah
               poskušali predvsem dati tista gradiva, ki jih je razprava na seji - mislim, da je
               bilo v začetku novembra meseca - odprla. V enem delu je to poskus analitičnega
               prikaza učinkov v visokem šolstvu. Vsa gradiva, ki se začenjajo s popisom vpisa
               študentov, pa nadaljujejo z diplomanti in končajo tudi s finančnimi posledicami, iz
               katerih se da videti učinkovitost študija tudi po tej plati. Naj rečem, da se v tej
               smeri učinkovitost študija povečuje, povečuje tudi zaradi tega, ker se povečuje
               povprečno število študentov na profesorja zaradi velike vpisa, kar ni vedno ugodno za
               kvaliteto študijskega procesa, vendar to ni tema te razprave danes, gotovo pa bomo v
               državnem zboru tudi o tem še govorili.</p>
               <p>Druga stvar, ki smo vam jo tudi priložili, pa je priloga, imenovana Izhodišča za
               financiranje javne službe v visokem šolstvu. To so strokovna izhodišča, na podlagi
               katerih nastaja sedaj ob noveli zakona o visokem šolstvu določen podzakonski akt, ki
               bo podrobneje in bolj transparentno uredil način financiranja v visokem šolstvu.</p>
               <p>Za nadaljnje informacije pa bom na razpolago, gospod predsednik, v nadaljevanju.</p>
            </sp>
            <sp who="SDT2:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala, gospod minister. Besedo dajem članici računskega sodišča, gospe Ferarijevi. Izvolite.</p>
            </sp>
            <sp who="SDT2:ŽnidaršičFerrariNadja">

               <speaker>NADJA ŽNIDARŠIČ-FERARI:</speaker>

               <p>Hvala lepa. Prejeli ste vi in mi sklepe, ki jih je pripravilo ministrstvo za šolstvo
               in šport, in sicer nanašajo se na izvajanje oziroma saniranje tistih nepravilnosti in
               priporočil, ki jih je dalo računsko sodišče ob reviziji dodeljevanja sredstev na
               ministrstvu za šolstvo in šport za izvajanje visokošolskih programov.</p>
               <p>Moram povedati, da so ti ukrepi pozitivno naravnani v splošnem. Splošna moja ocena,
               govorila bom sedaj v svojem imenu kot članica, ki sem pooblaščena za področje
               visokega šolstva oziroma sploh šolstva, ker vsakršna druga izjava, ki bi se nanašala
               na celotno računsko sodišče, bi lahko prejudicirala zadeve.</p>
               <p>Mi v tem času nismo preverjali ali so ti ukrepi, ki jih je ministrstvo za šolstvo in
               šport navajalo v svoji informaciji, svojem poročilu, ali so se tudi uresničevati
               začeli, ali ne. Iz njih pa izhaja naravnanost oziroma ti ukrepi temeljijo na odpravi
               oziroma saniranju tistih nepravilnosti, ki so se ugotovile v letu 1996 in tudi so
               usmerjeni v uresničevanje tistih priporočil računskega sodišča, ki jih je dalo in se
               nanašajo na spremenjen sistem financiranja. Eden izmed glavnih očitkov računskega
               sodišča je bil očitek v zvezi z dodeljevanjem sredstev na način namenske porabe. To
               je ta način, ko se je po zakonu o visokem šolstvu, ko se je dodeljevalo sredstva
               posebej za namene za plače, za materialne stroške, za investicije, za amortizacijo,
               skratka tako natančno, da če bi želelo ministrstvo zakonito opravljati svojo
               funkcijo, bi resnično moralo drugače ravnati.</p>
               <p>Ker je prišlo do spremembe načina financiranja z novim zakonom, ki je bil sprejet
               novembra, bo ta sprememba tudi pomenila prvi korak oziroma uresničitev tega
               priporočila. Pri teh ukrepih, ki so tukaj navedeni v izvajanju, moram reči, da jih
               pozdravljam, imam pa dva pomisleka.</p>
               <p>Prvi pomislek se nanaša na prenehanje izplačevanja tretjinske nad obremenitve. Kot
               se spomnite, je bil to glavni očitek pri pregledu pri reviziji, da so bila sredstva
               za delovne  nadobremenitve
               nezakonito v obliki osnovne plače izplačevana. Ena izmed možnosti, sicer je računsko
               sodišče ni nakazalo, bi bila v obliki dodatkov. No, ministrstvo za šolstvo je ta
               način tudi sprejelo in je od leta 1998 tako poročalo v svojem poročilu, prenehalo
               izplačevati nadobremenitve v obliki osnovne plače in prešlo v izplačevanje nadur, se
               pravi dodatka v višini 50% vrednosti pedagoške ure in ta vrednost, ta osnova je za
               mene sporna oziroma tukaj imam pomislek.</p>
               <p>Namreč delovna pravna zakonodaja in tudi kolektivna pogodba na področju vzgoje in
               izobraževanja ne izhaja iz pedagoške ure temveč izhaja iz delovne ure oziroma iz
               40-urnega delovnega tednika. In tukaj je dan pomislek, da je bila ta osnova pri
               spremenjenem načinu financiranja napačna. Glede na to pa, da je ta način bil
               prehodnega značaja in je z novelo zakona s 1.1.2000 prenehal veljati, zato se mi ne
               mislimo več spuščati oziroma ne bomo posebej se spustili v pravilnost in v obravnavo,
               ker bi morali ponovno opraviti revizijo.</p>
               <p>Drugi pomislek, ki ga pa jaz imam tudi v zvezi s tem poročilom, se pa nanaša na
               poročanje vlade in ministrstva v zvezi z izvajanjem študijskih programov z majhnim
               številom študentov. Ministrstvo za šolstvo poroča, da je program s podnormativnim
               številom vpisanih novincev zelo malo in to skoraj izključno na nekaterih tehničnih
               področjih. In istočasno opozarja, mislim da je to na strani 8 in 9, opozarja, da bi
               nepremišljeno prenehanje izvajanja takšnih programov, pa čeprav samo za eno leto,
               prineslo nepopravljivo škodo. V zvezi s tem moram navesti normative in standarde, ki
               so bili sprejeti s sklepom, objavljeni v Uradnem listu leta 1992, ki jih je sprejela
               vlada in v katerih vlada sama opredeljuje kot normativ za prvi letnih študijskega
               programa najmanj 30 študentov, lahko pa izvaja študijskih program z manj kot 30
               študentov in soglasje z vlado le en visokošolski zavod, to pomeni ena fakulteta.</p>
               <p>Računsko sodišče je ugotovilo pri reviziji, ko smo imeli samo 10 fakultet, ne vseh,
               da je več kot na eni fakulteti bilo izvajano  oziroma izvajan študijski program z manj kot 30 študenti.
               Sedaj ta isti organ vlada, ki je sprejela normativ, pa ugotavlja, da bi prenehanje in
               izpolnjevanje tega normativa povzročilo škodljive posledice. Za mene osebno je takšna
               navedba zelo sporna oziroma sporna s tega vidika, ker je nesprejemljivo, da organ, ki
               je pristojen za sprejem ukrepov, ugotovi, da imajo ti ukrepi oziroma uresničevanje,
               držanje tega normativa škodljive posledice.</p>
               <p>Osebno predlagam, da vlada, ko to ugotovi, ima vso možnost, da te ukrepe spremeni
               oziroma da te normative ustrezno prilagodi stanju. In tu imam jaz ta drugi pomislek,
               ki sem ga želela predstaviti.</p>
               <p>Ostali ukrepi oziroma njihova izvedba - so popolnoma pravilni, tudi lepo so
               napisani, pogoj pa je, da se začenjajo tudi izvajati, ker nič verjetno ne bo
               pomagalo, če bi samo deklarirali izvedbo in ne pričeli z izvajanjem.</p>
               <p>To je vse. Dala sem tudi svoje osebne pomisleke, ki sem jih zabeležila in dala
               predsedniku odbora, in jih lahko preberete.</p>
               <p>Sicer pa moram povedati, da v glavnem pozdravljam ta način in to akcijo ministrstva,
               da se je aktiviralo in bilo pripravljeno začeti s sanacijo očitkov, ki so bili dani s
               strani računskega sodišča.</p>
            </sp>
            <sp who="SDT2:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala, gospa Ferarijeva, za to podano informacijo, oceno in tudi odprta dva problema,
               ki sta pa še tudi potem predmet razprave, poleg ostalega.</p>
               <p>S tem dajem besedo poslankam in poslancem. Kdo želi besedo? Ali bo mogoče najprej
               minister dr. Zgaga na ti dve prvi vprašanji še dal pojasnilo?</p>
            </sp>
            <sp who="SDT2:ZgagaPavel">

               <speaker>DR. PAVLE ZGAGA:</speaker>

               <p>Hvala lepa za besedo. Na obe ti dve točki lahko dam pojasnilo takoj.</p>
               <p>Pri prvi sicer mislim, da z gospo Ferarijevo lahko za začetek ugotoviva eno in isto.
               Šlo je za začasen ukrep po naših pogovorih konec leta 1997, ko smo si medsebojno
               poskušali nekatere stvari razjasniti. Šlo je, tudi mi vemo, za začasen ukrep. Mi smo
               dve stvari takrat hkrati naredili: prvič, ukrep, ki naj bi problematiko odprtih
               vprašanj zakonodajnih podlag pojasnil, in z druge strani, da bi - dali smo v
               proceduro predlog zakonske spremembe zakona o visokem šolstvu.</p>
               <p>Naj pojasnim, da v tem primeru, ko govorimo - bom kar citiral iz poročila: "Delo, ki
               presega polni delovni čas, se izplačuje v obliki nadur, ki so obračunane  v višini 50% dodatka na osnovno
               vrednost pedagoške ure po številu pa niso presegale 20% normativnih obremenitev. Na
               ta stavek na strani 4 zgoraj v prvem odstavku se nanaša na razpravo. Pedagoška ura je
               v tem primeru treba razumeti kot normativno uro. V visokem šolstvu je naloga
               visokošolskega učitelja, da opravi predavanja, da ta predavanja strokovno pripravi.
               Zadaj za tem je tudi določeno nujno raziskovalno delo ob tem so konzultacije, izpiti
               intako dalje. Skratka delo visokošolskega učitelja je dosti pestro in široko. Ena
               pedagoška ura, če smemo temu tako reči, torej vsebuje in je normativ, ki poleg samega
               konkretnega živega dela v predavalnici vsebuje še vrsto drugega živega dela.</p>
               <p>Mogoče je ta formulacija, če bi jo na ta način pojasnili bi postala bolj jasna.
               Pomeni torej, da mi pedagoško uro preračunamo v fizične ure in potem dobimo ven
               natančno tisto o čemer smo prej tudi govorili. Ta preračun bi lahko tudi zelo hitro
               dali. Če je normativ tedenski za rednega profesorja 6 ur in to pomeni 100% potem, če
               hočemo dobiti teh 20% zakonsko dovoljenih pomeni to 1,2 uri. Pedagoške, ki se jih da
               seveda v razmerju do 40 ur tedensko tudi preračunati. 1,2 pedagoške ure v razmerju do
               fizičnega obsega 40 urtedensko, je 8 ur, kar ustreza zakonskemu določilu.</p>
               <p>To je v resnici mogoče smo v tej točki bili v poročilu prekratki. Vendar včasih so
               ta poročila ocenjena kot predolga. Lahko pa to seveda še bolj natančno tudi
               matematično izpeljemo. Res pa je, da to določilo od 1.1.2000 ne uporabljamo več, ker
               imamo zakonsko nesporno rešeno problematiko in po našem mnenju tudi v tem obdobju do
               31.12.1999 smo našli zadovoljivo zakonsko rešitev, ki je to najbolj pereč problem
               razrešila.</p>
               <p>Kar se tiče pripombe o podnormativnem številu študentov. Ponovno bi želel opozoriti
               na poglavje 5 na strani 8 in 9, kot je bilo že rečeno. Problematika je namreč več
               plastna. Ne sestoji se samo iz tega, da imamo lahko problem, ker v eni skupini ni
               zadosti študentov. Opozoriti moram na več elementov pri tej zadevi.</p>
               <p>Ena od njih gotovo je ta, kar sem že uvodoma omenil, da je leta 1996 oziroma nekje
               med leti 1993 in 1997 se je v glavnem ta proces dogajal. Vpis študentov na posamezne
               smeri zelo močno zanihal. Dogodilo se je to, da je val proti ekonomski in poslovnim
               vedam bil novincev, brucev bil zelo, zelo velik. na drugi strani se je sami se
               verjetno spomnite tega. Prihajalo do vpada na nekaterih tehničnih področjih in na
               povsem nekaterih področjih je bil ta vpad celo, zelo, zelo kritičen.</p>
               <p>To se je pokazalo takrat, ko je do realnega vpisa prišlo. Ne takrat, ko se študentje
               prijavljajo. Zato dovolite, da mogoče čisto na kratko skiciram, kako izgleda prijavno
               vpisni postopek, ker iz njega bo lažje razumeti tudi problem in njegovo reševanje o
               katerem tu govorimo.</p>
               <p>V januarju mesecu objavljamo razpise za vpis. Do začetka marca zberemo prijave. Te
               prijave so vedno  po posameznih
               programih večje od tistega, kar se jeseni zares zgodi. Večje so prvič zaradi tega,
               ker nekateri kandidati ne opravijo pogojev, recimo ne maturirajo ali pa se tudi
               premislijo iz različnih razlogov. Mi dejansko število, tisto prav resnično število
               vpisanih seveda lahko dobimo šele tam nekje v sredini oktobra meseca. No in denimo v
               primeru, se zgolj za primer vzamem, izmišljanje, na strojništvo prijavi 35 študentov,
               1. novembra pa ugotovimo, da se jih je v resnici vpisalo 22, kar je podnormativna
               številka je seveda nemogoče poseči v proces na ta način, da bi ustavili predavanja,
               da bi ustavili pedagoški proces. Namreč 22 študentov je tam vendarle vpisanih. Do
               takih nihanj pa pride, ponavljam, zaradi tega, ker imajo pač mladi ljudje pravico do
               izbire in dostikrat so se zaradi teh težav, ki jih je zlasti v gospodarstvu bilo
               veliko in so se nekateri poklici na tehničnem področju začeli postavljati pod vprašaj
               so se potem v zadnjem trenutku premislili in poskušali zbežati kam drugam.</p>
               <p>Tisto, na kar je treba opozoriti je tole, da seveda kolektivi pedagoški zbor v tem
               primeru, ki neko določeno področje pelje, če ga seveda postavite pod dilemo, da boste
               tam prenehali z izvajanjem programa in razpustili celotni oddelek, tega vi ne morete
               več spraviti skupaj. Jaz moram poudariti, da je v tem obdobju šlo za kritično
               <gap n="..."/><stage>(Nerazumljivo.)</stage> <gap n="..."/> Šlo je za vprašanje,kako razrešiti situacijo v nenormalnih
               družbenih razmerah, kajti bile so nenormalne, mnogo prevelik vpis na, kot sem že
               rekel, poslovne ekonomske vede in mnogo premajhen na področju nekaterih tehniških
               ved. Te stvari so se potem z akcijami, ki smo jih zlasti leta 1997, 1998 uporabljali,
               precej spremenile, tako da danes zadnji dve leti študijski lahko znova govorimo o
               pozitivnem premiku na področju tehniških ved in o toliko seveda je, če govorim z
               vidika življenje, je odločitev, da te oddelke le preživimo, preživeli smo jih pa v
               zelo težkih pogojih in lahko profesorji iz teh oddelkov povedo, v kako restrektivnih
               finančnih časih so živeli zaradi manjšega števila študentov, danes vendar lahko
               ugotovimo, da smo te oddelke ohranili, strokovnjake na njih tudi, da se nam niso
               raztepli po svetu in da je vpis na te smeri ponovno velik.</p>
               <p>Pa še nekaj je najpomembnejše, ko o tem govorimo. Obdobje, ko je izgledalo, da so
               npr. poklici diplomirani inženir, strojništvo in podobno za to družbo postali odveč
               je mimo. Prav na teh področjih zadnjo leto, leto in pol ugotavljamo, da bi lahko trg
               delovne sile porabil oziroma zaposlil bistveno večje število teh diplomantov, kot ta
               trenutek prihajajo iz fakultet, to je pa tudi najbolj pozitiven znak, da se na to
               področje vračajo. S tem sem želel opozoriti na povsem življenjske dileme pred
               katerimi ste takrat, ko se s tovrstnimi vprašanji ukvarjate. Je pa še en drug moment,
               zadaj za tem in sicer, da na nekaterih področjih zaradi tradicij, zaradi kadrovskih
               pogojev itd. je v resnici prihajalo do podnormativnih številk, ki jih je bilo treba
               na nek določen način razrešiti. Lahko zagotovim, da so te stvari sedaj tudi povsod
               razrešene, se pa ponovno vežejo na, oprostite izrazu, zelo banalno dimenzijo. Na
               denimo nekem študijskem programu, na katere smo v preteklosti, v preteklih 10-ih,
               20-ih, 25-ih letih vpisovali npr. pet študentov, smo vpisovali  pet študentov največkrat zaradi tega, ker
               kadrovskih potencialov na fakulteti ni bilo in se je potem moralo z bistveno nižjim
               številom profesorjev in študentov pač opraviti delo na bistveno manjšem številu
               študentov. V teh letih se je vsem težavam navkljub na obeh univerzah le zaposlilo kar
               nekaj novih profesorjev in nameščali smo jih predvsem tako, da smo popolnjevali te
               kadrovske vrzeli. Recimo, zadnje stvari, ki smo jih letos tudi razrešili - mislim, da
               bi kolega državni sekretar znal do detajlov iti - mislim, da so bila področja likovne
               vzgoje in glasbene vzgoje, kjer smo tudi dosegli ta normativ 30, ki ga pa zaradi
               znanih problemov ravno pri zaposlovanju novih kadrov največkrat do takrat ni bilo
               mogoče opraviti.</p>
               <p>Še enkrat bi želel opozoriti, da tudi v tem primeru se srečujemo z zelo tipičnimi
               tranzicijskimi problemi, kako reševati probleme takrat, kadar se vam vsi parametri
               spremenijo. Število pedagoških kadrov je zelo težko spremeniti navzgor, število
               študentov vam pa nekje zelo visoko zaniha navzgor, drugje pa zelo globoko pade
               navzdol. Profesorja strojništva pa ne morete spremeniti v profesorja ekonomije.
               Znotraj tega smo dali najbolj burna leta skozi, kot večkrat poudarjamo, v zadnjem
               času je videti, da se tokovi vpisa in študija počasi normalizirajo. Seveda ob tem, da
               so sprejeti novi in boljši predpisi na tem področju, je to najboljše zagotovilo za
               normalizacijo razmer.</p>
               <p>Kar se tiče uresničevanja stvari, ki so tu pred vami, še enkrat stojim za tem, da so
               to stvari, ki jih uresničujemo in ki živijo v praksi, in kar nekaj od tega lahko sami
               vidite, saj del teh predpisov pravzaprav sprejemamo v državnem zboru. Hvala lepa.
           </p>
            </sp>
            <sp who="SDT2:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala, gospod minister. Odpiram razpravo. Kdo želi besedo? Bi kar zaprosil gospo
               Ferarijevo, da bi mogoče na ta dva odgovora dali pojasnilo oziroma stališče.</p>
            </sp>
            <sp who="SDT2:ŽnidaršičFerrariNadja">

               <speaker>NADJA ŽNIDARŠIČ-FERARI:</speaker>

               <p>Glede prvega. V kolikor je bilo res mogoče pomanjkljivo poročano, da se je v zvezi z
               nadobremenitvami osnova, ki je bila uporabljena za obračun dodatka, nanašala na
               preračun. Namreč res je, da 8 ur delovnih pomeni 1,2 pedagoški uri. In če ima nekdo
               dodatek 50%, pomeni, da ne moreprejeti plačila za dve polni uri. In s tega vidika
               lahko tudi ugotovimo, glede na poročanje na zadnjem odboru, da je šlo več sredstev,
               ker ste gospodarno ravnali - sedaj, mislim, da to ni možno, če se uporablja zakon
               tako, kot je napisan - glede tega, če je to tako, potem je to v redu.</p>
               <p>Glede tega očitka oziroma mojega pomisleka v zvezi uporabo kriterija, normativa 30
               študentov v prvem letniku - to je normativ vlade. V kolikor je ministrstvo kot
               sestavni del vlade  ugotovilo,
               da so razmere v visokem šolstvu drugačne, da se tega normativa ne more spoštovati.
               Priporočam, da se sproži akcija za spremembo normativa. Ker normativ to je predpis,
               ki je bil sprejet na podlagi zakona o visokem šolstvu in ga je sprejela vlada in ne
               more vlada sama kršiti svoje predpisa. Če so se razmere spremenile in če se
               ugotavlja, da je škodljiva ukinitev oddelkov z manj kot 30 študenti ali da prihaja do
               osipa ali da prihaja do različnega vpisa v primerjavi s prijavami. Nič ni narobe,
               spremeni se, ugotovi se dejansko stanje in se predlaga sprememba normativa. Samo za
               to gre.</p>
               <p>Saj mi nismo nič drugega rekli kot samo to, da ni bil spoštovan normativ. Nič
               drugega. O tem imam samo ta pomislek.</p>
            </sp>
            <sp who="SDT2:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Prvo vprašanje lahko odkljukam. Kaj pa drugega.</p>
            </sp>
            <sp who="SDT2:unknown-M">

               <speaker>GOSPOD ______________:</speaker>

               <p>Čisto na kratko. Normativi o katerih tu govorimo niso bili sprejeti na podlagi
               zakona o visokem šolstvu. Če pogledate je Uradni list 1992, so starejši in vlada je
               predlagala spremembe. Še enkrat opozarjam za tranzicijsko obdobje gre v katerem ene
               stvari veljajo po prehodnem režimu, ene morate pripraviti po novem režimu. Za povrh
               seveda smo dobili še to zgodbo s popolnoma drugačnimi interesi mladih ljudi. Vlada je
               vendarle zadaj za tem z ustreznimi sklepi stalain sicer je analizirala ta gibanja
               vsako leto ob aprilskem obdobju, ko se sklepajo sklepi o omejitvi vpisa in takrat je
               vedno tudi dala soglasja k določenim vpisnim kvotam na posebno področje. Vzporedno s
               tem seveda smo tudi šli v spremembo tega normativnega področja. Naj še enkrat
               opozorim, ker gospod predsednik ne bom ponavljal, ker smo na novembrski seji govorili
               o truda polni proceduri, da smo uspeli te spremembe zakonsko tudi uveljaviti.</p>
            </sp>
            <sp who="SDT2:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Vseeno, da bo jasna zadeva. Potem normativi taki, da se ne bo zgodilo, da bi pri
               naslednji reviziji računsko sodišče nehalo in da je odstopanje oziroma.</p>
            </sp>
            <sp who="SDT2:unknown-M">

               <speaker>GOSPOD ______________:</speaker>

               <p>Naj še enkrat povem to. Da zaradi normalizacije in je več razlogov. Zaradi
               normalizacije vpisnih gibanj imamo že sedaj situacijo bolj ugodno.</p>
               <p>Upad zanimanja za ene študije, ki je v značilno sredini desetletja se je nehal in
               druga zadeva z nekoliko bolj sinhroniziranim prihodom novih kadrov na univerzo.
               Univerza sedaj ne zaposluje samo na določeno fakulteto, ampak včasih se profesorji na
               dve fakulteti zaposli. Ker je integrirala. S tem smo uspeli rešiti še drug problem.
               Tam kjer je bilo premalo kadrov za določeno število študentov, so te zadeve
               razrešene.</p>
               <p>Tretja, zadnja in najbolj pomembna stvar pa je, da smo z zakonskimi in podzakonskimi
               spremembami spremenili financiranje od oddelka na številu študentov. Tako, da bo
               sedaj na konec koncev univerza sama tista, ki bo lahko v določenem primeru s
               sredstvi, ki jih bodo več dobili na zelo masovnem študijo, kompenzirali razliko tam,
               kjer se zaradi strokovnih ali kakšnih drugih posebnih nacionalnih razlogov ne more
               vpisovati več kot toliko študentov. To je tudi način, ki ga v tem delu uporablja
               pretežen del Evrope.</p>
               <p>V tem pogledu seveda bodo pravila predvsem bolj fleksibilna. Naj še enkrat opozorim,
               da ti stari standardi in
               normativi, o katerih je bila tu beseda in ki so veljali v tem prehodnem obdobju, so
               normativi, ki so po strokovni strukturi tisti iz osemdesetih let in se vežejo na
               financiranje preko Sisov in tako naprej. Skratka, tu je bilo problemov te
               tranzicijske narave več kot zadosti.</p>
            </sp>
            <sp who="SDT2:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. Kdo želi besedo? Kaj pomeni molk? Da so zadeve tako jasne, da ni vprašanj,
               pripomb. Če je temu tako, potem bom jaz predlagal zaključke. Predlagam, da sprejmemo
               naslednje ugotovitve in sklepe.</p>
               <p>Prvič. Ugotovitveni sklep, da se je odbor seznanil z odgovorom vlade in informacijo
               ministrstva za šolstvo in šport o ureditvi sistema financiranja visokega šolstva ob
               upoštevanju priporočil Računskega sodišča Republike Slovenije. Pisno gradivo in pa
               dodatna ustna informacija ministra na tej seji.</p>
               <p>Drugič. Odbor se je seznanil s pozitivno oceno naravnanosti sprejetih ukrepov, da
               sem čim bolj natančen, da korektno povzamem to, kar je rekla gospa članica računskega
               sodišča Ferarijeva, torej pozitivna ocena naravnanosti sprejetih ukrepov ministrstva
               za šolstvo in šport za odpravo pomanjkljivosti in za izvajanje priporočil računskega
               sodišča. Tu pa bi še dodal k temu sklepu, da odbor predlaga Računskemu sodišču, da v
               naslednjih revizijah preveri izvajanje sprejetih ukrepov; to, kar je že sama članica
               tudi implicite napovedala, da bodo preverjali v kolikšni meri se to tudi dejansko
               izvaja, kar je po mojem mnenju normalno, dato zraven rečemo.</p>
            </sp>
            <sp who="SDT2:ŽnidaršičFerrariNadja">

               <speaker>NADJA ŽNIDARŠIČ-FERARI:</speaker>

               <p><gap n="..."/> in ko bo primerljiva revizija v teku.</p>
            </sp>
            <sp who="SDT2:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Zato dajemo informacijo zelo široko takrat, ko boste pač peljali tako revizijo, da
               bo po<gap n="..."/> to vprašanje, to področje.</p>
            </sp>
            <sp who="SDT2:ŽnidaršičFerrariNadja">

               <speaker>NADJA ŽNIDARŠIČ-FERARI:</speaker>

               <p>Tako. Recimo, če imamo revizijo naložb ali pa, ne vem, ne moremo tega delati.</p>
            </sp>
            <sp who="SDT2:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Verjetno bo to že revizija zaključnega računa. Delovno zadeva.</p>
            </sp>
            <sp who="SDT2:ŽnidaršičFerrariNadja">

               <speaker>NADJA ŽNIDARŠIČ-FERARI:</speaker>

               <p>Mogoče, mogoče. Bomo videli v katero smer bo šla.</p>
            </sp>
            <sp who="SDT2:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>To je vaša suverena pravica.</p>
            </sp>
            <sp who="SDT2:ŽnidaršičFerrariNadja">

               <speaker>NADJA ŽNIDARŠIČ-FERARI:</speaker>

               <p>Tako, tako.</p>
            </sp>
            <sp who="SDT2:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Predlagam še en sklep, ki pa ne izhaja iz tega, kar je v svojem uvodu minister Zgaga
               povedal in kar zbuja skrb. Je povezano z nadzori v vseh ministrstvih posebno tako
               velikih, kot je šolstvo, ki dejansko razpolaga z velikim obsegom sredstev in je tudi
               zelo kompliciran sistem. Namreč vprašanje postavljanja notranjih kontrol. Mi, in to
               mi je že tudi zadnjič v takem delovnem pogovoru povedal, da so težave bile pri
               zagotovitvi ljudi oziroma pri pridobitvi ljudi za vzpostavitev notranjih kontrol. In
               bojim se, ali da je to en
               indic, da se to dogaja tudi v drugih ministrstvih v času omejevanja zaposlovanja. In
               seveda to je nesprejemljivo in bi predlagal en sklep. Da odbor ponovno poziva vlado
               in še posebej ministrstvo za finance, da čim prej vzpostavi notranje kontrole v
               ministrstvih in da pri tem da vlada tudi prednost pri zaposlovanju. Toni nujno, da je
               na novo zaposlovanje, ker se verjetno najde strokovnih ljudi tudi znotraj kompletnega
               sestav vlade in uprave za to nalogo. In še dodatno to, da predlagamo računskemu
               sodišču, da pri reviziji zaključnega računa za preteklo leto, ali tudi pri drugih
               revizijah, preveri dejansko vzpostavljanje teh notranjih kontrol in predlagam, da
               damo tukaj tudi rok, da nam vlada oziroma ministrstvo za finance o tem vzpostavljanju
               notranjih kontrol posreduje informacijo, povemo tamle, da je rok realen do konca
               februarja oziroma do, najpozneje do 15. marca. Kje so že vzpostavljene, kje
               izpostavljajo, kdaj bodo vzpostavljene. Ta sklep še argumentiran dodatno s tem. Naš
               odbor je pozival vlado, da je to treba storiti prej, ne vem kolikokrat, v tem
               mandatu.</p>
               <p>Drugič, zakon o javnih financah kot krovni zakon za področje proračuna in sploh
               javnih financ, nalaga to nalogo izrecno ministrstvom oziroma uporabnikom javnih
               sredstev in nenazadnje tudi poročilo evropske komisije v tistem delu, ko govori o
               nadzoru nad javnimi financami. To nalog posebej izpostavlja. Še bolj izrazito pa to
               nalogo izpostavlja poročilo SIGME, ki je pregledalo, to je ta misija strokovna Phara
               in pa OECD-ja, ki je pogledala kakšne so notranje kontrole ministrstev, kakšne so
               eksterne kontrole, to ki jo opravlja računsko sodišče, to kar opravlja tudi parlament
               in tam je dana še najbolj kritična ocena na pomanjkljivost notranjih kontrol in tudi
               usmeritev oziroma predlog, da je te kontrole treba vzpostaviti. Tako da so to dovolj
               tehtni argumenti in ko minister sam pravi, da mu je bil problem pridobiti sodelavce
               za to, da to kontrolo vzpostavi v resorju. Opozarja na to, da je potrebno s takim
               sklepom vlado ponovno opozoriti in pozvati, da to čim prej stori.</p>
               <p>Nekega drugega dodatnega predloga sklepa nimam. Če dajem te predloge sklepov v
               razpravo. Kdo želi razpravljati? Prosim, gospod minister.</p>
            </sp>
            <sp who="SDT2:ZgagaPavel">

               <speaker>DR. PAVEL ZGAGA:</speaker>

               <p>Še enkrat bi ponovil. Skratka s 1. marcem v naši hiši pričakujemo zapolnitev del
               delovnega mesta. Javni razpis smo imeli konec decembra. Dobili smo strokovno
               kompetentno osebo in samo čakamo še na potrditev kadrovske komisije, da prične
               delati. Naj pa rečem, da je po mojem mnenju ne samo pri nas, tudi na drugih ministrstvih zelo, zelo težko
               dobiti kompetentno osebo znotraj hiše. Tako da je to zahtevno vprašanje, ampak to ni
               tema, ki bi jo tu lahko naprej vrtali.</p>
               <p>Se pa strinjam z zakonom o javnih financah, ki je začel pred kratkim delovati, ker
               je tisti, ki nam daje tudi več možnosti, da te zadeve po različnih ministrstvih prej
               uredimo.</p>
            </sp>
            <sp who="SDT2:HorvatFranc">

               <speaker>PREDSEDNIK FRANC (FERI) HORVAT:</speaker>

               <p>Hvala. No, to še dodatno potrjuje potrebo po takem sklepu, s tem da je potem tam rok
               za to, do kdaj nam naj poroča vlada oziroma ministrstvo za finance o tem, 15. marec.</p>
               <p>Če ne želi nihče več razpravljati, dajem vse tri sklepe na glasovanje.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Soglasno sprejeto.</p>
               <p>S tem smo tudi izčrpali dnevni red.</p>
               <p>Zahvaljujem se vam za sodelovanje in na svidenje jutri ob 8.30 uri!</p>
               <stage type="time">(Seja je bila končana 10. februarja 2000 ob 10.03 uri.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-OZMO-Redna-050-1998-05-14">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za mednarodne odnose</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">148B9FE39A31D869C12565DB002C5A42</idno>
               <idno type="custom" subtype="day">96D2FFA0A4F7A480C1256609003A2B82</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=96D2FFA0A4F7A480C1256609003A2B82</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-OZMO-Redna-050-1998-05-14.OZMO" n="050">
               <name>Redna</name>
               <date when="1998-05-14"/>
            </setting>
         </settingDesc>
         <particDesc>
            <listOrg>
               <org xml:id="SDT2-OZMO-Redna-050-1998-05-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-OZMO-Redna-050-1998-05-14.OZMO">
                        <orgName key="OZMO">Odbor za mednarodne odnose</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA MEDNARODNE ODNOSE</stage>
            <stage type="session">1. nadaljevanje 50. seje</stage>
            <stage type="date">(14. maj 1998)</stage>
            <stage type="chairman">Sejo je vodil na začetku Miroslav Luci, podpredsednik odbora, in v nadaljevanju
            Jelko Kacin, predsednik odbora.</stage>
            <stage type="time">Seja se je pričela ob 8.45 uri. </stage>


            <sp xml:id="SDT2-OZMO-Redna-050-1998-05-14.sp1">

               <speaker>PODPREDSEDNIK MIROSLAV LUCI:</speaker>

               <p>... odbora za mednarodne odnose, nekoliko zamujamo. Če nima nihče nič proti, bi
               pričeli s sejo, medtem bo prišel predsednik odbora za mednarodne odnose. Je kdo proti
               temu, da pričnem z vodenjem te seje? Izgleda, da nihče.</p>
               <p>Pričenjamo z nadaljevanjem obravnave <title>8.A TOČKE DNEVNEGA REDA - POBUDA ZA
                  SKLENITEV SPORAZUMA MED VLADO REPUBLIKE SLOVENIJE, VLADO REPUBLIKE ITALIJE IN
                  VLADO REPUBLIKE MADŽARSKE O USTANOVITVI VEČNACIONALNIH SIL KOPENSKE VOJSKE IN
                  OCENA NEKATERIH NOVIH DEJSTEV V ZVEZI Z DELOVANJEM LE-TEH.</title>
               </p>
               <p>Včeraj smo prišli do oblikovanja sklepov. Želi kdo o sklepih danes razpravljati?
               Gospod minister Krapež, izvolite.</p>
            </sp>
            <sp xml:id="SDT2-OZMO-Redna-050-1998-05-14.sp2">

               <speaker>MAG. ALOJZ KRAPEŽ:</speaker>

               <p>Hvala lepa, gospod predsedujoči. Po ugotovitvah v včerajšnji razpravi, da je
               sporazum, trilateralni sporazum o oblikovanju mednarodne kopenske brigade smiselen
               tako s političnega kot tudi ostalih vidikov, vlada podpira sklepe, da se zadeve, ki
               so se odpirale skozi diskusijo, čeprav s pravno formalnega vidika je korespondenčna
               seja dala oziroma bila osnova za podpis tega trilateralnega sporazuma, tako da s
               pravno formalnega vidika ne vidimo nobenih razlogov, da bi ponovno posegali v tisti
               del, ki je, kot sem rekel, s pravno formalnega vidika sprejemljiv. Sprejemamo pobudo
               in sklep, da se v tehničnem sporazumu tisti del, ki se je skozi diskusijo na odboru
               za mednarodne odnose postavil kot še lahko tudi take narave, ki bi ga bilo smiselno
               bolj detajlno opredeliti v interesu Republike Slovenije, da se v tehničnem sporazumu
               te stvari dodelajo. In pa, da se v drugem sklepu, v skladu z zakonom o zunanjih
               zadevah, predlog dopolni v delu, kjer govorimo o sestavi delegacije, in pa v delu,
               kjer govorimo o predračunu stroškov za njeno delo, ko bo ta tehnični sporazum tako
               daleč, da se bo na osnovi sodelovanja, ki je predvideno v tej brigadi, dalo oceniti,
               kakšne so materialne posledice.</p>
               <p>To so predlogi, ki bi jih vlada podprla in se s temi tudi strinjamo; usklajeno je
               znotraj vlade, zunanjega ministrstva in ministrstva za obrambo. Hvala.</p>
            </sp>
            <sp xml:id="SDT2-OZMO-Redna-050-1998-05-14.sp3">

               <speaker>PREDSEDNIK JELKO KACIN:</speaker>

               <p>Želi besedo predlagatelj?</p>
            </sp>
            <sp xml:id="SDT2-OZMO-Redna-050-1998-05-14.sp4">

               <speaker>JANEZ JANŠA:</speaker>

               <p>Jaz mislim, da vsi vemo, da dve stvari, ki ju je zdaj minister povedal, nista
               resnični.</p>
               <p>Prva je ta, da je ta pobuda, ki je šla skozi odbor za mednarodne odnose, pravno
               formalno v redu, ker vsi vemo, da ni; manjkata dve stvari, ki ju zakon določa, in je,
               kar se tega tiče, stvar jasna. Nisem slišal nobenega, ki bi rekel, da to obstaja.</p>
               <p>Drugo pa je - vsi tudi vemo, da se ne da v tehničnem sporazumu o podrobnostih
               izločiti stvari v nasprotju s tem matičnim sporazumom. Skratka, v tehničnem sporazumu
               ni možno določiti tega, kar je včeraj predlagal tudi gospod Kacin, da se vse
               poveljniške dolžnosti notirajo <stage>(?-nerazločno)</stage>, ker osnovni sporazum določa, da je
               poveljnik te enote in večina poveljstva te enote iz Italije. V tehničnem sporazumu ne
               boste mogli določiti, da je to drugače. Zaradi tega je nujno, da vlada poskuša v
               pogajanjih z Italijo in Madžarsko doseči spremembo tega sporazuma pred ratifikacijo.
               Morda imam iluzije, ampak jaz si ne predstavljam slovenskega parlamenta kakršnegakoli
               sklica, ki bi ratificiral tak sporazum, kot je ta. Da je boljše, da zdaj začnemo
               reševati to napako, kot da se zadeva zaostri pred ratifikacijo in bomo imeli
               mednarodni škandal velikih razsežnosti.</p>
               <p>Zato jaz še enkrat predlagam, da se s tem v zvezi glasuje o sklepu, ki se glasi:</p>
               <p>"Vlada Republike Slovenije naj do ratifikacije sporazuma med Vlado Republike
               Slovenije, Vlado Republike Italije in Vlado Republike Madžarske o ustanovitvi
               večnacionalnih sil kopenske vojske sporazum v pogajanjih z Italijo in Madžarsko
               dopolni z določbami, ki bodo zagotovile enakopravno zastopanost vseh pogodbenih
               partneric v trilateralni brigadi."</p>
               <p>To je edina možnost, po mojem mnenju, s katero bi preprečili še hujše posledice
               dejstva, da je sporazum podpisan tak, kot je.</p>
               <p>Drugi del sklepa pa mislim, da ni sporen; tudi če ga ne izglasujemo, je treba to
               narediti, drugače je pobuda, ki jo je ta odbor sprejel, pravno formalno pomanjkljiva
               in je postopek nezakonit. Skratka, vlada mora v skladu z 59. členom zakona o zunanjih
               zadevah vključiti v besedilo pobude tudi predlog za sestavo delegacije in predračun
               stroškov za njeno delo ter oceno potrebnih finančnih sredstev za izpolnitev
               mednarodne pogodbe. Celo od svetov krajevnih skupnosti vsak občinski svet zahteva,
               preden se sklepa kakšna pogodba, da dajo predračun. Tukaj gre pa za vlado, za izrecno
               zakonsko zahtevo, da je potrebno pred vsako mednarodno pogodbo, preden se odobri
               pobuda, ne preden se ratificira, ampak preden se odobri pobuda za sklenitev te
               pogodbe, naredi to oceno finančnih sredstev; ne točen stroškovnik, o katerem je
               včeraj gospod Kacin govoril, ampak oceno. Tisti, ki pravi, da se ne da narediti ocene
               za ustanovitev take enote, seveda ne ve, kaj govori. To oceno je možno narediti, ker
               se mora predvidevati, kakšna bi bila ta enota, koliko bi stala, koliko moštev bi
               štela in tako naprej. Ni možno narediti ocene za delovanje te enote, ker se ne ve,
               kje bo uporabljana in tako dalje, stroški bodo v tem primeru tako ali tako šli iz
               sredstev Združenih narodov, Nata ali tiste organizacije, ki bo tako aktivnost
               pokrila, ali pa tudi iz proračunov držav, vsaj deloma. Vendar pa za ustanovitev te
               enote in za njeno obstajanje, ne tudi za delovanje, za obstajanje in usposabljanje,
               je možno narediti predračun stroškov. Če kdo tega ne zna, potem naj odstopi.</p>
            </sp>
            <sp xml:id="SDT2-OZMO-Redna-050-1998-05-14.sp5">

               <speaker>PREDSEDNIK JELKO KACIN:</speaker>

               <p>Hvala lepa. Kdo želi besedo? Če sem pravilno razumel današnji potek seje, imamo na
               eni strani stališče vlade, ki ta dva predloga sklepov, ki ju je pripravil
               predlagatelj, ki je pravzaprav zahteval uvrstitev te točke na dnevni red seje OMO,
               odklanja.  In namesto tega
               predlaga, da se v tehničnem sporazumu vključi načelo rotacije častnikov na vseh
               poveljniških dolžnostih, ker je to na podlagi okvirnega sporazuma v tehničnem
               podizvedbenem aktu mogoče. Sem pravilno razumel? Na drugi strani pa predlagatelj
               vztraja na modifikaciji prvega dela sklepa, ki pravi, da je potrebno do ratifikacije
               sporazuma opraviti spremembe v sporazumu, ki bodo zagotovile enakopravno zastopanost
               in status vseh pogodbenih partneric v trilateralni brigadi. Hkrati pa zahteva, da se
               v skladu z 59. členom zakona o zunanjih zadevah vključi v besedilo pobude tudi
               predlog za sestavo delegacije in predračun stroškov za njeno delo ter oceno potrebnih
               finančnih sredstev za izpolnitev mednarodne pogodbe. S tem, da, če sem gospoda Janšo
               pravilno razumel, ne pričakuje, da bodo tukaj navedeni stroški uporabe brigade izven
               meja teh treh držav, ampak samo stroški, ki so povezani s tistim delom enote, ki jo
               prispeva vsaka država in ki so stacionirane na ozemlju matične države. Gospod Janša,
               sem pravilno razumel?</p>
            </sp>
            <sp xml:id="SDT2-OZMO-Redna-050-1998-05-14.sp6">

               <speaker>JANEZ JANŠA:</speaker>

               <p>Tako bi moralo biti že od samega začetka. Zakon pač zahteva predračun stroškov, ki
               jih bo nosila država.</p>
            </sp>
            <sp xml:id="SDT2-OZMO-Redna-050-1998-05-14.sp7">

               <speaker>PREDSEDNIK JELKO KACIN:</speaker>

               <p>Kaj na to zahtevo pravi vlada?</p>
            </sp>
            <sp xml:id="SDT2-OZMO-Redna-050-1998-05-14.sp8">

               <speaker>MAG. ALOJZ KRAPEŽ:</speaker>

               <p>Gospod predsednik, s tem drugim delom se vlada strinja in to je pač treba dopolniti,
               seveda v kombinaciji s 1. členom oziroma prvim sklepom, ki ga predlagate oziroma ki
               ga predlagamo in se z njim strinjamo, da v tehničnem sporazumu definiramo in
               zagotovimo rotacijo tudi na poveljniškem nivoju.</p>
               <p>Še enkrat poudarjam, gospod predsednik, da sta nad organom poveljevanja še dva
               organa, tako imenovani "Stearing Committee" <stage>(?)</stage>, kjer je pariteta zagotovljena in so
               v tem telesu najvišji predstavniki države Republike Slovenije, in brez odločitve tega
               komiteja se ne morejo izvajati tudi odločitve na poveljniškem nivoju. Poleg tega je
               potreben konsenz poveljnika in dveh podpoveljnikov, to je v tem primeru Republike
               Slovenije predstavnik Republike Slovenije in Madžarske. Brez tega konsenza se tudi
               bistvenih in glavnih odločitev ne more doseči. Tako, da je predlog, ki ga predlagamo
               oziroma sklep v prvem delu jasen in logičen. Z drugim delom se pa strinjamo.</p>
            </sp>
            <sp xml:id="SDT2-OZMO-Redna-050-1998-05-14.sp9">

               <speaker>PREDSEDNIK JELKO KACIN:</speaker>

               <p>Zato, da bi lahko o predlogih sklepov, ki so zdaj na mizi, glasovali, bom te sklepe,
               predloge sklepov razdelil na štiri sklepe.</p>
               <p>Prvi predlog sklepa <stage>(predlagatelj Janez Janša)</stage> se glasi, "naj Vlada Republike
               Slovenije do ratifikacije sporazuma med Vlado Republike Slovenije, Vlado Republike
               Italije in Vlado Republike Madžarske o ustanovitvi večnacionalnih sil kopenske vojske
               dopolni z določbami, ki bodo zagotovile enakopravno zastopanost in status vseh
               pogodbenih partneric v trilateralni brigadi." Vlada tega sklepa ne podpira.</p>
               <p>Drugi predlog sklepa: "Vlada Republike Slovenije naj v skladu z 59. členom zakona o
               zunanjih zadevah vključi v besedilo pobude tudi predlog za sestavo delegacije in
               predračun stroškov za njeno delo ter oceno potrebnih finančnih sredstev za izpolnitev
               mednarodne pogodbe." Vlada ta sklep podpira.</p>
               <p>Potem je predlog predsednika OMA, da se "v tehnični sporazum vključi načelo rotacije
               častnikov na vseh poveljniških dolžnostih." Vlada ta predlog, če prav razumem,
               podpira.  Potem je predlog
               predsednika OMA, da se v tehnični sporazum vključi načelo rotacije častnikov na vseh
               poveljniških dolžnostih. Vlada ta predloga, če prav razumem, podpira. In potem smo
               včeraj razpravljali še o sklepu, naj bi vlada delovnim telesom državnega zbora
               najmanj dvakrat letno poročala o stanju oziroma dogajanju v brigadi. To je četrti
               sklep in vlada tudi ta predlog podpira. Po takem zaporedju bom dal predlog sklepov
               tudi na glasovanje. Najprej predlog, da se do ratifikacije sporazum dopolni,
               predlagatelj Janez Janša, vlada predloga ne podpira.</p>
               <p>Kdo je za to? Prosim, gospod Janša.</p>
            </sp>
            <sp xml:id="SDT2-OZMO-Redna-050-1998-05-14.sp10">

               <speaker>JANEZ JANŠA:</speaker>

               <p>Dva sklepa, ki sta predlagana, sta protislovna. Jaz upam, da smo vsaj zdaj, ko ni
               korespondenčna seja, prebrali, kaj piše v tem sporazumu. Če sem včeraj prav razumel
               ministra za obrambo, je ta sporazum tak kot ga imamo pred sabo, tudi podpisan. 3.
               člen pravi naslednje: "Italija kot vodilna država prispeva poveljnika teh skupnih sil
               in večji del brigadnega poveljstva." Osnovni sporazum, ki je tukaj, mednarodna
               pogodba, pravi, da Italija kot vodilna država prispeva poveljnika teh skupnih sil. 4.
               člen pravi, da je ob aktiviranju teh sil okvirni poveljnik imenovan za poveljnika
               večnacionalnih sil kopenske vojske. 3. točka določa, katere so pristojnosti tega
               poveljnika. Nikjer ne govori o nobenem konsenzu. Ta konsenz je morda možno
               dogovoriti, ampak v osnovnem sporazumu tega ni in to, da bi naj konsez bil, ne veže
               nikogar, zaenkrat. Izvedbeni dogovori, kar naj bi bil po vašem tehnični sporazum,
               pravi naslednje, o tem govori 7. člen in pravi naslednje: "Razne tehnične podrobnosti
               in vprašanja v zvezi s temi skupnimi silami in drugi operativni vidiki bodo urejeni s
               podrobnimi, posebnimi podrobnejšimi tehničnimi dogovori." Ta člen ne daje nobenih
               možnosti, da se s tehničnimi dogovori katerakoli stvar, ki je urejena v mednarodni
               pogodbi oziroma v tem sporazumu, uredi drugače, ker je to podrejeno in to vsi vemo.
               Zato jaz predlagam, da se ne sprenevedamo in da zdaj začnemo reševati problem in ne
               potiskamo državo v škandal mednarodnih razsežnosti. Do tega bo prišlo, če bo državni
               zbor dobil na mizo dogovor, kot ga imamo pred sabo, v enaki obliki v ratifikacijo.
               Slovenska javnost tega ne bo sprejela in večina poslancev tega tudi ne, vsaj jaz tako
               mislim. Lahko se pač motim. To se bo z glasovanjem pokazalo, kakšna je vaša volja.
               Zadeva je, bom rekel bolj občutljiva, kot si kdo misli. Še enkrat poudarjam, 3. člen
               ne daje nobenih možnosti, da se uredi rotacija o poveljniški dolžnosti na najvišjem
               nivoju s tehničnim sporazumom, ker je to predmet tega sporazuma kot mednarodne
               pogodbe in vemo, kaj v zvezi s tem pravi mednarodno pravo, pa tudi naš notranji
               pravni red.</p>
            </sp>
            <sp xml:id="SDT2-OZMO-Redna-050-1998-05-14.sp11">

               <speaker>PREDSEDNIK JELKO KACIN:</speaker>

               <p>Gospod Janša, vlada bo v pripravi predloga ratifikacije sporazuma zagotovo morala
               odgovoriti na vsa ta vprašanja in zagotovo bo morala tudi preveriti, kaj od tega je
               uresničljivo. To, o čemer ste vi govoril in citiral 3. člen tega sporazuma, govori o
               začetnem stanju. Jaz mislim, da je povsem logično, da največja država, ki se hkrati
               obvezuje, da bo za to brigado zagotovila tudi logistično podporo v prvi fazi prispeva
               poveljnika. V enem od naslednjih členov piše, da je obseg sodelovanja vseh treh držav
               podpisnic lahko tudi različen. Omenja dve formaciji, govori o tem, da lahko
               prispevajo polk, lahko pa tudi samo bataljon. O tem smo se pogovarjali že
                  včeraj. Ko bo Slovenija
               izpolnila pogoje in bo lahko sodelovala v večjem obsegu, bo lahko tudi povsem
               enakopravno in enakovredno prevzela vse dolžnosti, ampak tisto, kar je zaveza vladi
               po včerajšnji razpravi, po današnji razpravi in po sklepanju je, da zagotovi načelo
               rotacije na poveljniških dolžnostih. V tem je bistvo brigade, gospod Janša. Mi v tej
               državi nimamo nobene žive brigade, ki bi imela tri žive bataljone ali pa dva živa
               polka in en bataljon in če hoče katerikoli nas častnik pridobiti tovrstne izkušnje,
               se mora pojaviti na poveljniški dolžnosti in tako funkcionirajo mnoge države in mnoge
               enote, ki so multinacionalne sestave. Mislim pa, da je včerajšnja in današnja
               razprava povedala prav vse, kar mora vlada vedeti pri izhodiščih za uresničitev tega
               cilja. Samo na ta način se bo Slovenska vojska usposobila za prevzemanje najbolj
               odgovornih poveljniških dolžnosti.</p>
               <p>Govorili ste o tem, da bo nastal mednarodni škandal. Mednarodni škandal lahko
               nastane, če ga zakuhamo. Zakuhamo ga lahko tukaj v državnem zboru. Nekateri
               napovedujete, da je to mogoče in da se to bo zgodilo, hkrati pa mislim, da je vlada
               tudi razumela, da je njena naloga, da stori vse, da bi do tega škandala ne prišlo in
               da tiste, ki škandalom grozite, prepričajo o tem, da bo našla izhod iz zadrege, v
               kateri ta hip morda še smo. Prosim.</p>
            </sp>
            <sp xml:id="SDT2-OZMO-Redna-050-1998-05-14.sp12">

               <speaker>JANEZ JANŠA:</speaker>

               <p>To, kar ste zdaj povedali, nima nobene zveze s to dilemo, ki jo imamo pred sabo. Ta
               sporazum ne določa začetno stanje, ampak določa ustanovitve in delovanje te enote,
               določa stanje na sploh, ne samo začetno stanje in člen, ki sem ga citiral, je
               popolnoma jasen in ta člen je škandal, ne pa to, kar se nekateri zavzemamo, da
               preprečimo škodljive posledice. Italija kot vodilna država prispeva poveljnika
               skupnih sil in večji del brigadnega poveljstva. Zdaj in vedno, dokler bo ta sporazum
               veljal. Ni važno, ali boste vi dali dve brigadi ali tri brigade zraven, ta člen se s
               tem ne bo nič spremenil. Italija prispeva kot vodilna država poveljnika in večji del
               brigadnega poveljstva in znotraj tega boste lahko rotirali, ne pa izven tega ali pa
               na tem in tudi pristojnosti, ki so določene v tem sporazumu za poveljstvo, ni možno
               okrniti s tehničnim sporazumom in kolikor jaz poznam partnerske države, še posebej
               Italijo in kolikor ima tudi ta država v zadnjih letih izkušenj z njo, ni možno
               pričakovati, da bo seveda v svojo škodo kršila ta sporazum, ker če je imela ta namen,
               potem ne bi takega besedila predlagala in tudi potem, kar se dogaja v mednarodni
               javnosti s to brigado, kjer si je Italija prisvojila, ne samo avtorstvo, ampak tudi
               popolni patronat nad temi silami, jasno govori o tem, kakšen je namen. To, kar jaz
               predlagam, ne zahteva od vlade, da v sporazum spravi neko določeno formulacijo. Jaz
               samo predlagam, da odbor zaveže vlado ali da ji predlaga, da se v pogajanjih z obema
               državama izpogaja do ratifikacije o dopolnitvah tega sporazuma, ki bodo zagotovile
               bolj enakopravno zastopanost vseh pogodbenih partneric v trilateralni brigadi. To je
               možno narediti tudi v tem smislu, za katerega ste vi rekli, da že obstaja, se pravi,
               da je to, kar tukaj piše, začetno stanje, ki se potem nadgrajuje z rotacijo, ampak
               tega zaenkrat v sporazumu ni, to se je treba še izpogajati. Če bomo mi ta sklep
               sprejeli, bomo pač vlado zavezali k določenemu ravnanju. Če tega sklepa ne bomo
               sprejeli, bo ta odbor pač prevzel vso odgovornost za vse tisto, kar bo prišlo. To je
               jasno, to je tudi namen zdaj teh polemik, čeprav se vsi strinjamo, verjetno, v tem,
               da zadeva taka kot se je zgodila, ni ravno zgledna stvar.</p>
            </sp>
            <sp xml:id="SDT2-OZMO-Redna-050-1998-05-14.sp13">

               <speaker>PREDSEDNIK JELKO KACIN:</speaker>

               <p>Gospod Janša, jaz bom vaš predlog vsekakor dal na glasovanje, ampak pridružujem si
               pa to pravico, da kot predsedujoči vendarle tu in tam opozorim na nekatere
               škandalozne dogodke na našem kontinentu. Rad bi vas opozoril na škandalozno stanje v
               zvezi Nato, kjer v južnem poveljstvu zveze Nato zadnjih 30 let poveljuje Američan.
               Vse druge evropske članice zveze Nato trpijo ta škandal in ta škandal je res
               mednarodnih razsežnosti. Ko je šlo za širitev zveze Nato pred kakšnim letom, si je Francija vzela čas in je
               poskušala izsiliti poveljniško mesto v južnem poveljstvu zveze Nato za Evropejce, kar
               je pomenilo za Francoza. Posledica tega njihovega prizadevanja je med drugim, da
               Romunija ni bila povabljena v zvezo Nato in tudi Slovenija ne. Mi se seveda lahko
               lotimo tukaj maksimalističnih zahtev in kot dvomilijonska država v perspektivi
               zahtevamo tudi južno poveljstvo krila Nato v Sredozemlju in damo svojega polkovnika
               namesto admirala Lopeza, ki zdaj poveljuje tem silam. Ampak se mi zdi, da je na tej
               stopnji razvoja slovenskega obrambnega sistema in objektivni zmogljivosti Slovenske
               vojske nekaj takega ne realno.</p>
               <p>Mislim, da so ti predlogi, ki smo jih tukaj jasno povedali vladi, dovolj zavezujoči,
               da si bo v skladu z dosegom ali pa dometom ali pa našimi zmogljivostmi, ki so na
               voljo in ki so še kako omejeni tudi z našim proračunom, prizadevala, da kolikor je le
               mogoče, prevzamemo svoj del obveznosti v taki enoti.</p>
               <p>Ko pa se bomo usposobili za to, da prevzamemo kaj več in ko bomo sposobni to tudi
               vplačati, pa se bomo lahko zavzeli tudi za najbolj odgovorne doložnosti. Ampak,
               gospod Janša, v tehničnem sporazumu je povsem mogoče zapisati, da poveljniški mandat
               poveljnika brigade traja pol leta, da pa drugi dve državi po tri mesece poveljujeta
               taki državi. Take rešitve so možne, taka rotacija je mogoča, če seveda obstoji za to
               politična volja. Za enkrat ne vemo, ali je temu tako in zato bi vendarle dali mandat
               naši vladi, da najprej potipa in ugotovi ali je skupaj z drugima partnerjema mogoče
               iskati rešitve v tej smeri. Ali se bomo za to, ker to ne bi morda bilo mogoče,
               odločili za škandal, je pa spet stvar politične presoje v tistem trenutku. Ampak jaz
               vam samo povem, gospod Janša, vaš predlog je legitimen, jaz ga ne podpiram in to je
               vse, kar smo povedali doslej. K besedi se je pa priglasil gospod Lojze Peterle.</p>
            </sp>
            <sp xml:id="SDT2-OZMO-Redna-050-1998-05-14.sp14">

               <speaker>ALOJZIJ PETERLE:</speaker>

               <p>Hvala za besedo. Torej nedvomno je, da zadeva s formalnega vidika ni v redu. S
               formalnega mislim glede na zakon o zunanjih zadevah in iz tega vidika mislim, da
               imajo predlagatelji prav, ko opozarjajo na pomanjkljivosti in možne foramalne
               posledice v kasnejših fazah odločanja, če bo ta zadeva preprosto miže pasirana, kot
               da je v redu v interesu države pa se zakona tudi ne spoštuje. Torej ta pot bo zelo
               slaba in mislim, da se bo tudi slabo končala. Zato sem za to, da ta hip zadev ne
               rešujemo s korenspondenčnimi sejami, ki so se že nekajkrat pri bistvenih zadevah
               zalomile zato, ker se je želelo na hitro nekaj narediti, ne bom rekel koga okrog
               prinesti, ampak finale je, kot kaže, tak. Odsvetujem, da bi v bodoče tako občutljive
               zadeve reševali na en, dva, tri sistem, kot se je to tudi to pot delalo ali nekoč s
               poskusom zamenjave načelnika generalštaba in podobne zadeve. To so kar občutljive
               stvari, da bi se tako igrala država z njimi in sedimo tukaj brez zveze zato, ker je
               bilo v začetni fazi obnašanje napačno. Ne verjamem povsem, kar sem slišal doslej, da
               je mogoče na tehnični ravni, kjer se govori o nekih izvedbenih detajlih, spreminjati
               odločitve, ki so vsebovane že v prvem podpisanem delu in ne verjamem, da se da
               iz-pogajati v tej fazi kaj bistvenega, ker je zadeva že podpisana.</p>
               <p>Tudi nisem slišal doslej prav nič o tem, kateri slovenski interes je slovenska
               stran, ne glede na to, kdo jo je zastopal, uveljavila, kaj je skušala narediti s
               tistimi Madžari v tej konstelaciji. Meni izgleda, da je šla stvar v tem smislu. Pač
               mi moramo biti tukaj zraven, ne pa tudi, če kaj spustimo, ampak včasih smo znali tudi
               parlament uporabiti, tudi vlada, kadar je bilo to ne samo, kadar je bilo to potrebno,
               ampak formalno se je odločitve parlamenta upoštevalo. Ko smo v Beogradu branili našo
               odločitev, da rekrutov ne damo več, smo preprosto rekli, parlament se je tako
               odločil, ne damo, to je naše stališče, vlada ne more ravnati drugače.</p>
               <p>Tukaj imamo seveda ob očitnem ne spoštovanju formalnosti sedaj pač stališče, da se
               gre skozi in tukaj ne vidim nobenega zagotovila, da se da načelo rotacije v tehničnem
               sporazumu izpeljati. Jaz tega ne morem brati tako. Želel bi si, da napako popravimo v
               tej fazi, da zavežemo vlado. Jaz seveda ne predpostavljam, da bo vlada vse dosegla,
               nedvomno pa lahko poskusi. Še enkrat pravim, če se nismo izpogajali za nekatere
               bistvene zadeve do podpisa, dvomim, da bomo take zadeve lahko reševali zdaj, ko je to
               že vse v teku.</p>
               <p>Še odnos do tega, kar si, gospod predsednik rekel, ko bomo spodobni, potem pa ja.
               Mislim, da je ta pot napačna. Mi moramo formalno podlago za čas, ko bomo postali
               sposobni, narediti zdaj. Mislim, da je to veliko boljše načeloma doseči možnost tudi
               našega poveljevanja, uveljavljati kar se da to tripartitnost oziroma enakopravnost,ne
               pa računati oziroma zdaj vse spustiti potem pa računati na klavzulo spremenjenih
               okoliščin, ki jo jaz v samem sporazumu ne vidim. Predlagam, jaz bom podprl predlog,
               kot so ga dali predlagatelji in tudi naša stranka bo vztrajala na tem, da se zakon
               spoštuje. Grem staviti, da predračun je bil narejen, da nobena vojska ne gre brez
               ocene stroškov v tako podjetje. Vsaj za nekatere stroške se ve kakšni bodo pri
               mirovanju te brigade oziroma v času, ko ne intervenira in tako naprej. Skratka,
               preprosto ne morem sprejeti odgovora vlade, da ni elementov, da se ocena naredi.
               Absolutno ti elementi so, da se ne bi jaz potrudil jih dobiti kje drugje, prosim. Jaz
               bi jih želel slišati od naše vlade. Hvala lepa.</p>
            </sp>
            <sp xml:id="SDT2-OZMO-Redna-050-1998-05-14.sp15">

               <speaker>PREDSEDNIK JELKO KACIN:</speaker>

               <p>Želi vlada odgovoriti? Gospod minister.</p>
            </sp>
            <sp xml:id="SDT2-OZMO-Redna-050-1998-05-14.sp16">

               <speaker>MAG. ALOJZ KRAPEŽ:</speaker>

               <p>Hvala lepa, gospod predsednik. Ustvarja se vtis, da se vlada ne strinja s tistim, kar
               je bilo v diskusiji navedeno.
               Ugotavljamo samo in zato podpiramo prvi predlog, da se to zagotovi v tehničnem
               sporazumu, seveda, z obvezo in to vlada definitivno ne bo naredila dokler se interesi
               Republike Slovenije v smislu enakopravnosti poveljevanja tej brigadi ne zagotovijo v
               tehničnem sporazumu, tudi sporazuma v ratifikacijo ne bo predlagala. To je jasno in
               glasno bilo povedano, če ne tako direktno pa vsaj indirektno že v včerajšnji
               razpravi. Drugi del pa podpiramo, ta drugi sklep, tako da bo definitivno podana ocena
               preden bo ta sporazum v ratifikaciji v parlamentu.</p>
            </sp>
            <sp xml:id="SDT2-OZMO-Redna-050-1998-05-14.sp17">

               <speaker>PREDSEDNIK JELKO KACIN:</speaker>

               <p>Zaključujem razpravo in dajem predloge štirih sklepov na glasovanje. Glasujemo o
               predlogu predlagatelja Janeza Janše, ki predlaga, da do ratifikacije pripravi
               spremembo sporazuma, ki bo zagotovila enakopravno zastopanost in tako naprej.</p>
               <p>Kdo je za predlagani sklep? <stage>(6 članov.)</stage> Kdo je proti? <stage>(8 članov.)</stage></p>
               <p>Sklep ni sprejet.</p>
               <p>Dajem na glasovanje predlog Janeza Janše, da naj vlada Republike Slovenije v skladu
               z 59. členom zakona o zunanjih zadevah vključi v besedilo pobude tudi predlog za
               sestavo delagacije in predračun stroškov za njeno delo ter oceno potrebnih finančnih
               sredstev za izpolnitev mednarodne pogodbe.</p>
               <p>Kdo je za? V zvezi z 2. sklepom? Prosim.</p>
            </sp>
            <sp xml:id="SDT2-OZMO-Redna-050-1998-05-14.sp18">

               <speaker>JANEZ JANŠA:</speaker>

               <p>Ali bi lahko vsaj danes po dveh dneh razprave in po korespondenčni seji, kjer smo to
               pobudo nezakonito sprejeli, zvedeli kakšna je bila delegacija in kdo je podpisal ta
               sporazum. Delegacija, ki je to naredila, namreč ni imela pooblastil tega odbora,
               čeprav bi v skladu z 59. členom zakona to moralo biti v pobudi, bi to lahko zvedeli
               vsaj.</p>
            </sp>
            <sp xml:id="SDT2-OZMO-Redna-050-1998-05-14.sp19">

               <speaker>PRESEDNIK JELKO JACUN:</speaker>

               <p>Gospod Janša, na to vprašanje bo vlada odgovorila, ko bomo končali glasovanje. Pa
               niste prej vprašali, zdaj boste proceduralno počakali, da izglasujemo predlagane
               sklepe. Glasujemo o drugem predlogu sklepa, ki govori o dopolnitvi s finančnimi
               posledicami.</p>
               <p>Kdor je za predlagani sklep, prosim, da to potrdi z dvigom rok! <stage>(13 članov.)</stage> Je kdo
               proti? <stage>(Nihče.)</stage></p>
               <p>Sklep je sprejet.</p>
               <p>Tretji predlog sklepa govori o tem, da naj v tehnični sporazum vključimo načelo
               rotacijo častnikov na vseh poveljniških dolžnostih.</p>
               <p>Kdo je za predlagani sklep? <stage>(14 članov.)</stage> Je kdo proti?</p>
               <p>Sklep je izglasovan.</p>
               <p>Še zadnji predlog sklepa. Vlada naj najmanj dvakrat letno poroča o formiranju in
               delovanju trilateralne brigade delovnim telesom državnega zbora.</p>
               <p>Kdo je predlagani sklep? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je tudi ta sklep izglasovan.</p>
               <p>Prosim zdaj predstavnika vlade, da odgovori predstavnika vlade, da odgovori gospodu
               Janši v zvezi s podpisnikom.</p>
            </sp>
            <sp xml:id="SDT2-OZMO-Redna-050-1998-05-14.sp20">

               <speaker>MAG. ALOJZ KRAPEŽ:</speaker>

               <p>Vlada Republike Slovenije je na 56. seji 2. aprila pod točko 15 obravnavala pobudo za
               sklenitev sporazuma. Sklepi vlade, govorim samo o tistem delu, kateri se nanaša na
               vprašanje gospoda Janše, vlada Republike Slovenije je pooblastila magistra Alojza
               Krapeža, ministra za obrambo, da podpiše usklajeno besedilo sporazuma. V delegaciji
               so bili minister za obrambo, gospod generalpolkovnik magister Podbregar, načelnik
               generalštaba gospod magister Teodor Geršak, gospod Zoran Klemenčič, šef kabineta,
               gospa Maja Stojnič, vodja službe za mednarodno sodelovanje in gospod profesor Valter
               Mavrič, prevajalec. Hvala lepa.</p>
            </sp>
            <sp xml:id="SDT2-OZMO-Redna-050-1998-05-14.sp21">

               <speaker>PREDSEDNIK JELKO KACIN:</speaker>

               <p>Prosim, gospod Janša.</p>
            </sp>
            <sp xml:id="SDT2-OZMO-Redna-050-1998-05-14.sp22">

               <speaker>JANEZ JANŠA:</speaker>

               <p>To pooblastilo vlade je v skladu z 29.<stage>(?)</stage> členom zakona o zunanjih zadevah nepopolno.
               Vlada to delegacijo predlaga, sestavi, vendar pa mora pristojno delovno telo
               državnega zbora to delegacijo skupaj s pobudo potrditi, sprejeti. Brez tega se
               sporazuma ne sme podpisati. Delegacija, ki je to naredila ni imela pooblastil oziroma
               ni imela vseh pooblastil.
               </p>
            </sp>
            <sp xml:id="SDT2-OZMO-Redna-050-1998-05-14.sp23">

               <speaker>PREDSEDNIK JELKO KACIN:</speaker>

               <p>Gospod Janša! Odbor za mednarodne odnose je v skladu s svojim poslovnikom na
               korespondenčni seji z 18. glasovi članov odbora za mednarodne odnose, ki so
               sodelovali na seji, potrdil pobudo in s tem dal vladi mandat, da člani vlade, ki jih
               je vlada pooblastila, ta sporazum tudi podpišejo. Prosim.</p>
            </sp>
            <sp xml:id="SDT2-OZMO-Redna-050-1998-05-14.sp24">

               <speaker>JANEZ JANŠA:</speaker>

               <p>Predsednik! K tej pobudi ni bilo sestave delegacije zakona o zunanjih zadevah
               izrecno določil, da mora biti v pobudo uvrščena tudi sestava delegacije, ker ta odbor
               mora dati soglasje k popolni pobudi. Mi tega nismo naredili, ker ste vi predložili v
               sklepanje nepopolni dokument. Zato je ta podpis s pravnega vidika sporen, to vsi
               vemo.</p>
            </sp>
            <sp xml:id="SDT2-OZMO-Redna-050-1998-05-14.sp25">

               <speaker>PREDSEDNIK JELKO KACIN:</speaker>

               <p>Gospod minister! Prosim da omogočite gospodu Janši, da bo mirno živel naprej in nam
               daste v potrditev še sestavo delegacije, pripravite nam ta dokument, pa ga bom
               uvrstil s tem na dnevni red in ga bomo danes potrdili, tako da ne bo še tekst...</p>
               <p>Ne, saj podpis se ne spreminja, tako kot vi že zadnjih 30 let na enak način
               podpisujete sebe, mislim da tudi Krapež zna na enak način in ni potrebno spreminjati
               podpisa.</p>
               <p>Gospod Janša! Mi lahko delamo škandale in kompliciramo stvari do neskončnosti. Zato
               smo se borili, da imamo lastno državo, da se lahko brezmejno "zajebavamo" tukaj s to
               državo. Zato se mi zdi, da je to neprimerno in neprijetno za ta odbor za mednarodne
               odnose. Predvsem se mi pa zdi nekorektno gospod Janša, ker se bomo v nadaljevanju
               pogovarjali o raznih drugih sporazumih, ki ste jih tudi vi podpisoval s takšnim ali
               drugačnim pooblastilom in bi bilo lepo, če bi enako vatlo uporabljali pred leti tudi
               zase. Zato se mi zdi nekorektno, ker je potrebno najprej počediti pred svojim pragom.
           </p>
            </sp>
            <sp xml:id="SDT2-OZMO-Redna-050-1998-05-14.sp26">

               <speaker>GOSPOD _________:</speaker>

               <p>Gospod predsednik! Lahko samo...</p>
            </sp>
            <sp xml:id="SDT2-OZMO-Redna-050-1998-05-14.sp27">

               <speaker>PREDSEDNIK JELKO KACIN:</speaker>

               <p>Lahko so tudi nečista, ampak slišijo se dobro. Gospod Krapež.</p>
            </sp>
            <sp xml:id="SDT2-OZMO-Redna-050-1998-05-14.sp28">

               <speaker>MAG. ALOJZIJ KRAPEŽ:</speaker>

               <p>Drugi izglasovani sklep jasno govori, da bo vlada dostavila tudi finančno oceno
               izvajanja mednarodne pogodbe ter sestavo delegacije, ki je bila na vladi potrjena in
               preden bo sporazum ratificiran, bodo vsa ta dopolnila podana in pred ratifikacijo
               bodo tudi zadoščene zahteve zakona o zunanjih zadevah. Hvala lepa.</p>
            </sp>
            <sp xml:id="SDT2-OZMO-Redna-050-1998-05-14.sp29">

               <speaker>PREDSEDNIK JELKO KACIN:</speaker>

               <p>Hvala lepa. Zaključujem to točko dnevnega reda. Sklepi so izglasovani.</p>
               <p>In prehajamo na <title>NASLEDNJO TOČKO DNEVNEGA REDA - ZVEZNA REPUBLIKA NEMČIJA; SPORAZUM O VZAJEMNEM
               VAROVANJU ZAUPNEGA GRADIVA.</title>
               </p>
               <p>In sicer pobuda. Prosim predlagatelja, da utemelji predlog.</p>
            </sp>
            <sp xml:id="SDT2-OZMO-Redna-050-1998-05-14.sp30">

               <speaker>MAG. ALOJZIJ KRAPEŽ:</speaker>

               <p>Gospod predsednik! Ali lahko pooblastim za obravnavo naslednjih sporazumov gospoda
               Klemenčiča, šefa kabineta, ker moram zaradi neodložljivih obveznosti pač v tem
               trenutku sejo zapustiti. Ni pa narave takšne ali drugačne, vendar gre za tipske
               sporazume, ki mislim, da bodo lahko obrazloženi tudi z njegove. Hvala.</p>
            </sp>
            <sp xml:id="SDT2-OZMO-Redna-050-1998-05-14.sp31">

               <speaker>PREDSEDNIK JELKO KACIN:</speaker>

               <p>Prosim vlado, da predstavi dokument.</p>
            </sp>
            <sp xml:id="SDT2-OZMO-Redna-050-1998-05-14.sp32">

               <speaker>ZORAN KLEMENČIČ:</speaker>

               <p>Na podlagi 59. člena zakona o zunanjih zadevah, daje vlada pobudo za sklenitev
               sporazuma med vlado Republike Slovenije in vlado Zvezne republike Nemčije o
               medsebojnem varovanju zaupnega gradiva. S sklenitvijo sporazuma ... vlado za zaščito
               zaupnega gradiva, ki si ga bosta pogodbenici izmenjevali. Bistveni elementi sporazuma
               so  naslednji. V sporazumu je
               opredeljen pojem zaupnega gradiva ter ustrezne stopnje zaupnosti, ki veljajo tako v
               eni kot v drugi državi. Pogodbenici bosta v okviru svojega notranja prava sprejeli
               vse potrebne ukrepe, ki so potrebni za zavarovanje zaupnega gradiva in hkrati se
               bosta obvezali, da ne bosta omogočali dostopa do tega gradiva tretjim osebam brez
               predhodnega soglasja. Predlagamo, da sporazum v skladu s 63. členom zakona o zunanjih
               zadevah ratificira državni zbor Republike Slovenije. Za uresničevanje tega sporazuma
               ni potrebno sprejemati novih ali pa spreminjati obstoječih predpisov. Ocena finančnih
               sredstev za uresničevanje sporazuma in način njihove zagotovitve, ob uresničevanju
               določil sporazuma bo potrebno zagotoviti finančna sredstva za poravnavo stroškov
               dogovorjenih dejavnosti, ki jih pa bo zagotovilo ministrstvo za obrambo Republike
               Slovenije za svoj del izrednih proračunskih sredstev. Toliko.</p>
            </sp>
            <sp xml:id="SDT2-OZMO-Redna-050-1998-05-14.sp33">

               <speaker>PREDSEDNIK JELKO KACIN:</speaker>

               <p>Jaz bi vlado vprašal tri stvari.</p>
               <p>Prvič. Kateri državni organi bodo pristojni za izvajanje sporazuma?</p>
               <p>Drugič. Zakaj se sporazum šele zdaj pojavlja oziroma zakaj ga predlagate tako pozno?
               Mar ni bilo mogoče kaj takega z Zvezno Republiko Nemčijo skleniti že prej.</p>
               <p>In tretje vprašenje. Ali je besedilo tega sporazuma usklajeno z obveščevalno
               varnostno službo ministrstva za obrambo.</p>
            </sp>
            <sp xml:id="SDT2-OZMO-Redna-050-1998-05-14.sp34">

               <speaker>ZORAN KLEMENČIČ:</speaker>

               <p>Od zadaj naprej. Besedilo sporazuma je usklajeno v okviru vlade in tudi v okviru
               našega ministrstva. Okoli izvajanja sporazuma na naši strani bodo pristojni za to
               trije organi, ministrstvo za zunanje zadeve, za obrambo in za notranje zadeve.
               Hitrost sprejemanja tega sporazuma - tudi po naši oceni sporazum že predolgo čaka.
               Moram reči, da si je naša stran prizadevala za čimprejšnjo uskladitev besedila
               sporazuma, tako da bomo lahko s podpisom in ratifikacijo začeli izvajati zadeve, ki
               sta v interesu obeh držav.</p>
            </sp>
            <sp xml:id="SDT2-OZMO-Redna-050-1998-05-14.sp35">

               <speaker>PREDSEDNIK JELKO KACIN:</speaker>

               <p>Če sem vas pravilno razumel, so dogovori in usklajevanja z Zvezno Republiko Nemčijo
               trajali zelo dolgo in je to razlog, da ta sporazum ni bil prej predložen v
               obravnavo.</p>
            </sp>
            <sp xml:id="SDT2-OZMO-Redna-050-1998-05-14.sp36">

               <speaker>ZORAN KLEMENČIČ:</speaker>

               <p>Znotraj naše države so sporazumi dolgo trajali.</p>
            </sp>
            <sp xml:id="SDT2-OZMO-Redna-050-1998-05-14.sp37">

               <speaker>PREDSEDNIK JELKO KACIN:</speaker>

               <p>Jaz sem vas vprašal, če je usklajeno z obveščevalno varnostno službo. Zdaj si pač
               pridružujem to pravico, ker imam osebno izkušnjo, s katero se bomo ukvarjali
               prihodnji teden, da je obveščevalno varnostna služba predlagala, uskladila, podpisala
               dokument, potem pa sama sebe prijavila tožilstvu v zvezi s tem in sprožila zaplete v
               tej državi. Zato vas seveda sprašujem, če ste usklajeni znotraj resorja, ker se ta
               zgodba lahko ponovi. In ker ne gre samo za obveščevalno varnostno službo, vas
               sprašujem, če ste usklajeni tudi z logistiko ministrstva za obrambo?</p>
            </sp>
            <sp xml:id="SDT2-OZMO-Redna-050-1998-05-14.sp38">

               <speaker>ZORAN KLEMENČIČ:</speaker>

               <p>Kot sem že povedal, sporazum je usklajen ne samo znotraj ministrstva, ampak tudi
               znotraj vlade.</p>
            </sp>
            <sp xml:id="SDT2-OZMO-Redna-050-1998-05-14.sp39">

               <speaker>PREDSEDNIK JELKO KACIN:</speaker>

               <p>Želi kdo razpravljati v zvezi s tem? <stage>(Ne želi.)</stage> Jaz bi samo to dodal za splošno
               vedenje, da je Zvezna Republika Nemčija ena od treh držav, ki je pripravljena
               Sloveniji prodati vojaško orožje in opremo pod pogojem, da se predhodno podpiše ta
               dokument. Četrte države zaenkrat še nismo uspeli identificirati. Kdo sta pa drugi dve, pa tako ali tako veste.
               Ali smo sklepčni? Nismo. Potem prekinjam to točko dnevnega reda in
               prehajam na <title>9.A TOČKO - MADŽARSKA, SPORAZUM O VARSTVU ZAUPNIH OBRAMBNIH
                  INFORMACIJ IN SREDSTEV, POBUDA.</title> Gospod Klemenčič.</p>
            </sp>
            <sp xml:id="SDT2-OZMO-Redna-050-1998-05-14.sp40">

               <speaker>ZORAN KLEMENČIČ:</speaker>

               <p>To je podoben sporazum, ki ima enak namen, kot sporazum z Zvezno Republiko Nemčijo.
               Ravno tako se želi s sklenitvijo sporazuma zagotoviti varnost vseh zaupnih informacij
               in sredstev, ki si jih bosta pogodbenici izmenjali. Razlikuje se pa do predhodnega
               sporazuma z Zvezno Republiko Nemčijo v tem da se nanaša na izmenjavo informacij in
               zaupnih podatkov samo s področja obrambe.</p>
            </sp>
            <sp xml:id="SDT2-OZMO-Redna-050-1998-05-14.sp41">

               <speaker>PREDSEDNIK JELKO KACIN:</speaker>

               <p>Hvala lepa. Pri prejšnji točki ste rekli, da gre za tipski sporazum. Ali to pomeni,
               da se sporazumi na tem območju razlikujejo od države do države in ima vsaka država
               svoj pogled na to, na kakšen pogled in način se varujejo zaupni podatki?</p>
            </sp>
            <sp xml:id="SDT2-OZMO-Redna-050-1998-05-14.sp42">

               <speaker>ZORAN KLEMENČIČ:</speaker>

               <p>V načelu vsi sporazumi urejajo varovanje zaupnih podatkov, se pa sporazumi delno
               razlikujejo med seboj. Pogodbenici skušata uskladiti sporazum, ki bo v bistvu
               zagotavljal izvajanje skupnih interesov pri izmenjavi zaupnih podatkov. Mimogrede
               lahko povem, da enak sporazum že za dalj časa pripravljamo tudi z Republiko Francijo,
               kjer so pa težave v tem, da imajo tipski sporazum, ki je zaupne narave. Torej,
               dogovarjamo se, da bi vzpostavili med nami in Francijo sporazum, ki ne bi bil zaupne
               narave. Skratka, po namenu niso to tipski sporazumi ampak je od pogodbenice do
               pogodbenice oziroma od države do države nekaj posebnosti, ki so vezane na notranji
               pravni red države. Seveda pa, če vladi hočete pripisati nesporni sporazum, ki je v
               skladu z notranjim pravnim redom ene in druge države, morata priti do soglasja in v
               zvezi s tem so potem sporazumi delno resnični.</p>
            </sp>
            <sp xml:id="SDT2-OZMO-Redna-050-1998-05-14.sp43">

               <speaker>PREDSEDNIK JELKO KACIN:</speaker>

               <p>Gospod Klemenčič, jaz ne vem, če sem vam pravilno razumel. Ampak, ta vaš nastop
               razumem, da v Republiki Franciji še nekaj časa ne bomo mogli kupiti nobenega orožja
               in vojaške opreme, ker s to državo nimamo sklenjenega takega sporazuma oziroma še
               nismo našli načina, da bi storili netajni sporazum. In ker teh predpogojev ni,
               verjetno v Franciji ne bo mogoč nakup. Ali sem prav razumel.</p>
            </sp>
            <sp xml:id="SDT2-OZMO-Redna-050-1998-05-14.sp44">

               <speaker>ZORAN KLEMENČIČ:</speaker>

               <p>Mi si prizadevamo, da bi podpisali sporazum, ki bi v bistvu zadoščal notranje
               pravnim pogojem tako ene kot druge države.</p>
            </sp>
            <sp xml:id="SDT2-OZMO-Redna-050-1998-05-14.sp45">

               <speaker>PREDSEDNIK JELKO KACIN:</speaker>

               <p>Hvala lepa. Želi kdo razpravljati o tem? <stage>(Ne želi.)</stage> Še vedno nismo sklepčni.
               Prekinjam točko 9.a.</p>
               <p>Prehajam na <title>9.B TOČKA - MADŽARSKA, SPORAZUM O OBRAMBNEM IN VOJAŠKEM
                  SODELOVANJU, POBUDA.</title> Gospod Klemenčič.
               </p>
            </sp>
            <sp xml:id="SDT2-OZMO-Redna-050-1998-05-14.sp46">

               <speaker>ZORAN KLEMENČIČ:</speaker>

               <p>Gre za sporazum med vladama Republike Slovenije in Republike Madžarske, ki bo urejal
               sodelovanje na obrambnem in vojaškem področju. S sporazumom bi ustvarili podlago za
               sodelovanje na obrambnem področju med Republiko Slovenijo in Republiko Madžarsko, ki
               vsa leta po osamosvojitvi zelo dobro in zgledno poteka.</p>
               <p>V skladu z določbami tega sporazuma bo tudi v duhu Partnerstva za mir slovenska
               stran zagotovila Madžarski cestni, železniški in zračni prevoz za zaprte madžarske
               vojaške formacije, njihovo opremo, ki bodo potovale zaradi opravljanja nalog, ki jim
               jih je naložil Nato. Republika Slovenija je tudi ratificirala tako imenovano SOFO
               Partnerstvo za mir, ki podrobneje ureja te zadeve.</p>
               <p>V skladu s svojimi možnostmi bosta pogodbenici s posebnim sporazumom lahko
               ustanovili skupno mirovno enoto, če se bosta za to odločili. Trenutno že sodelujemo
               na Cipru, tako z Avstrijci, Madžari, v operaciji Unficit <stage>(?)</stage>. Po posebnem medsebojnem
               dogovoru morajo osebe, ki bodo vključene v sodelovanje, spoštovati varnostne predpise
               države druge pogodbenice, skratka, naši na Madžarskem in Madžari v Sloveniji.</p>
               <p>V sporazumu je opredeljena tudi finančna zagotovitev sodelovanja, ki se nanaša na
               kritje stroškov za zagotavljanje bivanja delegacij ter nujno zdravstveno oskrbo,
               enako kot v podobnih sporazumih. Stroški, ki bodo nastali v zvezi z izvajanjem
               dejavnosti, bo zagotovilo ministrstvo za obrambo iz svojih rednih proračunskih
               sredstev.</p>
            </sp>
            <sp xml:id="SDT2-OZMO-Redna-050-1998-05-14.sp47">

               <speaker>PREDSEDNIK JELKO KACIN:</speaker>

               <p>Minister za obrambo, Janez Janša, je 18. julija 1992 podpisal sporazum o sodelovanju
               z ministrstvom za obrambo Republike Madžarske. Sprašujem, ali ta dokument nadomesti
               sporazum o sodelovanju med ministrstvoma? Tega v prehodnih določbah in v obrazložitvi
               ni. Ampak jaz si ne predstavljam, da bi Vlada Republike Slovenije s Francijo sklenila
               sporazum o sodelovanju na kulturnem področju, hkrati pa bi bil še vedno v veljavi
               sporazum med ministrstvoma za kulturo obeh držav o delu na kulturnem področju.
               Razumem, da bi ta akt moral nadomestiti nek akt. Tega tukaj ni zapisano, zato vas
               sprašujem, kako je z veljavnostjo sporazuma, ki je bil podpisan 18. julija 1992?</p>
            </sp>
            <sp xml:id="SDT2-OZMO-Redna-050-1998-05-14.sp48">

               <speaker>ZORAN KLEMENČIČ:</speaker>

               <p>Sporazum med ministrstvoma za obrambo Republike Slovenije in Republike Madžarske iz
               leta 1992 je bil prvi sporazum ministrstva za obrambo s katerimkoli drugim
               ministrstvom za obrambo druge države. Vlada je pooblastila takratnega ministra za
               podpis sporazuma. Res pa je, da sporazum ni bil ratificiran. Kaj več o tem bi morali
               povedati pristojni iz zunanjih zadev. Ministrstvo za obrambo je v 1996. letu
               predlagalo ratifikacijo sporazuma o sodelovanju med ministrstvom za obrambo Republike
               Slovenije in Madžarske, vendar do ratifikacije ni prišlo. Sporazum ni podpisan
               oziroma ratificiran na madžarski strani, zato sta se pogodbenici sporazumeli, da
               pripravita sporazum o medsebojnem sodelovanju, medvladni sporazum o medsebojnem
               sodelovanju.</p>
            </sp>
            <sp xml:id="SDT2-OZMO-Redna-050-1998-05-14.sp49">

               <speaker>PREDSEDNIK JELKO KACIN:</speaker>

               <p>Ali vas potem pravilno razumem, da je podpisani sporazum ničen, da ne velja in ga ni,
               in je to prvi sporazum med državama oziroma med vladama?  Jaz sprašujem vlado, saj lahko ministrstvo za zunanje
               zadeve odgovori na to vprašanje.</p>
            </sp>
            <sp xml:id="SDT2-OZMO-Redna-050-1998-05-14.sp50">

               <speaker>PREDSEDNIK JELKO KACIN:</speaker>

               <p>Meni se zdi to vprašanje zelo zanimivo, obžalujem, da gospoda Janše ni tukaj, ker
               nas čaka tovrstna razprava prihodnji teden.</p>
               <p>Ampak očitno imamo podpisani sporazum, ki sploh ni bil ratificiran, ne znamo
               odgovoriti ali velja ali ne velja. In ne znano odgovoriti tudi ali ga sedaj tudi s
               čim nadomeščamo.</p>
            </sp>
            <sp xml:id="SDT2-OZMO-Redna-050-1998-05-14.sp51">

               <speaker>GOSPOD ______________:</speaker>

               <p>Gospod predsednik jaz vašo, kako naj rečem, zanimanje ali nejevoljo razumem in
               mislim, da je opravičena.</p>
               <p>Kot zelo skromen prispevek k tej razjasnitvi te zadeve. Meni ni poznano ali je ta
               sporazum leta 1992 bil sprejet na ustrezen takrat veljavni način, določeno v naši
               zakonodajni ureditvi. Predpostavljam, da je bil. Predpostavljam, da je tudi učinkoval
               in deloval in da je to vse potekalo tako kot je potrebno in da ni bil ratificiran,
               predpostavljam, ker takratna ureditev ratifikacije za tak sporazum med dvema
               ministrstvoma ni zahtevala.</p>
               <p>Ampak kolikor gre pa za vsebinsko plat, pa tiste določbe, prejšnjega sporazuma, ki
               se nanašajo na iste zadeve, ki jih določa sedaj novi sporazum, ki ga bomo spremenili,
               seveda ne veljajo več. Leks posterio ... <stage>(Ni razumljivo.)</stage> ... To je splošno prvo
               pravilo.</p>
               <p>Neka stvar, ki je regulirana z novim sporazumom, razveljavi tiste predhodne dogovore
               o tej isti stvari. To je izven spora, vse ostalo bi pa verjetno veljalo preveriti, če
               je to seveda taka zahteva in če bo odbor, pod vašim vodstvom se odločil, da o
               relaciji med tema dvema sporazuma, tistim iz leta 1992 in tem, ki naj bi se sedaj
               sklenil, obstojijo določene divergence in določeno odprto vprašanje.</p>
               <p>Jaz moram reči, da mi v ministrstvu za zunanje zadeve na to ta hip nismo
               pripravljeni odgovoriti.</p>
            </sp>
            <sp xml:id="SDT2-OZMO-Redna-050-1998-05-14.sp52">

               <speaker>PREDSEDNIK JELKO KACIN:</speaker>

               <p>Kolegice in kolegi! Nas je 9 ta hip za sklepčnost, potrebujemo še 4. Je možno
               pridobiti 4? Glede na to, da se bo ob 10.00 začela seja državnega zbora, vse kaže, da
               bomo morali prekiniti razpravo, ker ne bomo sklepčni za odločanje oziroma do 10.00
               ure te stvari ne moremo dokončati.</p>
               <p>Jaz predlagam naslednje.</p>
               <p>Prvič, da za to točko, kjer so se sedaj izpostavljala določena vprašanja, vlada
               pripravi dopolnila zato, da bomo to razpravo lahko zaključil. Ampak ponovno sprašujem
               gospod Petrič? Ali nebi bilo smiselno v tej pobudi tudi zapisati, da se s tem
               nadomesti nek sporazum, ki je že podpisan in s tem razčistimo situacijo. Kajti, če
               temu ni tako, potem ta akt, ki je bil poslan v ratifikacijo pa ni ratificiran velja
               in učinkuje, dokler ne bo podpisan sporazum. Torej je akt veljaven ni pa
               ratificiran.</p>
               <p>V kolikor pa akt ne učinkuje in deluje samo na način neka ... <stage>(Ni razumljivo.)</stage> ...
               Potem je to spet neka zelo zanimiva praksa, na podlagi katere bi se lahko kaj naučili
               tudi za prihodnji teden.</p>
               <p>Zato se mi zdi odgovor na to vprašanje še kako zanimiv in koristen. Zato predlagam,
               da točko 9.b sporazum o obrambnem in vojaškem sodelovanju med vlado republike
               Slovenije in vlade Madžarske prekinemo, da prekinemo tudi to sejo odbora za
               mednarodne odnose in da sejo nadaljujemo po koncu današnje seje državnega zbora, za
               katero verjamem, da jo bomo lahko končali v nekem doglednem času.</p>
               <p>Jaz bi vsekakor rad nekaj mednarodnih dejavnosti zaključil, ker cela vrsta poslancev
               mora na tuje in malo neprijetno, če moramo te stvari potrjevati za nazaj.</p>
               <p>Zato bi vas vse prosil, da se disciplinirano po koncu današnje seje državnega zbora
               ponovno zglasimo v tem prostoru in nadaljujemo sejo. In glasujemo. Če bo trajalo do
               20.00 ure, potem bomo morali poiskati neko drugo varianto, če se bo jutri nadaljevala
               seja, bomo po koncu jutrišnje seje to zadevo zaključili, ampak vsekakor bi bil za to,
               da te stvari uredimo. Ni pa to odvisno samo od moje volje, ampak predvsem od vaše
               prisotnosti.</p>
               <p>Z vodstvom državnega zbora se bomo dogovorili za te stvari in vas bomo tudi pisno
               obvestili preko dne, kdaj se seja nadaljuje. Prosim.</p>
            </sp>
            <sp xml:id="SDT2-OZMO-Redna-050-1998-05-14.sp53">

               <speaker>DR. ERNEST ERNEST:</speaker>

               <p>... <stage>(Ni vklopljeno.)</stage> ... Ampak prosil bi vas. Ali ni možno, da bi se mogoče za tisto
               točko, ki bo zaprta, to je kulturni sporazum z Avstrijo nekako določili fiksno, kdaj
               bi to bilo, če bi to mogoče lahko jutri zgodaj zjutraj naprimer, saj to je lahko
               kratka stvar, je pa lahko tudi dolgo, odvisno od vas. Ampak želel bi pri tem samo
               biti prisoten, moram pa reči, da tudi ritem vlade in minister za zunanje zadeve nekaj
               svoje zakonitosti, tako da bi vas lepo prosil, prosil ne zahteval, če je možno, da se
               v tisti točki jutri zjutraj dogovarjamo in da to fiksiramo, da vemo kdaj.</p>
            </sp>
            <sp xml:id="SDT2-OZMO-Redna-050-1998-05-14.sp54">

               <speaker>PREDSEDNIK JELKO KACIN:</speaker>

               <p>Dr. Petrič, ko se bo začela seja državnega zbora bomo videli, kako se stvari vrtijo.
               Lahko se dogovorimo že danes fiksno, da ta zaprti del, pri katerem je tudi javnost
               potrebno izključiti. Obravnavamo jutri. Ampak v kolikor bi se danes seja ne končala,
               se bo nadaljevala jutri. In potem imamo nekoliko zadreg. Zato bi preko današnjega dne
               ugotovili, kakšno je dejansko stanje in se potem dogovorili. Ali nadaljujemo jutri
               celotni program, ali pa danes po koncu seje opravimo že velik del tega programa, ki
               nas čaka in se za kulturni sporazum dogovorimo na drug način.</p>
            </sp>
            <sp xml:id="SDT2-OZMO-Redna-050-1998-05-14.sp55">

               <speaker>DR. ERNEST PETRIČ:</speaker>

               <p>Zelo sem hvaležen za to.</p>
            </sp>
            <sp xml:id="SDT2-OZMO-Redna-050-1998-05-14.sp56">

               <speaker>PREDSEDNIK JELKO KACIN:</speaker>

               <p>Se bomo uskladili preko dne.</p>
               <stage type="time">(Seja je bila prekinjena 14. maja 1998 ob 09.45 uri.)</stage>
            </sp>
         </div>
      </body>
   </text>
</TEI>
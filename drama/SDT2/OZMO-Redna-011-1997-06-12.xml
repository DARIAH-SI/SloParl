<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZMO-Redna-011-1997-06-12">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za mednarodne odnose</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">A1FB6EF80CFA24A5C12564A700303485</idno>
               <idno type="custom" subtype="day">01C9563B0D7260C3C12564B50030BB74</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=01C9563B0D7260C3C12564B50030BB74</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZMO-Redna-011-1997-06-12.OZMO" n="011">
               <name>Redna</name>
               <date when="1997-06-12"/>
            </setting>
         </settingDesc>
         <particDesc>
            <listOrg>
               <org xml:id="OZMO-Redna-011-1997-06-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZMO-Redna-011-1997-06-12.OZMO">
                        <orgName key="OZMO">Odbor za mednarodne odnose</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA MEDNARODNE ODNOSE</stage>
            <stage type="session">nadaljevanje 11. seje</stage>
            <stage type="date">(12. junij 1997)</stage>
            <stage type="chairman">Sejo je vodil Jelko Kacin, predsednik odbora.</stage>
            <stage type="time">Seja se je začela ob 12.09 uri.</stage>


            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Spoštovani kolegi, ugotavljam, da je Odbor za mednarodne odnose sklepčen in
               nadaljujemo z včerajšnjim dnevnim redom, s tem, da predlagam, da razširimo dnevni red
               še z eno točko dnevnega reda, ki smo vam jo tudi posredovali v pisni obliki skupaj z
               današnjim sklicem, in sicer gre za zaključno poročilo o pogajanjih delegacije Vlade
               države Kuvajt v dneh od 25. do 27. novembra 1996 na Ministrstvu za finance Republike
               Slovenije - zaupno. Predlagatelj Ministrstvo za finance oziroma vlada, bo obrazložila
               zakaj je potrebno tako urgentno obravnavanje. Zato vas najprej prosim za soglasje, da
               razširimo dnevni red s to točko dnevnega reda.</p>
               <p>Kdo je za? Hvala. Je kdo proti?</p>
               <p>Ugotavljam, da smo dnevni red razširili z eno točko.</p>
               <p>Kdo bi rad besedo? Gospod Mozetič.</p>
            </sp>
            <sp who="SDT2:MozetičMiroslav">

               <speaker>MIROSLAV MOZETIČ:</speaker>

               <p>Jaz verjamem, da je sila, vendar to bo spet neka nova reč, zavestna kršitev
               poslovnika, razširjanje dnevnega reda potem, ko je že dnevni red določen. Lahko bi
               sklicali izredno sejo, ali kakorkoli. Dobro. Zgleda, da ta koalicija deluje tako, da
               ni nobeno pravilo določeno, in da se pravila določajo sproti, tako kot njej paše.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Gospod Anderlič.</p>
            </sp>
            <sp who="SDT2:AnderličAnton">

               <speaker>ANTON ANDERLIČ:</speaker>

               <p>Jaz se popolnoma strinjam z gospodom Mozetičem in svoj glas umikam, ker sem z
               gospodom govoril. Če je temu tako, kot je bilo rečeno, svoj glas umikam. Če ste
               izglasovali ste izglasovali, ampak tudi sam nasprotujem takemu načinu dela.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Da ne bo nesporazumov, med tem sta se pridružila še dva poslanca, bom ponovil
               predlog in o tem bomo glasovali še enkrat, da ne bi bilo nesporazumov, ker je gospod
               Anderlič tudi povedal, da se je med tem pogovarjal in ni bil dovolj zbran pri svojem
               glasovanju.</p>
               <p>Predlagam, da se dnevni red razširi z eno točko dnevnega reda. Ta točka se imenuje
               Zaključno poročilo o pogajanjih delegacije Vlade države Kuvajt. To poročilo je
               pripravilo Ministrstvo za finance Republike Slovenije. Označeno je z oznako <q>"zaupno"</q>.
               Gradivo smo v pisni obliki priložili k današnjemu sklicu.</p>
               <p>Prosim, gospod Hvalica.</p>
            </sp>
            <sp who="SDT2:HvalicaIvo">

               <speaker>IVO HVALICA:</speaker>

               <p>Gospod predsednik! Natančno ste bili opozorjeni, da to ni možno. Glasovanje o dnevnem
               redu je glasovanje o dnevnem redu, tega smo opravili, to je zgolj nadaljevanje
               včerajšnje seje in vas prosim, vse člane odbora, da prispevamo k temu, da že itak
               totalno anarhijo v Državnem zboru poskušamo nevtralizirati koliko se da. Ne
               prispevajmo še mi k temu, ker to, kar se sedaj dogaja je nemogoče. Jaz trenutno danes
               sedim na tretji seji, sedaj bo ob 12.30 kolegij, potem bo Državni zbor. To je
               anarhično stanje in jaz protestiram proti temu. Obrnil se bom tudi do vseh
               predsednikov delovnih teles in vodji poslanskih skupin. Hvala lepa.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>V redu. Gospod poslanec Hvalica, vaš protest smo vzeli na znanje, je zabeležen. Jaz
               ne bom širil dnevnega reda, vas pa sedaj opozarjam, da bom pod točko razno predlagal,
               da pod razno obravnavamo gradivo, ki ga v pisni obliki imate pa se bomo takrat
               dogovorili o tem, kaj sodi tja in kaj ne. Nadaljujemo z včerajšnjo sejo in sicer je najprej na vrsti
               predlog zakona o ratifikaciji, konvenciji o pranju, odkrivanju, zasegov in zaplembam
               premoženjske koristi, pridobljene z kaznivim dejanjem. Prosim predstavnika vlade, da
               predstavi gradivo.</p>
            </sp>
            <sp who="SDT2:unknown-M">

               <speaker>GOSPOD ______________:</speaker>

               <p>Hvala lepa gospod predsednik! Dovolite, da se najprej opravičim za mojo včerajšnjo
               odsotnost sem prosil za preložitev te točke na današnji dnevni red, pravim da se
               zahvaljujem za preložitev te točke na današnjo sejo ker je bila sicer uvrščena na
               včerajšnjo sejo ker sem želel biti zraven, ko se ta točka obravnava naj povem uvodoma
               samo to kar je v glavnem napisano že tudi v obrazložitvi predloga zakona.</p>
               <p>Gre za eno pomembnejših konvencij sveta evrope, gre za konvencijo, ki jo je doslej,
               najnovejši podatek iz maja meseca podpisalo 29 država in ratificiralo 14 držav članic
               sveta evrope, gre za konvencijo, ki je prav zaprav konvencija o dvojen to konvencija
               o pranju denarja in konvencija o odkrivanju in zasegu iz zaplembi premoženjske
               koristi, ki izvira iz kaznivih dejanj.</p>
               <p>Pomeni nesporno odločitev države, da bo na tem področju bom rekel se poleg tistega
               kar je že uredila v dosedanji zakonodaji s področja pranja denarja uredila še tudi
               področje zasega in zaplembe premoženjske koristi na nekoliko drugačen način kot je
               bilo to urejeno do sedaj. Gre za premik v dve smeri.</p>
               <p>Prvič. Gre za premik odvzema premoženjske koristi, ne samo tistega kar predstavlja
               predmete kaznivega dejanja pač pa tudi proti vrednosti premoženjske koristi, če
               namreč ni mogoče dobiti predmeta kaznivega dejanja je mogoče vzeti tudi proti
               vrednost premoženjske koristi, se pravi poseči tudi na legalno premoženje v proti
               vrednosti kaznivega dejanja in se pravi proti vrednosti in ne zakonitega denarja.</p>
               <p>Drugič. Pomeni ta konvencija premik na to, da se lahko določeni ukrepi procesne
               narave izvajajo seveda iz strani sodišča, s strani pristojnih organov že v fazi pred
               kazenskega postopka na ta način se seveda daja drugačna orodja vsem tistim, ki delajo
               na področju boja proti kriminalu začenši z policijo, uradom, tožilstvom in sodiščem,
               da lahko seveda učinkoviteje borijo pred vsem zoper organizirane oblike
               kriminala.</p>
               <p>Toliko v uvodu, če je kakšno vprašanje sem seveda na voljo. Hvala.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa! Odbor je pri obravnavi predhodno pridobil tudi mnenje sekretarjata za
               zakonodajo in pravne zadeve, ki na predlog zakona ni imel pripomb.</p>
               <p>Zato predlagam, preden začnemo razpravo, da slišimo tudi predlagani sklep in sicer
               odbor je soglašal z navedenim predlogom zakona in zato predlagal državnemu zboru
               republike Slovenije naj predlog obravnava na svoji seji in ga sprejme.</p>
               <p>Zdaj pa odpiram razpravo! Želi kdo od predstavnikov vlade zastaviti kako vprašanje?
               Razumem, da ne želi nihče zastaviti vprašanja.</p>
               <p>Zato predlagam o predlogu sklepa glasujemo.</p>
               <p>Kdo je za predlagani predlog sklepa, prosim, da to potrdi z dvigom rok? <stage>(Hvala
               lepa.)</stage> Je kdo proti? <stage>(Ne.)</stage></p>
               <p>Zahvaljujem se za glasovanje in ugotavljam, da je ta točka dnevnega reda
                  izčrpana.
               </p>
               <p>Prehajamo na <title>2. TOČKO DNEVNEGA REDA - PREDLOG ZAKONA O RATIFIKACIJI POGODBE O
                  ENERGETSKI LISTINI, PROTOKOLA K ENERGETSKI LISTINI O ENERGETSKI UČINKOVITOSTI IN S
                  TEM POVEZANIMI OKOLSKIMI VIDIKI IN SKLEPOV V ZVEZI S POGODBO O ENERGETSKI LISTINI.</title> Prosim predstavnika vlade, da predstavi dokument.</p>
            </sp>
            <sp who="SDT2:unknown-M">

               <speaker>GOSPOD KOPŠE:</speaker>

               <p>Državni sekretar za energetiko, če bo pa kaj posebnih vprašanj, sta tudi dva
               svetovalca vlade, gospod Novak in gospod Kristan. Mislim, da je dokument zelo
               pomemben, predvsem zaradi določenih zadev vstopa v Evropo. Si bom dovoli, ne bom
               predal, ampak nekaj par stvari bom pa poudaril. Pogodbenice te pogodbe upoštevajo
               Pariško listino za novo Evropo in tudi Evropsko energetsko listino, ki je bila
               podpisana v Haagu 1991. leta. Na podlagi teh zadev so se podpisnice zavezale, da bodo
               uveljavile cilje in načele, da bodo čimprej vzpostavile in razširile sodelovanje
               tako, da se bodo sporazumele o tej pogodbi, o energetski listini in o protokolih.
               Pogodba o energetski listini je tako prvi gospodarski sporazum, ki združuje vse
               države OECD-ja, potem države bivše Sovjetske zveze in države srednje in vzhodne
               Evrope. Glavni cilj je vzpostavitev in izboljšava pravnih okvirjev za sodelovanje
               ter, kar je pomembno, da se pospeši gospodarska rast z ukrepi za liberalizacijo
               naložb na področju energije in delovanja z energijo. To je prvi pravno zavezujoči
               multilateralni sporazum o zaščiti investicij. Dalje, prvi multilateralni sporazum, ki
               pokriva tako investicije, kot tudi trgovanje z energijo in je prva aplikacija pravil
               tranzita po energetskih omrežjih. Kar je pomembno, ta pogodba ne poskuša določati ali
               vsiljevati nacionalne energetske politike, niti ni instrument razvojne pomočil.
               Določa pravico vlad, da določijo področja, ki se bodo energetsko izkoriščala politiko
               rezerv in davkov.</p>
               <p>Zdaj je pa najpomembnejša vsebina pogodbe o energetski listini je:</p>
               <p>1. Zaščita in vzpodbujanje investicij. Nanaša se na tem področju na vzpodbujanje in
               zaščito katerekoli investicije druge pogodbene strani, ki se nanašajo na gospodarsko
               dejavnost v energetskem sektorju. Pomembno je, da vam povem,da to zajema vse
               gospodarske dejavnosti, in sicer raziskave, izrabo, predelavo, proizvodnjo,
               skladiščenje, transport, prenos, distribucijo, trgovino in prodajo energetskih
               materialov. Osnovna zahteva je, da investicije drugih pogodbenic in njenih
               investitorjev uživajo nacionalni tretman. Ta zahteva je zavezujoča za poinvesticijsko
               fazo, kot bomo pa kasneje videli, je pa predvideno, da bi se tudi uredile za
               predinvesticijske zadeve. To pomeni nediskriminatorno obravnavanje tujih
               investitorjev. Vlada sicer lahko z ukrepi vpliva na investitorjev zaslužek, vendar to
               ne more biti pravilo. Pravila v zvezi z investicijami so zelo podobna ali enaka
               pravilom, ki jih lahko na to temo najdemo v večini bilateralnih sporazumov o zaščiti
               investicij. Povzel bi na tem področju, da so to dovoljenje,  da tuji investitor lahko zaposli ključno osebje
               po svoji izbiri pod pogojem, da ima to osebje dovoljenje za bivanje in delo.</p>
               <p>2. Plačilo kompenzacij za določene škode.</p>
               <p>3. Plačilo primerne odškodnine v primeru razlastninjeja.</p>
               <p>5. Dovoljenje za transfer kapitala.</p>
               <p>Glede trgovanja. Pravila trgovanja so zasnovana na principih splošnega sporazuma o
               carinah in trgovini, ki ga verjetno poznate iz leta 1947 in na pripadajočih
               instrumentih. To ima praktičen značaj, ker skoraj polovica sodelujočih držav ni
               članica svetovne trgovinske organizacije. Pomembno pa je, da pogodbenice ne
               povečujejo uvoznih in izvoznih carin.</p>
               <p>Glede tranzita. Zasnovano je prav tako na sporazumu o carinah in trgovini, ki določa
               prost tranzit in določena pravila nediskriminatorne obravnave. Poleg omrežij, to so
               plinovodi, daljnovodi in naftovodi, se tukaj obravnavajo tudi terminali. Tukaj je
               tudi postavljena zahteva tujih pogodbenic glede nacionalnega tretmaja. Potem, če
               država ne dovoli tranzita, to je pomembno, da zaradi ogrožanja, recimo, da ne dovoli
               tranzita energentov zaradi ogrožanja lastne energetske varnosti ali učinkovitosti,
               lastne oskrbe, mora to izkazati. Z namenom zagotoviti varnost tranzita je v zvezi z
               reševanjem iz tega določeno da se v postopku reševanja nastalega spora ne sme ta
               tranzit prekiniti. V kolikor država nima zadostne tranzitne infrastrukture, ali pa ji
               manjka rezervne, naj države podpisnice ne ovirajo gradnje novih kapacitet.</p>
               <p>Nekaj glede drugih določb. V zvezi s konkurenco, bodo države sprejele ustrezno
               zakonodajo, ki bo omogočala konkurenco. Pogodbenice ne bodo postavljale ovir za
               transfer tehnologij. Potem naj bi pogodbenice pospeševale in omogočale dostop do
               svojih trgov kapitala na osnovi nediskriminatornega tretmana. Ta obveza ni absolutna,
               predvsem zaradi tega, ker v večini primerov je kapitalski trg v privatnih rokah in se
               ta lahko pač po svoji presoji odloči drugače, kot bi se nekako vmešavala država.
               Velik poudarek je na dnevu varovanja okolja, ob upoštevanju, da je to področje
               pokrito praktično tudi že z drugimi mednarodnimi dokumenti. Zahtevana je
               transparentnost, zato morajo pogodbenice objaviti zakonodajo in omogočiti dostop do
               ustreznih informacij.</p>
               <p>Nadalje. Države pogodbenice, ki ne morejo takoj v celoti izpolnjevati nekaterih
               zadev, lahko upoštevajo oziroma zaprosijo za prehodno obdobje. Slovenija je prosila za prehodno obdobje,
               določila je mesto, kjer bodo na razpolago ustrezne informacije, in sicer je to urad
               za tuje investicije pri Ministrstvu za ekonomske odnose in razvoj, in v tej zvezi je
               obveščen sekretariat te energetske listine. Slovenija je seznanila ta sekretariat, da
               prehodnega obdobja ne potrebuje. Slovenija je pripravila predpise, ki bodo
               obravnavali konkurenco in protikonkurenčno obnašanje v energetiki, vse analize so pa
               pokazale, da že obstoječi zakon o varstvu konkurence v zadosti meri pokriva te
               pogodbe o energetski listini. K pogodbi o energetski listini je možno sprejeti tudi
               vrsto protokolov in deklaracij, ki podrobneje obravnavajo ta področja. Dosedaj je bil
               podpisan protokol o učinkoviti rabi energije, ki je tudi predmet ratifikacije in je v
               prilogi.</p>
               <p>Verjetno vas zanima, kako oziroma vedno vas bi moralo zanimati, kako in koliko
               katera stvar Slovenijo stane. Tukaj vam lahko povem, da tudi v bodoče ne bi stroški
               prerasli 5.000 ekujev. Pogodba o energetski listini zahteva številčno skromen
               sekretariat in kar v največji meri uporabo že obstoječih inštitucij. Pogodba o
               energetski listini bo vstopila v veljavo 90-ti dan po tem, ko bo vložen 30-ti
               ratificiran sporazum. Že ob podpisu pogodbe je bilo dogovorjeno, da bodo države
               nadaljevale pogajanja z namenom, da se bo pripravila dopolnilna pogodba, ki bo pravo
               zavezujoče urejala nacionalni tretma tujih investicij, tudi v predinvesticijski fazi,
               in da se bodo sestavili seznam energetske opreme in storitev povezanih z energetiko,
               za katera naj bi pogodba, enako kot za energijo, veljala pravila trgovanja in pravno
               zavezujoče zamrznili uvozne in izvozne dajatve na energijo.</p>
               <p>Na koncu bi zaključil, da zaradi poudarka, ki ga daje Evropska unija v pogodbi o
               energetski listini, bi bilo primerno, da bi bila Slovenija med prvimi 30-imi
               državami, ki bi ratificirala to pogodbo. Hvala.</p>
               <p>To bi bilo vse. Če ima kdo kakšna vprašanja, bomo poskušali odgovoriti. Jaz sem
               poskušal precizno odgovoriti tiste ključne elemente, ker sem bil dva, tri meseca med
               vašimi vrstami in sem predvideval katera so tista vprašanja, ki vas bi utegnila
               zanimati, ker to ni, kar sem povedal, v obrazložitvi. Hvala.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa. Preden odprem razpravo predlagam še sklep: odbor je pri obravnavi
               upošteval mnenje Sekretariata za zakonodajo in pravne zadeve, in na predlog zakona ni
               imel pripomb. Odbor je soglašal z navedenim predlogom zakona in zato predlagal
               Državnemu zboru Republike Slovenije, naj predlog obravnava na svoji seji in ga
               sprejme. Odbor za mednarodne odnose, je pobudo obravnaval na svoji 62. seji 14.
               decembra 1994, zato sedaj dajem gradivo v obravnavo. Želi kdo besedo? Ugotavljam, da
               ne želi, zato predlagam, da o<gap n="..."/> Pardon, gospod Sovič.</p>
            </sp>
            <sp who="SDT2:SovičBoris">

               <speaker>BORIS SOVIČ:</speaker>

               <p>Cenjene dame, spoštovani! Jaz bi rad samo povedal, da mislim, da je sprejetje tega
               teksta, ki ga je ravno državni sekretar predlagal, zelo pomembno. Slovenija je zelo
               aktivno sodelovala v pogajanjih o pogodbi o energetski listini. Pri tem je uspela
               uveljaviti vse specifičnosti, ki izhajajo iz našega položaja. Jaz mislim, da je tako
               za  stabilnost oskrbe države z
               energijo, kot tudi z vidika interesa Slovenije, da se vključi v tiste mednarodne
               povezave, ki so na neki način odraz njene želje po vključevanju tudi sicer v evropske
               asociacije. Iz obeh teh razlogov mislim, da je pomembno, da se ta tekst čimprej
               ratificira v Državnem zboru. Hvala.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa. Želi še kdo besedo? Ugotavljam, da ne, zato predlagam, da o predlogu
               sklepov glasujemo.</p>
               <p>Kdor je za, prostim da to potrdi z dvigom rok. Je kdo proti? <stage>(Nihče.)</stage></p>
               <p>Ugotavljam, da je sklep izglasovan.</p>
               <p>Prehajam na <title>NASLEDNJO TOČKO DNEVNEGA REDA - POSLOVNIK GLEDE POSTOPKA IMENOVANJA
               VELEPOSLANIKOV OZIROMA VODIJ MISIJ REPUBLIKE SLOVENIJE V TUJINI PO 21. ČLENU ZAKONA O
               ZUNANJIH ZADEVAH NA SEJAH ODBORA ZA MEDNARODNE ODNOSE</title>
               </p>           
               <p>. Nadaljujemo včerajšnjo razpravo in naj vas na kratko spomnim, kaj smo včeraj
               sklenili.</p>
               <p>Glede na to, da je Ministrstvo za zunanje zadeve nas seznanilo z nekaterimi
               njihovimi pričakovanji, smo sprejeli sklep, da na Ministrstvo za zunanje zadeve do
               danes posreduje svoj pisen predlog. Ministrstvo za zunanje zadeve ni storilo,
               njihovega predloga nimamo in zato ugotavljam, da je njihova razprava brezpredmetna,
               včerajšnja razprava brezpredmetna. Hkrati smo sprejeli sklep, da Služba za mednarodne
               odnose v sodelovanju z drugimi strokovnimi službami Državnega zbora, mislili smo na
               službo, ki skrbi za poslovniška določila pripravi predlog oziroma komentar
               uresničljivosti vseh predlogov, ki so bili včeraj posredovani s strani poslancev in
               to posreduje v pisni obliki. Te pripombe smo vam razdelili za vsak posamezni člen,
               zato ne želim tega prebirati, ker je vsak od vas lahko videl, kaj je pri posameznih
               členih zabeleženo. Da bi bili čimbolj ekspeditivni, odpiram razpravo k tej točki
               dnevnega reda. Kdo želi besedo? Gospod Anderlič.</p>
            </sp>
            <sp who="SDT2:AnderličAnton">

               <speaker>ANTON ANDERLIČ:</speaker>

               <p>Prav zanimivo je, kakšna argumentacija je v zavračanju tistih včerajšnjih recimo
               ugovorov na poslovnik. Jaz seveda mislim, da je s tem poslovnikom nemogoče urejati
               stvari, recimo pri 4. členu na način, da zapišemo 5 tednov, če je v poslovniku
               zapisano 7 dni. In je to sporno in seveda ne more pisati v obrazložitvi, da to ni
               sporno. To je moje mnenje in sem prepričan, da ni potrebno v tem poslovniku na tak
               način urejati in je zadosti, če spoštujemo 150. člen zakona oziroma Poslovnika
               Državnega zbora. Seje delovnih se sklicujejo v roku, ki praviloma ni krajši od 7 dni.
               Vse ostalo je stvar dogovora oziroma predsednika odbora v dogovoru s kandidati in
               podobnimi stvarmi. Tako, da se mi zdi, da to je sporno urejati drugače, kot je
               zapisano v poslovniku. Kajti tisto, kar ni skladno s poslovnikom je sporno. Tako, da
               je tu zadeva popolnoma jasna. In se ne more z nekim drugim aktom urejati to drugače,
               kot je s poslovnikom Državnega zbora tudi za ta odbor ta poslovnik velja. Kar se tiče
               teh tri dni, je jasno, da tako kot se sklicujejo seje, je tudi zapisano pri 5. členu.
               Če je predpisano, da gradivo mora biti, potem ga morajo dobiti s sklicem seje in to
               je 7 dni. Razen, če niso kakšne druge zadeve. Tako, da tudi pri 5. členu seveda ta
               argumentacija oziroma zavračanje, da ni sporno, po mojem globokem prepričanju je
               zadeva<gap n="..."/> Ne vem, zakaj se pač vztraja na taki razlagi, ki po mojem ne vzdrži razlago
               poslovnika. Glede razprave, zdaj jaz ne vem, zakaj je tukaj vprašanje, torej da ni v
               nasprotju s poslovnikom - tukaj ni bilo govora o tem, da je v nasprotju s
               poslovnikom, jaz nisem diskutiral o tem, da je to v nasprotju s poslovnikom;
               diskutiral pa sem o vprašanju smiselnosti in demokratičnosti ureditve, ki ne dopušča
               kandidatom, da odgovarjajo na vprašanja oziroma da sodelujejo v razpravi, če se
               nanaša na njihovo kandidaturo. Gre za to in ne gre za skladnost s poslovnikom, in v
               tem delu jaz seveda o poslovniku nisem  govoril kot o spornem, ampak o demokratični naravnanosti delovanja
               tega odbora. Za to gre in jaz še vedno mislim, da na odboru bi morali delati na
               način, da se kandidati predstavijo, da poteka razprava o njihovi prisotnosti in da se
               o glasovanju glasuje pač na način, da kandidat ni prisoten, s tem seveda, da je seja
               vseskozi zaprta, to me pač ne moti in nimam proti temu nič. Kar se pa tiče
               poimenskega glasovanja, je pa jasno, kako se do tega vprašanja pride analogno. Kajti,
               za delovna telesa se analogno uporablja Poslovnik Državnega zbora. In ni treba
               izmisliti tople vode zato, ker bi tukaj bilo kaj nejasno, ali karkoli drugače. Ko se
               odloči, recimo zbor, da bo poimensko glasoval, pač poimensko glasuje. IN se ve, kako
               glasuje, ker je to jasno predpisano. In analogno, še enkrat pravim, velja poslovnik
               tudi za delovna telesa, če to seveda ni drugače določeno s kakšnim drugim aktom ampak
               očitno temu ni tako in tudi ne more biti. To so bile moje pripombe včeraj in jih tudi
               danes še enkrat poudarjam in res ne vidim razloga, da bi ravnali drugače, kot je to
               tako, ali pa da damo pobudo poslovniški komisiji oziroma Državnemu zboru, da spremeni
               Poslovnik Državnega zbora. Hvala.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa. Želi še kdo drug besedo? Prosim, gospod Jelinčič.</p>
            </sp>
            <sp who="SDT2:JelinčičZmago">

               <speaker>ZMAGO JELINČIČ:</speaker>

               <p>Hvala lepa. Jaz pa bi vprašal, kako je zdaj s tistim, da bodo morali veleposlaniki,
               ki jih odpoklicujemo, podati svoje poročilo. Ali bomo to tudi kaj obravnavali? Bo to
               šlo mimo, ali bomo to pozabili? Konec koncev mene izredno teži, da imamo take
               veleposlanike pravzaprav, ki niso Sloveniji prinesli razen zelo redkih izjem,
               pravzaprav nobene koristi. Nimamo povečanih nobenih gospodarskih kontaktov, nobenih
               pogodb se ni sklenilo, nič se ni pripravilo, tudi kakšni posebni bilateralni stiki
               ali pa multilateralni stiki se niso naredili. Celo nasprotno, nekateri veleposlaniki
               oziroma veleposlanice delajo v škodo Republike Slovenije in mislim, da to bi morali
               obravnavati. Nujno bi morali to obravnavati, podati poročilo. Zakaj to pravim? Zaradi
               tega, ker bo marsikdo od teh ljudi kandidiral čez nekaj časa, ali pa že zdaj kar
               takoj, za veleposlanika oziroma veleposlanico v neki drugi državi, kjer bo ta način
               dela postal njegov modus in iz tega ne bo imela država nobene koristi.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Lahko replika, čeprav se zdaj pogovarjamo o neki zadevi, ki ni zapisana oziroma, ki
               ne sodi v ta pravilnik. Bi pa skušal, kolega poslanec, odgovoriti na tvojo dilemo. Ko
               bomo zasliševali kandidate za posamezna mesta veleposlanikov je vedno mogoče na
               razgovoru s kandidatom zastaviti vprašanje o njegovem dosedanjem delu. Na voljo imamo
               tudi poročilo Ministrstva za zunanje zadeve, ki govori o dosežkih vseh posameznih
                   veleposlaništvih, ta
               dokument je članom odbora za mednarodne odnose na voljo in na podlagi tega poročila
               je mogoče to kar želite vi izvedeti o primernosti posameznega kandidata zlasti pa o
               učinkovitosti njegovega minulega dela v posameznem veleposlaništvu, uporabiti in na
               podlagi tega tudi odločati o njegovi primernosti za naslednje imenovanje.</p>
               <p>Kar pa zadeva odpoklic ta ni v pristojnosti odbora za mednarodne odnose in zato mi o
               odpoklicih veleposlanika ne moremo posebej razpravljati, lahko na zahtevo posameznih
               poslancev uvrstimo posamezen primer, če škodi interesom republike Slovenije na točko
               dnevnega reda, ampak jaz bi prosil, da se skoncentriramo na današnji pravilnik in da
               poskušamo doseči eno sprejemljivo rešitev, ne bi rad izgubljal dragocenega časa, ker
               so tudi druge obveznosti, ampak še enkrat ponovim, imamo poslovnik, ki velja to je
               poslovnik glede postopka imenovanja, včeraj so bili tukaj izraženi določeni pomisleki
               glede na razpravo gospoda Anderliča pa vendarle moram reči, da mi z našim pravilnikom
               ne spreminjamo pravilnika državnega zbora.</p>
               <p>To kar je zapisano v 4. členu zdaj govorim kot predsednik odbora za mednarodne
               odnose, zmanjšuje manevrske možnosti predsednika odbora za mednarodne odnose ker
               postavlja zgornjo mejo kako dolgo je mogoče odlašati s klicem, se pravi naj kasneje v
               roku 5. tednov, če se odločimo, da velja poslovniško določilo, da se skliče naj manj
               7 dni pred sklicem potem je seveda v korist predsednika odbora za mednarodne odnose
               in to je zagotovo stvar za katero bi se jaz zavzemal.</p>
               <p>Ne morem pa se strinjat z ugotovitvijo, da je taka določba v nasprotju z
               poslovnikom, ki velja za državni zbor in ne spreminjamo poslovnika državnega zbora
               kar je bilo tukaj ekspecitno rečeno in lahko tudi ugotovimo na magnetogramu. Izvolite
               gospod poslanec.</p>
            </sp>
            <sp who="SDT2:AnderličAnton">

               <speaker>ANTON ANDERLIČ:</speaker>

               <p>Jaz ne vem, ali nočete zastopiti predsednika ali pa se delate francoza tukaj
               preprosto ne gre za to da spreminjate poslovnik ker ne spreminjate poslovnik
               državnega zbora tudi predsednik državnega zbora ne samo predsednik odbora nima tako
               svobodnih rok, da bo sam odločal kdaj bo kaj dal na dnevni red ali ne bo dal.</p>
               <p>Ampak seveda takrat ko pride in ko je točka sklepčna in vsebuje vse pogoje jo mora
               dati na dnevni red ne da on lahko odlaga 5, 10 ali ne vem koliko tednov. Jasno je da
               zaradi priprave seje je v poslovniku narejen najkrajši rok v katerim, pred katerim pa
               ne sme drugače jasno nima on prav nobenih pooblastil, noben predsednik delovnega
               telesa in tudi predsednik državnega zbora, da kar tako nekaj ne da, ker njemu ni všeč
               na dnevni red, pa saj to je nesprejemljiva logika jaz pa trdim, da je zagotovo to
               tako, če je v poslovniku zaukazan ta spodnji rok, da nek drugi akt ne more zaukazat
               nek drug rok.</p>
               <p>Jaz seveda nimam nič proti, zaradi mene lahko tudi ostane, če boste tako odločili,
               ampak je to nesmiselno, nelogično in je poslovnik slab zaradi tega, je celo lahko
               rečem, da ne boste na tem delali, znano je ali je v nasprotju ali ni v nasprotju
               sigurno ni skladen s poslovnikom državnega zbora, sigurno ni skladen, ker poslovnik
               jasno predpisuje roke kako se te stvari počnejo, ampak pravim tukaj so bile
                  pripombe včeraj tudi s
               strani ministrstva, to sem sam pač ugotovil glede na to, kar je pač bilo moč
               ugotoviti in pravim, moj predlog je, da preprosto uporabljamo poslovnik Državnega
               zbora tudi za ta odbor v tistem delu, kjer je zadeva preprosto nesporna. In to je za
               sklicevanje sej, za roke v katerih smejo biti, kako je z gradivi in kako je z
               glasovanjem in razpravo. To je vse.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Gospa Maria Pozsonec.</p>
            </sp>
            <sp who="SDT2:PozsonecMaria">

               <speaker>MARIA POZSONEC:</speaker>

               <p>Hvala lepa. To je razumljivo za normalne primere, ampak sedaj bo množično to in
               enostavno fizično ta odbor tega ne bo zmogel.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Želi še kdo besedo? Če sem prav razumel predlog gospoda Anderliča, on predlaga, da
               se črta določilo, da se skliče sejo ne kasneje kot pet tednov po sprejemu predloga za
               imenovanje veleposlanika. To je vaš predlog. Tako razumem. Želi kdo razpravljati o
               tem predlogu?</p>
               <p>Ponovil bi samo to, kar sem včeraj povedal in odgovoril predstavnikom Ministrstva za
               zunanje zadeve, nekateri kandidati so lahko tudi veleposlaniki v nekaterih državah in
               zato, da se lahko zagotovi pravočasen prihod, zato da lahko damo pisna gradiva članom
               Odbora za mednarodne odnose, v katerih je treba povedati kako si kandidat predstavlja
               delo na novi dolžnosti, je potreben določen čas in tukaj smo zapisali, da ta čas ne
               sme biti daljši od petih tednov. Vsekakor pa dajem predlog gospoda Anderliča na
               glasovanje.</p>
            </sp>
            <sp who="SDT2:LeničJože">

               <speaker>JOŽE LENIČ:</speaker>

               <p>Gospod predsednik, sprašujem preden o tem glasujem. Zdi se mi ključna ta
               interpretacija, kjer je na nek način le malo prejudica. Če bi to sprejeli dejansko
               implicite, pomeni, da predsednik lahko neskončno zavlačuje točko dnevnega reda. Ne
               samo v tem odboru, tudi v drugem. Zanima me, ali je to poslovniško kako drugače
               urejeno? Ali je to na nek način poslovniško tako regulirano, da predsednik ne more na
               nek način zlorabiti svojih pooblastil pri imenovanju dnevnega reda in ali obstajajo
               neka poslovniška določila, da lahko neko določeno število članov to skliče, ali kaj
               podobnega? To me zanima, ker v nasprotnem primeru, če to obstaja potem bom za to, da
               se to črta, če pa ne obstaja, bom pa to podprl. Ne vem, ali mi lahko na to kdo da
               odgovor.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>150. člen poslovnika Državnega zbora se glasi: <q>"Seje delovnih teles se sklicujejo v
               roku, ki praviloma ni krajši od 7 dni. Predsednik delovnega telesa mora sklicati sejo
               čimprej, kadar je to potrebno za pripravo mnenj, za seje Državnega zbora, ali za
               izvajanje drugih nalog, ali kadar to zahteva predsednik Državnega zbora, ena
               poslanska skupina, deset poslancev Državnega zbora ali ena tretjina članov delovnega
               telesa. Če predsednik delovnega telesa kljub zahtevi ne skliče seje v roku treh dni,
               jo skliče predsednik Državnega zbora."</q> Tukaj, veste, ne gre za sklic seje. Gre za to, kateri predlogi so
               kdaj na vrsti. Mi se bomo zdaj soočali s problemom, da imamo nekih 15 predlogov v
               obravnavi. In če se hočemo približno posvetiti vsakemu, ne moremo vse narediti na
               isti dan. In tukaj so določene logične zadrege, kako zadeve peljati, ki so seveda v
               pristojnosti predsednika. Ampak, če vztrajate na tem, da se tudi ta zgornji rok črta,
               potem lahko tudi to določbo spremenimo. Ampak, jaz nisem prepričan, da je to v korist
               kandidatov, niti nisem prepričan, da je to v korist operativnostsi dela Državnega
               zbora. Ampak, predlog, ki ga je gospod Anderlič tudi izoblikoval, dajem zdaj na
               glasovanje. Torej, predlog se glasi, da se ta določba, ki postavlja skrajni rok,
               najkasneje v petih tednih je to treba narediti črta iz našega poslovnika.</p>
               <p>Kdor je za tak predlog prosim, da to potrdi z dvigom rok. Je kdo proti temu? <stage>(2
               poslanca.)</stage></p>
               <p>Ugotavljam, da je ta predlog izglasovan in da se ta omejitev črta.</p>
               <p>Predlog je bil za spremembo besedila, da morajo člani pisno gradivo prejeti
               najkasneje tri dni pred sejo. Poslovnik izrecno ne vsebuje določil o tem v kakkšnem
               roku je potrebno poslati gradivo za sejo delovnega telesa. Zato tudi določilo po
               interpretaciji strokovnih služb ni v neskladju s poslovnikom Državnega zbora. Gospod
               Anderlič.</p>
            </sp>
            <sp who="SDT2:AnderličAnton">

               <speaker>ANTON ANDERLIČ:</speaker>

               <p>Jaz temu tudi ugovarjam, kajti takrat, ko je točka dana na dnevni red in če je
               razlog za to, da je 7 dni sklicana seja, se s sklicem seje pošlje tudi gradivo,
               morate še kakšen drug člen poslovnika prebrati. In v 2. členu poslovnika je to
               eksplicitno jasno napisano, da z uvrstitvijo točke na dnevni red mora biti podano
               gradivo. V končni fazi, poglejte, Državni zbor, če smo kakšno točko uvrstili, ki ni
               imela gradiva na dnevni red. Če bo pa odbor sklenil, da rabi še kakšna druga gradiva,
               ali kakorkoli drugače, so lahko še v drugih rok. Dajte še kakšen drug člen poslovnika
               prebrati in boste videli, da že v tem mandatu smo nekaj točk dnevnega reda zavrnili,
               ker niso na Državnem zboru imele gradiva ob uvrstitvi na dnevni red oziroma s
               sklicem. Jaz mislim, da je to v dobro tega odbora in tudi konec koncev, zato tudi
               danes nikakor nisem mogel glasovati za tisto razširitev, kvečjemu za sklic nove seje,
               ker je gradivo prišlo danes na mizo in danes odločamo o tem. Torej, te stvari morajo
               biti urejene, če hočemo, da bomo resno delali. Logično je, da če bo odbor sklenil, da
               neko zadevo lahko tudi uvrsti na dnevni red, neko gradivo, ampak tisto, za kar se
               zahteva, da je na dnevnem redu z gradivom, mora pa biti sklepčno tako, kot je za
               Državni zbor. Jaz ne vztrajam na tem, da morate to črtati, ampak zdi se mi, da če
               hočemo imeti urejene zadeve, bi bilo kvečjemu treba zapisati, da s sklicem Odbora za
               mednarodne odnose mora biti priloženo pisno gradivo, zato da se lahko poslanci Odbora
               pripravijo. To je absolutno normalno za delo tega odbora in tudi vsakega drugega. Če
               bo pa kakšno dodatno gradivo in ne vem kaj, se pa potem odbor odloča o tem, ali bo to
               obravnaval, ali bo preložil to točko ali ne vem kaj. Ampak, moje izkušnje so vedno
               take, da tam, ko ni bila
               stvar vnaprej pripravljena, ko niso bila gradiva odposlana s sklicem seje, se je
               vedno zapletlo in se je prelagalo in ne vem kaj.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Jaz verjamem v dobronamernost predloga. Bi pa rad opozoril, da se nam vedno znova
               dogaja, da dobivamo tudi dodatna gradiva, vse mogoče. Mi smo v tej določbi jasno
               zapisali, da želimo, da so gradiva za ocenjevanje primernosti kandidatov za odhod v
               tujino na voljo pred samo sejo. In smo zapisali, da je to najmanj tri dni pred sejo
               treba izročiti. Za to gre. Prosim.</p>
            </sp>
            <sp who="SDT2:AnderličAnton">

               <speaker>ANTON ANDERLIČ:</speaker>

               <p>V tem primeru pa še toliko bolj. Povetje mi, kdo lahko v treh dneh, ko dobi gradivo
               o vsem tem, se posvetuje, se pozanima za kakšno njegovo prejšnjo aktivnost in tako
               naprej. 3 dni je v tem primeru absolutno premalo, če je že za druge primere zadosti.
               V tem primeru je pa absolutno premalo in se absolutno strinjam, mislim, moj predlog
               je, da se pač držimo tega roka, da najkasneje s sklicem seje, če ne že tudi kakšno
               zadevo. Včasih bi bilo dobro, da bi kakšno gradivo dobili tudi vnaprej za bodočo
               sejo, ki bo sklicana in tako naprej. Tako, da se mi zdi, da je v tem primeru že
               dobro, da je rok normalen, ne pa tri dni. In to pomeni, da je lahko, hipotetično, v
               petek popoldne gradivo poslano, v torej zjutraj je pa seja odbora, ali pa celo
               ponedeljek. Nemogoče je na tak način te stvari delati. Ampak, pravim, če mislite, da
               je to zadosti, za mene to preprosto ni.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Gospod Anderlič, mi smo včeraj sprejeli sklep, naj pridobimo stališče strokovnih
               služb. Strokovne službe so nam pisno stališče posredovale. Ljudje, ki delajo v
               Komisiji za poslovnik so nam pripravili tak pisen odgovor. In na podlagi tega pisnega
               odgovora se danes odločamo.</p>
            </sp>
            <sp who="SDT2:AnderličAnton">

               <speaker>ANTON ANDERLIČ:</speaker>

               <p>Ne vem, če je potrebno voditi tako diskusijo. Jaz še enkrat pravim, da to lahko da
               ni v nasprotju s poslovnikom. Lahko je v neskladju ali ne vem kaj, je pa absolutno
               neživljenjska zadeva za člane odbora. Jaz seveda pravim; dajte na glasovanje, jaz ne
               bom nič razočaran, če se to ne sprejme, samo meni se zdi to nesprejemljiva zadeva. Pa
               ne vem, govorim tukaj zdaj bolj kot opozicijski poslanec, kot pozicijski, ker najbrž
               bi jaz že lahko prišel pred temi tremi dnevi do gradiva, če je temu tako. Ampak,
               preprosto, za delo tega odbora to ni v redu.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Še enkrat ponavljam. Včerajšnji sklep se je glasil, da pridobimo mnenje strokovnih
               služb, ali je v skladu s pravilnikom ali ni. Pridobili smo mnenje, to pravi, da ni v
               nasprotju s pravilnikom oziroma s poslovnikom, se opravičujem. Zdaj pa, v kolikor
               želimo ta člen spremeniti, moramo imeti predlog spremembe člena. Sprašujem poslanca
               Anderliča, kaj predlaga na podlagi pisnih gradiv, ki jih je dobil kot dopolnilo
               pravilnika, ki velja.</p>
            </sp>
            <sp who="SDT2:AnderličAnton">

               <speaker>ANTON ANDERLIČ:</speaker>

               <p>Jaz predlagam, da kandidat pred svojim nastopom pred odborom pripravi pisno gradivo
               oziroma teze za razgovor, ki ga morajo člani odbora prejeti najkasneje s sklicem
               seje, na kateri bo opravljen razgovor s kandidatom.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Ob sklicu.  Želi še kdo
               besedo? Gospod Peterle.</p>
            </sp>
            <sp who="SDT2:PeterleAlojz">

               <speaker>ALOJZ PETERLE:</speaker>

               <p>Torej, dokler bo ta zakon še veljal in sem včeraj najavil spremembo, potem podpiram
               ta predlog opozicijskega poslanca Anderliča.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Torej, imamo predlog, ki se glasi: 5. člen se spremeni, tako da se prvi stavek 5.
               člena glasi: <q>"Kandidat pred svojim nastopom pred odborom pripravi pisno gradivo
               oziroma teze za razgovor, ki ga morajo člani odbora sprejeti s sklicem."</q></p>
               <p>Kdo je za tako oblikovan predlog popravka 5. člena? <stage>( članov.)</stage> Je kdo proti? <stage>(
               članov.)</stage></p>
               <p>Ugotavljam, da je to sprejeto.</p>
               <p>Potem imamo še 7. člen. Želi kdo razpravljati o predlogu na 7. člen? Ta govori o
               razpravi ali prisotnosti ali odsotnosti kandidata. Gospod Anderlič.</p>
            </sp>
            <sp who="SDT2:AnderličAnton">

               <speaker>ANTON ANDERLIČ:</speaker>

               <p>Moj predlog je, da se spremeni, tako da se opravi razprava o kandidatu za
               veleposlanika oziroma vodje misije na zaprti seji. To niti ni treba napisati, ampak
               treba je črtati njegovo odsotnost. Brez prisotnosti kandidata. Opravi razgovor s
               člani Odbora za mednarodne odnose, opravijo razpravo o kandidatu za veleposlanika
               oziroma vodjem misije in se na zaprti seji izjavijo ali soglašajo s predlaganim
               imenovanjem, razen če odbor na predlog glasuje, da bo tajno. Brez da bi bil prisoten.
               Samo glasovanje, da se izjavijo. Da se pa razprava opravi s tem, ko imate v prvem
               stavku: O opravljenem razgovoru člani Odbora za mednarodne odnose črtamo <q>"brez
               prisotnosti kandidata"</q> in se nadaljuje opravijo razpravo o kandidatu za veleposlanika
               oziroma vodjo misije in na zaprti seji, tukaj nimam amandmaja, s poimenskim
               glasovanjem izjavijo ali soglašajo s predlaganim imenovanjem.</p>
               <p>Bistveno je, da je razprava v prisotnosti kandidata, glasovanje pa je brez njega. To
               je moj predlog.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Za besedo je prosil poslanec Battelli Roberto.
               </p>
            </sp>
            <sp who="SDT2:BattelliRoberto">

               <speaker>ROBERTO BATTELLI:</speaker>

               <p>Hvala lepa, gospod predsednik. Ta in na zaprti seji je seveda nepotrebno določilo
               zaradi tega, ker 3. člen pravi, da so omenjene seje za javnost v celoti zaprte.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Torej do zdaj imamo dva predloga. Prvi predlog se glasi:<q>"V 7. členu se črta brez
               prisotnosti kandidata."</q> In drugi predlog se glasi: <q>"V 7. členu se črta na zaprti
               seji."</q> V kolikor bi bila ta dva predloga sprejeta, bi se 7. člen glasil: <q>"Po
               opravljenem razgovoru člani Odbora za mednarodne odnose opravijo razpravo o kandidatu
               za veleposlanika oziroma vodjo misije in s poimenskim glasovanjem izjavijo ali
               soglašajo s predlaganim imenovanjem, razen če odbor na predlog člana ne sklene, da bo
               glasovanje tajno."</q></p>
            </sp>
            <sp who="SDT2:unknown-M">

               <speaker>GOSPOD_____________:</speaker>

               <p><gap n="..."/>izjavijo, ali soglašajo. Ste rekli, da tam naj ne bi bil zraven.</p>
            </sp>
            <sp who="SDT2:unknown-M">

               <speaker>GOSPOD_____________:</speaker>

               <p>Kako je pa na hearingih? <gap n=".."/><stage>(Govorijo med seboj.)</stage></p>
            </sp>
            <sp who="SDT2:unknown-M">

               <speaker>GOSPOD______________:</speaker>

               <p>Saj, samo redakcija je dol.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Glejte, jaz bom zdaj povzel to razpravo in bomo glasovali trikrat o vsakem posameznem
               predlogu in potem na koncu za člen kot celoto, da zaključimo in potem glasujemo še o
               pravilniku, če je tak predlog sprejet. Torej, dajem na glasovanje predlog poslanca
               Anderliča, da se iz 7. člena črtajo tri besede <q>"brez prisotnosti kandidata"</q>. Prosim,
               kdo je za tak predlog, da to potrdi z dvigom rok. Je kdo proti? <stage>(1 član.)</stage></p>
               <p>Drug spreminjevalni predlog se glasi, da se črta <q>"na zaprti seji"</q>, to je predlog
               Roberta Battelija. V redu. Glasujemo o tem predlogu. Kdo je za? Je kdo proti?
               <stage>(Nihče.)</stage></p>
               <p>In potem imamo še tretji spreminjevalni predlog, da se črta <q>"s poimenskim"</q> in
               namesto tega imamo <q>"z glasovanjem"</q>.</p>
               <p><gap n="..."/> <stage>(Govori nekdo, ki ni vključen.)</stage> <gap n="..."/> Prosim.</p>
            </sp>
            <sp who="SDT2:BattelliRoberto">

               <speaker>ROBERTO BATTELLI:</speaker>

               <p>Hvala lepa. Se opravičujem, nočem zavlačevati. Ampak, če je že obveljalo na nek način
               načelo, da sledimo zelo strogo po poslovniku Državnega zbora, potem bi lahko dodali
               na koncu <q>"razen če odbor na predlog člana ne sklene, da bo glasovanje poimensko ali
               tajno"</q>, ker predvideva tudi poimensko glasovanje. <gap n="..."/> <stage>(Nekdo vmes ni vključen:
               ...poslovnik Državnega zbora predvideva kakšni so načini glasovanja. ..)</stage>  Če Državni zbor sklene o
               določenem vprašanju lahko poimensko ali pa tajno se glasuje. Ne insistiram na
               tem.</p>
            </sp>
            <sp who="SDT2:AnderličAnton">

               <speaker>ANTON ANDERLIČ:</speaker>

               <p>Samo to, da glasujejo v odsotnosti kandidata. Samo to je bistveno pri tem. Vse
               ostalo ureja poslovnik.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Torej, imamo predlog, ki se glasi: Namesto kjer je zdaj zapisano bilo na zaprti seji
               se ustavi <q>"brez prisotnosti kandidata"</q>.</p>
               <p>Kdo je za tak predlog? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo ta predlog soglasno sprejeli.</p>
               <p>Zadnji predlog, da se črta poimenskim in se potem glasi: <q>"in brez prisotnosti
               kandidata z glasovanjem izjavijo ali soglašajo."</q></p>
               <p>Kdo je za tak predlog? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo ta predlog soglasno sprejeli.</p>
               <p>Sedaj bom celoten preoblikovan 7. člen prebral, da izglasujemo še celoto, da ne bo
               nesporazumov.</p>
               <p>7. člen glasi: <q>"Po opravljenem razgovoru, člani Odbora za mednarodne odnose opravijo
               razpravo o kandidatu za veleposlanika oziroma vodjo misije in brez prisotnosti
               kandidata z glasovanjem izjavijo ali soglašajo s predlaganim imenovanjem, razen če
               odbor na predlog članov ne sklene, da bo glasovanje tajno."</q></p>
               <p>Dajem tak 7. člen na glasovanje.</p>
               <p>Kdo je za tak 7. člen? <stage>(13 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo 7. člen soglasno sprejeli.</p>
               <p>Včeraj smo imeli pripombe oziroma dopolnila samo do 7. člena. Ker ni več drugih
               pripomb, dajem sedaj tako dopolnjen poslovnik na glasovanje.</p>
               <p>Kdo je za tako dopolnjen poslovnik? <stage>( članov.)</stage> Je kdo proti? <stage>(Nihče.)</stage></p>
               <p>Ugotavljam, da je poslovnik sprejet.</p>
               <p>Prehajamo na <title>NASLEDNJO TOČKO DNEVNEGA REDA - MEDNARODNA DEJAVNOST DRŽAVNEGA ZBORA.</title>
               </p>
               <p>Gradivo za to točko ste dobili ob sklicu. Se opravičujem, na mize. To je dokument z
               datumom 11. junija 1997, in sicer najprej imamo predlog Ministrstva za zunanje zadeve
               za posredovanje vabila Državnega zbora indonezijski parlamentarni delegaciji za obisk
               v Republiki Slovenije v času od 13. do 15. julija 1997. Odbor naj se opredeli glede
               tega povabila ter mnenje posreduje predsedniku Državnega zbora.  V prilogi je dopis službe za mednarodne odnose,
               ki opozarja na nekatere pomisleke službe. Želi kdo razpravljati o tem predlogu?
               Gospod Feri Horvat.</p>
            </sp>
            <sp who="SDT2:HorvatFranc">

               <speaker>FRANC (FERI) HORVAT:</speaker>

               <p>Hvala. Torej, gre za odločitev ali povabiti ali ne povabiti delegacijo glede na te
               pomisleke. Malo sem skeptičen do praktične izvedbe tega povabiti v tem času, ker je
               to na zelo kratek rok v mesecu juliju, razen če je ta obisk povezan še z nekaterimi
               drugimi zadevami, ki jih ne poznam, bodo predstavniki zunanjega ministrstva
               pojasnili, kajti soglašam s tistim, da glede na druge prioritete, ki jih imamo,
               mislim, da ni najbolj primerno in da bi bilo boljše, da bi bil tak obisk kdaj
               pozneje. To je bolj ta praktični vidik. Drugi pa je načelni. Ali sploh povabiti ali
               pa ne? Težko bi se opredelil za to, da kljub argumentom, da so v tej državi kršenja
               človekovih pravic, da sploh ne povabiti in ne stikov imeti s parlamentom te države.
               Enkrat zato, ker imamo mi stike in sodelovanja tudi z drugimi državami, kjer so tudi
               prisotne kršitve človekovih pravic take ali drugačne oblike. Ne spuščam se sedaj v
               vrednotenje, v ocenjevanje težine tega, razen če so res argument, da so to tako težke
               kršitve, da bi prišli v neke konflikte z nekimi drugimi našimi normami ali pa
               mednarodnimi obveznostmi.</p>
               <p>Dejstvo je le, da je to velika država, zelo vplivna država, da smo pred tem posebej
               zainteresirani na podpori te države in njenega vpliva o naši kandidaturi za članstvo
               v varnostnem svetu in ne nazadnje tudi z gospodarskih vidikov je ta država
               interesantna, ker je v zelo velikem gospodarskem zagonu, ena močnejših, vplivnejših
               držav tudi na gospodarskem področju v tej regiji. Ne rečem, da je to ravno naš
               prioritetni partner, ni pa zanemarljiv partner. Hvala lepa.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa. Gospod Mozetič je prosil za besedo.</p>
            </sp>
            <sp who="SDT2:MozetičMiroslav">

               <speaker>MIROSLAV MOZETIČ:</speaker>

               <p>Hvala lepa. Jaz bom predvsem na vsebinskem, čeprav je verjetno res, da je najboljše,
               da se sodeluje s čimveč državami, vendar morda bi bilo le dobro, da bi kdaj bili
               načelni, tako kot je bilo takrat pri obisku turškega predsednika, čeprav v Svetu
               Evrope pa skoraj Turčijo izločamo ven zaradi Kurdov in podobnih zadev. Pet ali šest
               parlamentarcev imajo Kurdov zaprtih in tako naprej.</p>
               <p>Ampak, če preberem zadevo, ki tukaj piše. Tukaj piše, da izhaja iz nekega poročila,
               da Indonezije ne bi mogli uvrstiti med najbolj demokratične države. Dobro. Ampak
               naprej kaj piše. Na volitvah so smele sodelovati samo tri stranke. To je ena stvar,
               ki je pri nas gotovo ni. To kaže na to, da je trditev, da najbolj demokratične niso,
               drži. Kako je sestavljen indonezijski parlament? 500 sedežev, 452 je izvoljenih in to
               spet samo tisti, ki smejo sodelovati, 75 sedežev pa pripada predstavnikom vojske, ki
               jih imenuje predsednik. Mislim, da to ni parlamentarna demokracija. Iz tega razloga
               mislim, da bi bilo zelo lepo ne glede na EU, NATO in podobne zadeve, jim vljudno sporočiti, da 13. do 5. julija
               nismo dosegljivi. Hvala lepa.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Gospod Peterle prosi za besedo.</p>
            </sp>
            <sp who="SDT2:PeterleAlojz">

               <speaker>ALOJZ PETERLE:</speaker>

               <p>Predlagam, da se naša interesnost uveljavlja do nadaljnjega na vladni ravni.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Gospod Lenič.</p>
            </sp>
            <sp who="SDT2:LeničJože">

               <speaker>JOŽE LENIČ:</speaker>

               <p>Jaz ima tu seveda drugačno mnenje. Prvič, ne gre za neko veliko trošenje denarja, ker
               v tej fazi gre za obisk Indonezije v Sloveniji. Nedvomno je Indonezija poleg Kitajske
               tista država v tem delu sveta, ki se gospodarsko najhitrejše krepi. Tukaj gre za neko
               sodelovanje oziroma za nek sinergetski efekt, ker, če prav berem, naj bi Gospodarska
               zbornica organizirala neko seanso, ki bi promovirala te gospodarske stike. In tukaj
               se obesiti na ta izključni kriterij, da Indonezija ni najbolj zgledna parlamentarna
               demokracija, bi se mi zdelo pa rahlo nesmiselno. Ker potem bi lahko ne sodelovali še
               s kom drugim, ne samo z Indonezijo ne. Ne vem, kaj jaz vem, Kitajci imajo tudi
               marsikaj tam v parlamentu in tudi vemo, kako delajo, in tako naprej, pa nihče nima
               nekih velikih pomislekov, da z njimi sodelujemo; pa kdo drug tudi še. In jaz seveda -
               bi bilo zanimivo mogoče, preden se o tem glasuje, kljub vsemu imeti nek draft nekega
               programa, o čem bi se pogovarjali, ampak jaz mislim, da Slovenija mora gojiti stike
               tudi širše. Strinjam se s tem, da je treba koncentrirati na EU in NATO, ampak kljub
               temu. Indonezija je naredila prodor, kakor hočeš, in mislim, da ti argumenti niso
               ključni. In mi zdaj tukaj zganjati neko blazno - nekega svetovnega policaja v tem
               smislu, mislim, da bi bilo to nesmiselno. In jaz podpiram, da ti ljudje pridejo sem.
           </p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa. Gospod Jelinčič. Replika, gospod Mozetič.</p>
            </sp>
            <sp who="SDT2:MozetičMiroslav">

               <speaker>MIROSLAV MOZETIČ:</speaker>

               <p>No, jaz samo toliko povem, da jaz nisem govoril o nesodelovanju, to me nič ne moti,
               če se bodisi na vladni ali gospodarski sploh - ampak o tem, da naš parlament ne
               povabi tega parlamenta na obisk, samo o tem.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Gospod Jelinčič.</p>
            </sp>
            <sp who="SDT2:JelinčičZmago">

               <speaker>ZMAGO JELINČIČ:</speaker>

               <p>Hvala lepa. Jaz se popolnoma strinjam z gospodom Leničem. Če hoče Slovenija
               prosperirati, mora krepiti gospodarske stike in ne se iti nekakšnega, kaj jaz vem,
               vzvišenega razsodnika, kaj je demokratično in kaj ni demokratično. Če se tako
               imenovana najbolj demokratična država na svetu, Amerika, povezuje gospodarsko in tudi
               drugače, politično, z Indonezijo, bomo pa mi tukajle se šli ne vem kaj. Mislim, da je
               to popolni nesmisel in je to tipično, tipično svetohlinstvo, da po eni strani bi
               hoteli biti povsod zraven, drugje bi se pa držali nazaj, pa govorili, tule ni
               demokracije, tam ni demokracije. Konec koncev, tudi v drugih državah ni demokracije.
               Pa če pogledamo, kaj se je zgodilo v Angliji pred kratkim, ko so šele zdaj po 15
               letih izpustili nedolžne ljudi iz zaporov in jim niso izplačali niti funta
               odškodnine, tudi to ni najbolj demokratično in vendar z velikim veseljem letamo v
               Anglijo pa se povezujemo z Angleži. Glejmo na interese Republike Slovenije! In
               mislim, samo ti interesi so legitimni in pomembni pri teh naših združevanjih. Konec
               koncev, če nič drugega, so določeni gospodje iz določenih strank nakupili ogromne
               količine indonezijskega premoga in takrat ni nobeden govoril, da je to nedemokratična
               država in ne vem kaj je s tem premogom, ne vem kaj. Ja, no, delali so pa drugi
               politični faktorji, kajne? 
               <gap n="..."/><stage>(Nekdo govori - ni vključen!)</stage><gap n="..."/> Kdo to pravi, da ne? Še kakšen drug je prišel v
               Ameriko na obisk, ne samo ti kongresniki oziroma ti parlamentarci. Jaz mislim, da
               vsaka taka povezava je dobra, vsaka povezava je dobra, če bomo iz tega naredili
               kakšno gospodarsko korist. Govoriti pa o tem, kaj se dogaja in se vtikati v njihove
               notranje zadeve - pametne države tega ne počnejo. Pametne države iščejo lastni
               interes. In mi, če gremo tukajle z enimi takimi <q>"ex catedra"</q> zadevami ven, potem
               izpademo neresni. To mene spominja na prejšnji mandat, ko je gospa Logarjeva na ves
               glas govorila proti Kubi, in vendar ves svet, razen Amerike, ki jo blokira,
               gospodarsko sodeluje s Kubo in to v obe strani izredno pozitivno. Mi imamo pa 36
               milijonov dolarjev suficita pri njih, pa jih ne znamo nazaj potegniti, zaradi tega,
               ker smo rekli, da je tam tudi kratenje človekovih pravic. In jaz mislim, da ena
               velika količina denarja za slovensko državo odtehta neke take, bi rekel zelo, zelo
               trhle izgovore. Hvala lepa.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa. Preden bom dal na glasovanje predlog oziroma izoblikujem predlog, želim
               še sam povedati nekaj besed. Ne govorim kot predsednik, govorim kot poslanec.</p>
               <p>Imel sem to srečo, da sem Indonezijo obiskal, preden sem bil v vladi in preden sem
               bil v parlamentu, in to sem storil na lastne stroške. Gre za državo, ki ima 200
               milijonov prebivalcev, gre za eno od najhitreje razvijajočih se držav Daljnega
               vzhoda. To je država, ki jo bomo v prihodnjem stoletju še gotovo spoštovali in
               marsikdo bo želel z njo gospodarsko in še kako drugače sodelovati.</p>
               <p>Jaz se bom osebno opredelil za to, da se parlamentarce sem povabi. Vsak obisk
               parlamentarcev iz nedemokratične države je oblika njihovega izobraževanja in
               seznanjanja z demokracijo. Kot dvomilijonska država si lahko privoščimo, da tudi mi
               damo manjši prispevek k temu njihovemu izobraževanju, če hočemo uporabiti ta termin.
               Ampak vsekakor poudarjam, gre za dvestomilijonsko državo! In vedno me boli glava, ko
               poslušam razne razprave drugo po svetu, kako bi bilo treba velike države voditi na
               naš način. Jaz si vedno težko predstavljam, kako Kitajci lahko obvladujejo državo z
               eno milijardo ljudi in kako lahko tam sestavijo vlado in kako taka država deluje. Ali
               pa, kako je mogoče obvladovati enomilijardno Indijo na način, ki je učinkovit; ali je
               demokratičen, je drugo vprašanje. Ampak so države, ki zaradi drugačnega kulturnega
               okolja delujejo pač nekako drugače. Če govorimo o demokraciji, verjetno Saudska
               Arabija ni država, ki bi bila čudež demokracije, ampak za Ameriko je zelo dober
               poslovni partner in zato vsi znajo vedno znova priti v Saudsko Arabijo.</p>
               <p>Torej, jaz povem, da se bom kot poslanec Liberalne demokracije opredelil za to, da indonezijsko parlamentarno
               delegacijo povabimo v Slovenijo. Zato bom tudi predlagal tak predog. Preden pa
               pripravim predlog pa dam besedo še gospodu Peterletu, ki se je javil.</p>
            </sp>
            <sp who="SDT2:PeterleAlojz">

               <speaker>ALOJZ PETERLE:</speaker>

               <p>Glejte, jaz se do materiala, ki ga je pripravila služba tega parlamenta in v katerem
               nas je opozorila na nekatera dejstva in nekatere dileme. In to resno jemljemo. Jaz se
               nisem nič opredeljeval o tipu indonezijske demokracije. Jaz sem samo rekel, če je naš
               interes, dajmo to delati zdaj na vladni ravni. Potem je bilo rečeno, da so izraziti
               gospodarski interesi, naj to dela Gospodarska zbornica. Naš bistveni prispevek seveda
               ni v gospodarski smeri, je pa to lahko v kontekstu. Jaz tudi vidim, kot pravi tukaj
               ta papir večje prioritete ta čas drugje. Ne nasprotujem, da je to enkrat kasneje tudi
               na parlamentarni ravni, vendar mislim, da imamo drugega pomembnejšega dela dosti, če
               je pa interes Slovenije, da s to državo dela in jaz ta interes podpiram, sem ga že
               prej tudi podpiral, naj se na vladni ravni to dela in preko linije Gospodarske
               zbornice oziroma direktnih gospodarskih kontaktov. Tako, da bom jaz glasoval
               proti.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Prosim, gospod Jerovšek.</p>
            </sp>
            <sp who="SDT2:JerovšekJožef">

               <speaker>JOŽE JEROVŠEK:</speaker>

               <p>Jaz bi prosil samo za eno pojasnilo, zdaj, ko bomo glasovali. Moti me namreč en
               stavek. Menimo tudi, da bi bilo razmeroma težko poiskati dovolj široko tematiko za
               razgovore z indonezijsko parlamentarno delegacijo, ki bi prispevala k pomembnejši
               izmenjavi izkušenj med člani obeh parlamentov. Ne vem, na eni strani vabimo, na drugi
               strani pa ne vemo, o čem bi se pogovarjali.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Jaz vas moram opozoriti, da je to tekst, ki ga je napisala strokovna služba
               Državnega zbora in ga je podpisala gospa Iskrenovičeva. To je stališče, za katerim
               ona stoji. Kaj pa se bomo mi pogovarjali na tem pogovoru je stvar delegacije, ki bo
               pripravila oziroma sprejela izhodišča za pogovor. Glede na to, da imamo tukaj pobudo
               Ministrstva za zunanje zadeve, ki je organ vlade, ki naj zasleduje dolgoročne
               strateške interese na področju zunanje politike, jaz na podlagi pobude, ki prihaja iz
               MZZ-ja predlgam, da delegacijo indonezijskega parlamenta povabimo na uradni obisk v
               Slovenijo. In dajem tak predlog na glasovanje.</p>
               <p>Kdor je za tak predlog, prosim da to potrdi z dvigom rok. Je kdo proti? <stage>(3
               člani.)</stage></p>
               <p>Ugotavljam, da je predlog izglasovan.</p>
               <p>Naslednja <title>točka b</title>, je <title>udeležba na rozerot seminarju z naslovom
                  Varnost in stabilnost na Balkanu</title>, ki bo potekal od 18. do 21. junija 1997 v
               Ohridu. Možna je udeležba dveh parlamentarcev iz našega parlamenta. Doslej so se
               prijavili Franc Kangler, Maria Pozsonec, ki je svojo kandidaturo umaknila, Jože
               Jerovšek, Miroslav Mozetič in Zmago Jelinčič. Varnost in stabilnost na Balkanu. 2
               udeleženca. Imamo štiri kandidate, Franc Kangler, Jože Jerovšek, Miroslav Mozetič in
               Zmago Jelinčič.</p>
            </sp>
            <sp who="SDT2:LeničJože">

               <speaker>JOŽE LENIČ:</speaker>

               <p><gap n="..."/> tudi člani te stalne delegacije v Severnoatlantski skupščini, ta roserot
               semirarji so neke vrste podaktivnost te skupščine in mislim, da je dobro, da bi
               gospod Kangler šel, kajti je nov poslanec v tej Severno atlantski skupščini in
               mislim, da bi tovrstna aktivnost lahko pripomogla k njegovemu širjeju obzorja. 
               </p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Jaz predlagam, da v skladu z ustaljeno prakso ugotovimo, da imamo štiri kandidate.
               In sicer je eden iz vladajoče koalicije in trije iz opozicije. Vedno smo poskušali
               delegacije kombinirati tako, da je bil nekdo iz koalicije in opozicije. In ker je
               gospod Kangler edini iz vladajoče koalicije mislim, da bi moral sodelovati v tej
               delegaciji.</p>
               <p>Drugi del vprašanja pa je, kdo se v imenu opozicije od teh treh kandidatov udeleži
               dogodka na Ohridu. Gospod Jelinčič prosi za besedo.</p>
            </sp>
            <sp who="SDT2:JelinčičZmago">

               <speaker>ZMAGO JELINČIČ:</speaker>

               <p>Jaz sem nekje že slišal, da je v principu že dogovorjeno, da gre kot član opozicije
               gospod Mozetič in ga podpiram.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>V principu in zares. Gospod Jerovšek. Potem predlagam, da glasujemo o dosedaj
               izraženih predlogih. Imeli smo prijave. Imamo dve izjavi podpore, ena je za gospoda
               Kanglerja in ena za gospoda Mozetiča. Dajem na glasovanje predlog, kot udeležbe v
               Ohridu za ta dva parlamentarca.</p>
               <p>Kdor je za, prosim, da to potrdi z dvigom rok. Je kdo proti? <stage>(Nihče.)</stage></p>
               <p>Ugotavljam, da je sklep izglasovan.</p>
               <p>Gremo na <title>točko c</title>, to je <title>obisk delegacije Državnega zbora pri
                  slovenskem gospodarstvu in podjetnikih v Furlaniji Julijski krajini na povabilo
                  Slovenskega deželnega gospodarskega združenja prihodnji petek, 20. junija.</title>
               Odbor se je se s tem obiskom strinjal že na 6. seji, to je bilo 18. aprila. Dobili
               smo povabilo, kjer želijo, da se udeležijo predstavniki našega parlamenta v čim širši
               sestavi. Predsednik Državnega zbora je predlagal, naj delegacijo sestavljajo člani
               Odbora za gospodarstvo, za mednarodne odnose in Komisije za odnose s Slovenci v
               zamejstvu in po svetu. Medtem je bila ta komisija tudi ustanovljena. Odbor za
               gospodarstvo je 9. aprila o tem razpravljal, se strinjal, da se pripravi obisk.
               Doslej imamo tri prijave. Imamo tri prijave. Mi smo 3. junija prosili, da se Službi
               za mednarodne odnose pošlje prijave. Doslej so prijavljeni Kacin, Lenič in Maria
               Pozsonec, ki je prijavljena tudi v okviru Komisije za odnose s Slovenci v zamejstvu
               in po svetu. Jaz pričakujem, da bo Odbor za gospodarstvo dal svoje tri prijave in da
               bo tudi gospod Schiffrer dal svoje tri prijave. So prišle. Potem pač predlagam, da
               sprejmemo sklep, da se udeleži 9-članska delegacija, sestavljena<gap n="..."/> Ali že imamo
               prijave gospodarstva? Potem predlagam, da sprejmemo sklep, da se udeleži delegacija
               na podlagi prijav, ki jih posreduje Odbor za gospodarstvo, medtem, ko je Komisija za
               Slovence po svetu že posredovala svoj predlog. Se želi kdo prijaviti?  Ja, če nimamo kandidata, potem
               prosim, da potrdimo sestavo delegacije tako kot je rečeno, dosedanje prijave, plus
               Odbor za gospodarstvo.</p>
               <p>Kdo je za? Hvala lepa. Je kdo proti? <stage>(Nihče.)</stage></p>
               <p>Ugotavljam, da smo določili delegacijo.</p>
               <p>Potem imamo vabilo na simpozij <q>"Demokracija v Evropi 2000, sanje in resničnost"</q> od
               22. do 29. junija 1997, pod pokroviteljstvom Evropske komisije v Avstriji in Zveznega
               ministrstva za zunanje zadeve. Vabilo se nanaša na tri osebe. Nimamo prijav? Torej
               imamo prijavo gospoda Jelinčiča. Jaz predlagam, da se potrdi njegova udeležba na tem
               simpoziju, sanjah in resničnosti.</p>
               <p>Kdo je za? <stage>(? članov.)</stage> Je kdo proti? <stage>(? članov.)</stage></p>
               <p>Imamo povabilo za tretjo panevropsko konferenco o transportu, ki bo potekala od 23.
               do 25. junija v Helsinkih. Vabilo smo posredovali Odboru za infrastrukturo in okolje,
               ki je predlagal, da se konference udeležita predsednik odbora Jakob Presečnik in
               Aurelio Juri. Predlagam, da se strinjamo s predlogom odbora, da se jo udeležita Jakob
               Presečnik in Aurelio Juri.</p>
               <p>Kdo je za? Hvala. Je kdo proti? <stage>(Nihče.)</stage></p>
               <p>Potem imamo udeležbo na konferenci parlamentarnih odborov za socialne zadeve od 24.
               do 26. junija v Bukarešti. Konferenco organizira romunska poslanska zbornica skupaj z
               mednarodno organizacijo dela. Posredovali smo dopis Odboru za zdravstvo, delo,
               družino in socialno politiko, naj določi tri člane odbora, ki bi predstavljali
               Državni zbor na tej konferenci. Predlagam, da sprejmemo sklep na zalogo, da se tega
               udeležijo trije člani Odbora za zdravstvo, delo, družino in socialno politiko, ki jih
               bo določil ta odbor. Lahko glasujemo?</p>
               <p>Kdo je za? <stage>(? članov.)</stage> Je kdo proti? <stage>(Nihče.)</stage> Ugotavljam, da je predlog izglasovan.</p>
               <p>Udeležba na opazovalni misiji o parlamentarnih volitvah v Albaniji 29. junija 1997.
               MZZ bo poslal dva kratkoročna opazovalca v okviru Varšavskega urada OVSE in predlaga,
               da to stori tudi Državni zbor. Povedal bi svoje osebno mnenje glede na to, da je naša
               vojska stacionirana v Albaniji in mislim, da mora biti Državni zbor zainteresiran, da
               smo prisotni kot opazovalci na teh volitvah in sprašujem, ali je tukaj kakšna
               prijava. Gospod Jakič prosi za besedo, pa gospod Battelli.</p>
            </sp>
            <sp who="SDT2:JakičRoman">

               <speaker>ROMAN JAKIČ:</speaker>

               <p>Jaz bi po posvetovanju predlagal Jožeta Leniča, da bi šel.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Gospod Battelli.</p>
            </sp>
            <sp who="SDT2:BattelliRoberto">

               <speaker>ROBERTO BATTELLI:</speaker>

               <p>Se odpovedujem svoji razpravi pravzaprav, jaz sem samo hotel povedati, da sam ne
               morem iti in sem hotel priporočiti kakšnemu kolegu, da vendar gremo in se pridružiti
               vašemu mnenju, predsednik. Ne morem pa iti iz istih razlogov zaradi katerih tudi ne
               grem recimo v Furlanijo Julijsko krajino ali kam drugam, to je izredno stanje, ki ga
               imam doma. Hvala lepa.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Ne, razumem, da gre za izjavo večkratnega opazovalca, ki je zelo izkušen v
               spremljanju poteka demokratičnih volitev. Je še kakšen drug predlog? Jaz predlagam,
               da sprejmemo sklep, da se opazovanja volitev v Albaniji udeležita dva člana Državnega
               zbora, eden od teh je gospod Lenič, drugi pa naj bo iz opozicije, njegovo ime pa bo
               sporočeno naknadno. Gospod Jazbec.</p>
            </sp>
            <sp who="SDT2:JazbecFranc">

               <speaker>FRANC JAZBEC:</speaker>

               <p>Glede na to, da je za Makedonijo izpadel Jerovšek, bi predlagal, da se za tole.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Se strinjam in upam, da ne bo on temu nasprotoval. Prosim, da ta predlog potrdimo z
               dvigom rok.</p>
               <p>Kdo je za? Hvala. Je kdo proti?</p>
               <p>Naslednja točka je udeležba na seminarju z naslovom <q>"Varnost v demokratičnih
               družbah"</q>, to je parlamentarni seminar, ki bo od 14. do 23. julija potekal v
               organizaciji severno-atlantske skupščine in George Marsall, evropskega centra za
               varnostne študije v Garmischu. Možni so štirje udeleženci, člani Odbora za mednarodne
               odnose ali Odbora za obrambo. Eden izmed udeležencev je lahko tudi iz osebja
               parlamenta. Zaenkrat nimamo nobene prijave za udeležbo. V zadnjih dneh julija, ko so
               prioritete poslancev malo drugačne. Zaenkrat nimamo predlogov, zato o tem ne bomo
               odločali, vas pa prosim, vse člane odbora, da opozorite kolege na to možnost in bi na
               eni od naslednjih sej, v kolikor bi se pokazala prijava in želja, lahko ponovno
               odločali o tem.  Rad bi vas
               obvestil še o nekaj zadevah. Najprej od 1. do 4. julija 1997 naj bi prišel na obisk
               predsednik odbora za mednarodne odnose Islandskega parlamenta gospod Harde,
               pripravlja se tudi uradni obisk delegacije državnega zbora pod vodstvom predsednika
               Janeza Podobnika na Hrvaškem to naj bi bilo 11. in 12. julija 1997, gospa Marija
               Požonec pa je prosila za odobritev udeležbe na posvetovanju Madžarska 3000 v
               Budinpešti se opravičujem 2000 v Budimpešti, ki se ga je udeležilo 29. maja do 1.
               junija 1997 pred hodno je zaprosila za odobritev in soglasje jaz njeni udeležbi nisem
               nasprotoval in prosim, da post festum odobrimo njeno udeležbo.</p>
               <p>Kdo je za prosim, da to potrdi z dvigom rok? Je kdo proti? <stage>(Ni.)</stage> Hvala! S tem smo
               izčrpali točko dnevnega reda mednarodna dejavnost državnega zbora. Sedaj prehajamo na
               točko razno kjer bi vas rad opozoril na nekatere zadeve najprej družbeno politično
               društvo Edinost se je obrnilo na nas z dopisom, ki je naslovljeno na Zorana Talarja
               ministra za zunanje zadeve, na predsednika odbora za mednarodne odnose in na
               predsednika komisije za slovence v zamejstvu in po svetu o katerem opozarja na
               obletnico dogodka pri katerem je Italijanska država v nasprotju z njihovim pravnim
               redom ignorirala pravico njihovega državljana, da uporablja slovenščino kot uradni
               jezik.</p>
               <p>Jaz sem zaprosil ministrstvo za zunanje zadeve, da nam odgovori na vprašanje, ki so
               ga avtorji tega dokumenta zastavili, kaj se je prav zaprav zgodilo in sprašujem ali
               ima ministrstvo že pripravljen odgovor?</p>
            </sp>
            <sp who="SDT2:unknown-M">

               <speaker>GOSPOD ______________:</speaker>

               <p>Gospod predsednik! Na žalost danes tega odgovora jaz še nimam pripravljenega ga bomo
               pa dali v najkrajšem možnem času.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa! Pod točko razno pa sedaj sprašujem člane odbora za mednarodne odnose ali
               so pripravljeni obravnavat gradivo, ki smo vam ga z oznako zaupno posredovali včeraj
               popoldne in ki govori o podpisu sporazuma z državo Kuvajt gre za dokument, ki je v
               korist države Slovenije v interesu našega gospodarstva in vas najprej sprašujem ali
               ste pripravljeni pod točko razno razpravljat o tem dokumentu.</p>
               <p>Kdo je za? Je kdo proti? <stage>(Nihče.)</stage> Če smo sklepčni lahko začnemo obravnavo. <stage>(13
               članov.)</stage> Smo sklepčni!</p>
               <p>Prosim predstavnika ministrstva za finance, da predstavi gradivo in da hkrati
               odgovori na vsa tista vprašanja, ki smo vam jih v pisni obliki dostavili zato, da bi
               bila obravnava čim bolj celovita in da bi hkrati pojasnili tudi razloge zaradi
               katerih smo na vrat na nos želeli v interesu države Slovenije to točko uvrstiti na
               dnevni red. bolj celovita in
               da bi hkrati pojasnili tudi razloge zaradi katerih smo na vrat na nos želeli v
               interesu države Slovenije to točko uvrstiti na dnevni red.</p>
            </sp>
            <sp who="SDT2:unknown-M">

               <speaker>GOSPOD ____________:</speaker>

               <p>Najlepša hvala. Najprej bi rad pojasnil zakaj uvrščamo danes oziroma predlagamo, da
               se obravnava. Kuvajt pogojuje možnost, torej sklepanja pogodb kot oblike tudi načina
               poplačila obveznosti, ki so razvidne iz zaključenih pogajanj, s tem, da se sporazum
               sklene oziroma da se pristopi pod pogoji kot so iz poročila razvidni.</p>
               <p>Na vrat na nos izhaja predvsem iz tega, da imamo v tem trenutku možnost, da s
               Kuvajtom podpišemo določene komercialne pogodbe, ki pa jih Kuvajt pogojuje s tem, da
               imamo urejene te odnose za nazaj. In to je osnovni razlog zakaj predlagamo, da odbor
               danes obravnava in potrdi tako poročilo kot sporazum. Samo poročilo in sporazum
               izhajata iz pobude za sklenitev mednarodnih pogodb za ureditev razmerij iz naslova
               referenciranih dolgov, garantiranih s strani Republike Slovenije z državami članicami
               pariškega kluba.</p>
               <p>Iz poročila je razvidno, da Republika Slovenija s tem sporazumom dosega ugodnejše
               pogoje kot z drugimi, kajti SFRJ je z poravnavo obveznosti z izvozom blaga ali
               storitev hitreje odplačevala te dolgove, tako da je znesek dolgov, ki sedaj prehaja v
               Slovenijo nižji od tistega kar bi bilo, če bi redno odplačevala Jugoslavija te
               dolgove.</p>
               <p>V poročilu je razvidno, da je znesek glavnice, ki je bil izpogajan 57.911.717
               dolarjev in 56.559 kuvajtskih dinarjev. K temu so prištete potem obresti 36.000.471
               dolarjev in 99.077 kuvajtskih dinarjev. To je osnovna glavnica oziroma obresti, ki so
               do 1.1.1997 oziroma 31.12.1996 dejansko nastale. V poročilu je to navedeno izšlo, da
               smo izposlovali nižje obresti kot so Kuvajčani vztrajali, tako da naj bi se namesto
               štirih v petih obrokih odplačala ta obveznost in da bo obrestna mera ne <gap n="..."/>+1%, ampak
               0,5%, tako da bi se prvi obrok plačal v začetku letošnjega leta oziroma da se tudi
               sredi leta in konec leta plača. To se pravi tri obroke.</p>
               <p>Glede na trenutno stanje v proračunu ugotavljamo, da bomo morali to praktično v tem
               letu, takoj ko bo sprejet praktično vse te tri obroke oziroma dva takoj, tretjega pa
               konec leta poplačati.</p>
               <p>Iz poročila je razvidno, da so bila pogajanja dejansko uspešna, kajti izposlovali
               smo boljše pogoje kot v drugih primerih in tudi boljše pogoje kot so Kuvajčani v
               startu pogajanj tudi postavili.</p>
               <p>Na vprašanja glede podpisa sporazuma s strani Kuvajta, to pojasnjuje, da Kuvajčani
               se strinjajo z doseženimi pogoji v pogajanjih in je to potem odraz, torej poročilo in
               sporazum sta na ta način 
               usklajena. Uvodoma sem že pojasnil, da ima Republika Slovenija možnost, da bi lahko
               poplačala ta dolg tudi v blagu, vendar se mora najprej ta sporazum sprejeti, določila
               tega sporazuma se pa ne bodo spremenila v primeru, da bi mi poplačali v blagu.</p>
               <p>Kar se pa 7. člena tiče, ki govori o tem, da moramo predložiti proračun. Gre za
               tisti del proračuna, iz katerega je razvidno, da bo Republika Slovenija oziroma da je
               Republika Slovenija po sprejetem proračunu predvidela sredstva za poplačilo teh
               obveznosti. To je osnovna zahteva, ki je potem v sporazumu tudi navedena. Toliko za
               uvod.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa. Želi kdo razpravljati o gradivu? Prosim.</p>
            </sp>
            <sp who="SDT2:JelinčičZmago">

               <speaker>ZMAGO JELINČIČ:</speaker>

               <p>Povprašal bi nekaj. Mi imamo sedaj to začasno financiranje. Ali lahko to začasno
               financiranje predstavimo kot relevantno garancijo za plačilo glede na ta 7. člen.
           </p>
            </sp>
            <sp who="SDT2:unknown-M">

               <speaker>GOSPOD __________:</speaker>

               <p>Torej, Republika Slovenija je predvidela, da bo te obveznosti plačala v drugi
               polovici leta. Se pravi ta člen govori, takoj ko je sprejet proračun in mi bomo
               dejansko po sprejemu proračuna predložili to. V predlogu proračuna za letošnje leto,
               ki je sedaj v usklajevanju in bo predložen Državnemu zboru, je predstavljeno tudi
               skladno z zakonom v pariškem klubu v 8. členu, da se predstavi kakšne so te
               obveznosti in bo tudi to v okviru tega predstavljeno in takrat bomo mi Kuvajtčanom to
               posredovali. V tem trenutku ni predvideno plačilo. Se pravi v okviru začasnega ne
               predvidevamo tega.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Hvala lepa. Preden predlagam sklep, bi rad poudaril samo nekaj. Mi smo se včeraj
               pogovarjali o vprašanjih sukcesije s SFRJ in ravno ta današnja točka je eden od
               dokazov, da vendarle postopoma rešujemo nekatere zadeve, ki zadevajo skupne dolgove
               prejšnje države in to na način, ki je ugoden za našo državo in tudi za naše
               gospodarstvo. Je eden od konkretnih, sicer majhnih, ampak vseeno otipljivih
               rezultatov v to smer. Gospod Lenič.</p>
            </sp>
            <sp who="SDT2:LeničJože">

               <speaker>JOŽE LENIČ:</speaker>

               <p>Komu smo mi tu pravzaprav dolžni? Tu so navedene te firme. Samo zanima me ali so to
               komercialne institucije ali so to vladne zadeve? Zanima me komu smo dolžni?</p>
            </sp>
            <sp who="SDT2:unknown-M">

               <speaker>GOSPOD __________:</speaker>

               <p>To so banke. Gre pa dejansko za nealucirani dolg. To je tudi razvidno.</p>
            </sp>
            <sp who="SDT2:KacinJelko">

               <speaker>PREDSEDNIK JELKO KACIN:</speaker>

               <p>Predlagam, da glasujemo o naslednjem sklepu: Odbor se je seznanil z omenjenim
               poročilom in obravnavo sporazuma med Vlado Republike Slovenije in Vlado države Kuvajt
               o konsolidaciji in reprogramiranju določenih dolgov, ki jih Republika Slovenija
               dolguje državi Kuvajt ter se z njim strinjal. Odbor je pozval Vlado Republike
               Slovenije naj v parlamentarno proceduro vloži zakon o ratifikaciji omenjenega
               sporazuma.</p>
               <p>Kdo je za tak predlog sklepa? <stage>( članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog soglasno sprejet.</p>
               <p>Ugotavljam, da je dnevni red izčrpan in se vam zahvaljujem za kooperativnost in
               kreativnost, ki ste jo izpričali z vašim odzivom in benevolentno obravnavo predlogov
               vlade, ki so prišli v zadnjem trenutku. Hvala. <stage type="time">(SEJA JE BILA KONČANA 12. JUNIJA
                  1997 OB 13.45 URI.)</stage>
               </p>
            </sp>
         </div>
      </body>
   </text>
</TEI>
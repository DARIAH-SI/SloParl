<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-OZFIMP-Redna-016-1997-09-24">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">E589482ACC43356FC1256514002FB3EB</idno>
               <idno type="custom" subtype="day">3BF5EFAC7F7DD9CCC125651D002103D1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=3BF5EFAC7F7DD9CCC125651D002103D1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-OZFIMP-Redna-016-1997-09-24.OZFIMP" n="016">
               <name>Redna</name>
               <date when="1997-09-24"/>
            </setting>
         </settingDesc>
         <particDesc>
            <listOrg>
               <org xml:id="SDT2-OZFIMP-Redna-016-1997-09-24.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-OZFIMP-Redna-016-1997-09-24.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA FINANCE IN MONETARNO POLITIKO</stage>
            <stage type="session">16. seja</stage>
            <stage type="date">(24. september 1997)</stage>
            <stage type="chairman">Sejo je vodil mag. Janez Kopač, predsednik odbora. </stage>
            <stage type="time">Seja se je pričela ob 14.11 uri.</stage>


            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Spoštovani prisotni! Pričenjam 16. sejo Odbora Državnega zbora Republike Slovenije za
               finance in monetarno politiko. Predlagam dnevni red, kot ste ga prejeli s sklicem:
               najprej formalna točka, potrditev zapisnika, potem predlog zakona o upravnih taksah,
               kjer že vnaprej povem, da tega verjetno danes ne bomo mogli zaključiti, zaradi
               velikega števila precej neenostavnih pripomb Sekretariata za zakonodajo in pravne
               zadeve, predlagam pa, da to točko vseeno odpremo, da se formalno stvar nadaljuje, in
               pa potem osrednja stvar - predlog proračuna za leto 1997.</p>
               <p>Sprašujem, ali ima kdo kakšno sugestijo v zvezi z dnevnim redom? Sicer ga dajem na
               glasovanje. Aja, je že določen, se opravičujem!</p>
               <p>Torej prehajamo k <title>1. TOČKI DNEVNEGA REDA - POTRDITEV ZAPISNIKA 15. SEJE ODBORA,</title> ki je bila tako kot že tri prej sklicana v krajšem roku, kot je predviden, in
               ima zato status izredne. Sprašujem, ali ima morda kdo kakšno pripombo na ta zapisnik,
               ki je v računalniški mreži, če ga je morda kdo pogledal? Sicer pa ga dajem na
               glasovanje.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Hvala lepa. <title>PREDLOG ZAKONA O UPRAVNIH TAKSAH.</title>
               </p>
               <p>Predlog zakona je za drugo obravnavo pripravila vlada. Pri tem je pri prvi obravnavi
               imel naš odbor samo eno pomembnejše stališče in to je, da naj vlada pripravi bolj
               fleksibilen način delitve dohodkov oziroma prihodkov iz naslova upravnih taks med
               državo in občine, pač v skladu s tem, kolikor se bo tekom časa ugotovilo ali pa morda
               spreminjala ugotovitev o delitvi dela. Zdaj je predvidena delitev 30-70, ob
               predpostavki, da je približno količina dela, opravljenega v upravnih postopkih, ki se
               plačuje z upravnimi taksami, da je, skratka, tega približno 30% narejenega v občinah,
               70% na nivoju države. No, vlada je to upoštevala in predvidila rešitev, po kateri se
               to delilno razmerje lahko spreminja letno z zakonom o izvrševanju proračuna.</p>
               <p>Druga sugestija, edina druga je bila, da naj upošteva pripombe Sekretariata za
               zakonodajo in pravne zadeve, kar pa se glede na danes dobljeno obsežno mnenje
               Sekretariata za zakonodajo in pravne zadeve ni zgodilo v celoti. Prosil bi
               predstavnike vlade oziroma Ministrstva za finance, da na kratko podajo uvod k
               predlogu zakona, in če že imajo morda kakšen odgovor na pripombe sekretariata, ki
               bodo nedvomno zahtevale več amandmajev. Mislim, da odbor danes ni sposoben na seji
               oblikovati teh amandmajev, zato že vnaprej sprašujem predstavnike vlade, če že imajo
               komentar na pripombe sekretariata ali bodo morda te amandmaje naredili oni. Prosim za
               uvod, predstavnik - aha, gospa Milojka Kolar.</p>
            </sp>
            <sp who="SDT2:KolarMilojka">

               <speaker>MILOJKA KOLAR:</speaker>

               <p>Hvala. Bom zelo kratka, ker je že gospod predsednik v uvodu povedal, katere amandmaje
               je vlada pripravila in oblikovala za drugo branje. Žal smo mi te amandmaje pripravili
               na osnovi mnenja sekretariata iz prvega branja in sklepov in stališč Državnega zbora.
               Šele danes smo, verjetno tako kot ostali, prejeli zdaj mnenje sekretariata na ta
               predlog zakona z amandmaji za drugo branje.</p>
               <p>Zdaj, če mi dovolite, da mogoče zelo na kratko, kolikor čas dopušča, ker smo to
               mnenje prečitali, bi lahko te pripombe razdelili v dva sklopa. Prvi sklop je na tisti
               del, kjer mi vidimo, da sta dve, tri zadeve vsebinske, in bi, če seveda se odbor tu
               strinja, vlada pripravila amandmaje - mi smo sicer nekaj na brzino v tem kratkem času
               pripravili - da pa ostale pripombe sekretariata, ki so po našem mnenju bolj ali manj
               redakcijske narave, tudi pripravimo, korigiramo, in bi potem recimo odbor na eni od
               prihodnjih sej potem te amandmaje vlade potrdil. Zdaj, če je taka solucija
               sprejemljiva, mi bi pa seveda potem še tudi v teh parih dneh s sekretariatom
               preverili, ali so to ti pravi amandmaji ali ne, da ne bi danes odbor izgubljal časa.
           </p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Hvala za ta uvod. Mimo pripomb sekretariata bi rad opozoril samo še na določbo, ki
               predvideva, da se ob neplačilu takse pošlje taksni opomin, zakon o davčnem postopku
               pa predvideva za izterjavo izvršilni naslov - opomin pa ni izvršilni naslov. Tako, da
               bi tudi to kazalo popraviti oziroma uskladiti z zakonom o davčnem postopku.</p>
               <p>Sicer pa bi morda vseeno zaprosil predstavnika sekretariata, če za tiste tri
               vsebinske pripombe, ki ste jih omenili, pove, za kaj gre. Gospod Rozman.</p>
            </sp>
            <sp who="SDT2:RozmanBorivoj">

               <speaker>BORIVOJ ROZMAN:</speaker>

               <p>Ja, najprej bi bilo treba izvedeti, za katere pripombe smatra vlada, da so vsebinske
               narave. Verjetno se strinjava, ampak vendarle bi najprej rad slišal, katere pripombe
               so to, da potem nekako najdemo en skupni jezik, kako in kaj.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Dobro. Mogoče gospa Kolarjeva.</p>
            </sp>
            <sp who="SDT2:KolarMilojka">

               <speaker>MILOJKA KOLAR:</speaker>

               <p>Če mi dovolite, ja, poudarila sem to, da dejansko smo mi res danes te pripombe
               dobili, tako kot sem povedala, in kot smo uspeli pogledati, recimo, če gremo kar po
               pripombah k posameznim členom.</p>
               <p>Recimo k 1. členu, se strinjamo. Govorim zdaj o pripombah Sekretariata za zakonodajo
               in akceptiramo.</p>
               <p>Zdaj, k 3. členu je treba povedati, da dejansko ni - mednarodna pogodba - v bistvu
               mora biti ratificirana z vseh strani, ki so udeležene v tej mednarodni pogodbi, da
               morajo biti izmenjane note o ratifikaciji, preden nek tak mednarodni sporazum začne
               veljati. Tako, da v bistvu ta
               pripomba k 3. členu nekako smatramo, da ni dorečena v tem delu, kdaj se v bistvu
               zadeva uveljavi. Potem, recimo drugi odstavek, pripombe k 3. členu sprejemamo in
               ocenjujemo, da je to nekako redakcijska pripomba.</p>
               <p>Potem, k 6. členu akceptiramo pripombo in bomo pripravili amandma recimo, tako da se
               v petem odstavku 6. člena za besedami <q>"tako določene taksne tarife"</q> nadomestijo z
               besedami tako določene takse. To je v bistvu tudi redakcijska.</p>
               <p>Potem recimo glede primerne premestitve četrtega odstavka 6. člena v 7. člen, kjer
               se vsebina tega odstavka nanaša na vrednost točke, bi sodilo zato v 7. člen. Tukaj bi
               radi, bom rekla, z vami uskladili mnenje, da bi videli, ali je ta zadeva ustrezna.
               Ker žal pri prvem branju ni bilo. Zdaj jaz ne vem, ali odbor ocenjuje, da gremo tako
               skozi vse te pripombe, ali prepusti zdaj, da mi pripravimo te amandmaje in jih vlada
               kot vladni amandma in jih odbor potrdi na drugi seji. Da pa recimo danes sprejme ta
               predlog s temi vladnimi amandmaji, ki je v poročevalcu.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Dobro. Bomo videli, kaj bo pokazala diskusija. Sprašujem člane odbora, ali želijo
               diskutirati v zvezi z vsebino tega predloga zakona? Te pripombe sekretariata kažejo
               na neko nerodnost, ki se nam večkrat dogajajo, da pač dobimo nekoliko površno
               napisane, sicer strokovno korektno, ampak površno napisane zakone iz vlade. To potem
               z neko mero dobre volje skozi amandmaje, redakcijske in tehnične in kakršne koli že
               poskušamo urediti. Nedvomno bo za to potrebno predhodno usklajevanje sekretariata in
               predstavnikov vlade in tega danes odbor ne more narediti. Sprašujem pa, ali bi se kdo
               želel v svoji diskusiji opredeliti o čem drugem, nanašajočem se na vsebino predloga
               zakona? Sicer je, kot sem že omenil, z izjemo enega samega stališča v prvi obravnavi,
               ta predlog zakona tako odbor kot Državni zbor prešel brez pripomb.</p>
            </sp>
            <sp who="SDT2:KolarMilojka">

               <speaker>MILOJKA KOLAR:</speaker>

               <p>Ne mi zameriti, ampak vendar dovolite, nekaj bi. Mi smo seveda se ravnali s
               pripombami. Malo težko je zakon pripravljen, tako ali drugače. Vendar je zelo težko
               pripraviti zakon, če je človek do takrat, ko zadevo pošlje v proceduro upošteva vse
               možne pripombe, se uskladi, kot ste videli, je vlada dala veliko amandmajev tudi k
               tarifnemu delu, ker so seveda posamezni resorji ugotovili, da so tudi naredili, bom
               rekla nekaj napak. Dejstvo je, da se je med enim letom, kar je ta zadeva v proceduri
               tudi že nekaj sistemskih zakonov spremenilo, da so tisti potegnili določene spremembe
               za sabo, vendar je težko, ker pač mi, žal moram poudariti, od sekretariata smo dobili
               te pripombe, kljub temu, da smo res poklicali in skušali dobiti ta kontakt dobili
               danes na mizo. Zdaj, če je pač to ocena, da je zakon nedodelan ali nestrokovno
               pripravljen, vendar žal pač v tem primeru tega ne morem sprejeti.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Dobro. Gre skratka za nekaj nerodnosti, ki jih pa poskušamo z dobro voljo zmeraj
                  preiti. Sprašujem torej člane
               odbora ponovno, ali želi kdo diskutirati o vsebini zakona? Ker če ne, bi predlagal
               dva sklepa. Eden bi bil usmerjen Državnemu zboru, en pa samim nam. Torej predlagal
               bi, da odbor predlaga Državnemu zboru, da predlog zakona v drugi obravnavi skupaj z
               amandmaji vlade, pripravljen na podlagi stališč iz prve obravnave, sprejme. To zaradi
               tega, da ima predsednik Državnega zbora proceduralno možnost, ker gre za zakon o
               drugi obravnavi, to uvrstiti recimo, morda ne na prihodnjo sejo, ampak čim hitreje
               pa. Ta zakon se namreč že zelo dolgo preklada po parlamentarni proceduri. Drugo.
               Torej imamo pa še potemtakem še veliko časa, preden bo to zares na seji zbora, pa
               predlagamo vladi, ker se je že tukaj v imenu, mislim v osebi gospe Milojke Kolar
               strinjala, pripravo amandmajev na podlagi pripomb sekretariata in njihovo obravnavo
               na eni od prihodnjih sej odbora. Bomo pač to točko, predlog zakona o upravnih taksah
               v drugi obravnavi ponovno uvrstili na sejo našega odbora.</p>
               <p>Sprašujem člane odbora, ali imajo morda kakšno pripombo v zvezi s tema dvema
               predlogoma sklepov? Če ne, dajem tako oblikovana ta dva predloga sklepov na
               glasovanje. Najprej predlagam, da odbor predlaga Državnemu zboru, da predlog zakona o
               upravnih taksah v drugi obravnavi skupaj z amandmaji vlade, tako kot so pač
               objavljeni v Poročevalcu, sprejme.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ob tem razumem, da je pridodano tudi priporočilo predsedniku Državnega zbora, da to
               po možnosti čimprej uvrsti na sejo Državnega zbora.</p>
               <p>In drugo, kdo je za predlog sklepa, po katerem vladi predlagamo, da na podlagi
               pripomb Sekretariata za zakonodajo in pravne zadeve pripravi zbirko amandmajev in
               zaveza samemu nam, da pač to obravnavamo na eni od prihodnjih sej odbora.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je to sprejeto.</p>
               <p>Zdaj vas pa prosim, gospod Rozman in gospa Kolarjeva, da boste čimprej seveda se
               sešli in razčistili te pripombe.</p>
               <p>Prehajamo k <title>3. TOČKI DNEVNEGA REDA - PREDLOG PRORAČUNA REPUBLIKE SLOVENIJE ZA
                  LETO 1997,</title> kjer bom najprej prosil za kratek uvod predstavnika vlade. To bo,
               predvidevam, gospod Engelman iz Ministrstva za finance. K tej točki dnevnega reda ste
               prejeli predlog proračuna samega, pa proračunski memorandum, ki ga mora kot ene vrste
               sestavni del obrazložitve vlada predložiti Državnemu zboru, oboje je objavljeno v
               Poročevalcu. Potem ste dobili k tej točki poročilo o delu Vlade Republike Slovenije v
               letu 1996. Potem poročila delovnih teles, ki so do zdaj že obravnavala predlog
               proračuna, to pa so precej,
               praktično že skorajda vsi: Komisija za nadzor lastninskega preoblikovanja in
               privatizacijo, Komisija za volitve, imenovanja in administrativne zadeve, Odbor za
               nadzor proračuna, Komisija za vprašanje invalidov, Odbor za gospodarstvo, Komisija za
               narodni skupnosti, Odbor za kmetijstvo, gozdarstvo in prehrano, Komisija za evropske
               zadeve, Odbor za mednarodne odnose, če ga še nisem omenil in naj mi oprosti kdorkoli
               še, ki sem ga pozabil, Odbor za kulturo za šolstvo in šport in morda še kdo.</p>
               <p>Naša naloga parlamenta oziroma tega odbora pri tokratni obravnavi predloga proračuna
               je, predlog proračuna ima neke vrste dve fazi obravnave, najprej je ta splošna ob
               kateri Državni zbor sprejme sklep: Obravnava proračuna Republike Slovenije za leto,
               na primer, 1997 se nadaljuje. Ali pa lahko tudi sprejme Državni zbor sklep, s katerim
               se obravnava ne nadaljuje. To pomeni neke vrste popolno ne strinjanje s takim
               predlogom proračuna, ki ga mora vlada potem vzeti nazaj in pripraviti drugega. Kot
               Državni zbor smo seveda v nekoliko nerodni situaciji, ker sprejemamo predlog
               proračuna tako zelo pozno iz znanih razlogov. Kakor koli že v tej prvi obravnavi tudi
               v skladu s poslovnikom niso možni ne amandmaji ne sklepi, ki bi se nanašali na
               preoblikovanje posameznih proračunskih postavk. Tega so se delovna telesa, to jim je
               bilo posebej priporočeno s strani predsednika Državnega zbora oziroma sekretarke
               Državnega zbora v obrazložitvi te procedure. Tega so se v glavnem držali in so nam
               kot matičnemu delovnemu telesu za obravnavo proračuna, ki Državnemu zboru potem
               predlaga ta predlog sklepa ali se nadaljuje ali ne nadaljuje, predlagali, in to
               Komisija za narodni skupnosti, Komisija za vprašanja invalidov pa Odbor za
               infrastrukturo in okolje, Odbor za kmetijstvo, gozdarstvo in prehrano, Odbor za
               kulturo, šolstvo in šport, skratka vsa ta delovna telesa, plus Odbor za obrambo
               danes, so nam kot matičnemu delovnemu telesu in seveda nam v podporo temu, kar bomo
               mi rekli, če bomo predlagali, da se postopek sprejemanja predloga proračuna nadaljuje
               v skladu s poslovnikom Državnega zbora. Torej danes glasujemo o eni sami stvari,
               torej o sklepu ali predlagamo Državnemu zboru, da se postopek nadaljevanja proračuna
               za leto 1997 nadaljuje. Potem pa, ko je to enkrat na Državnem zboru opravljeno, se
               začne sezona vlaganja amandmajev tako za posamezne poslance kot za delovna telesa,
               vlado in seveda tudi za nas kot matično delovno telo.</p>
               <p>Se opravičujem, ker sem to ponovil, ampak nekako se mi je zdelo potrebno umestiti
               našo razpravo v ta poslovniški okvir.</p>
               <p>Mimo poročil delovnih teles smo prejeli še mnenje Gospodarske zbornice oziroma
               strokovnega sodelavca Gospodarske zbornice, ki pa sem ga dobil s posebnim pismom
               predsednika Gospodarske zbornice, tako da se mi ga je zdelo umestno ga razposlati
               skupaj z gradivom za to točko
               dnevnega reda. Drugega formalno na to točko nismo dobili nič. Ker smo Vlado
               neformalno že do sedaj, še pred obravnavo na seji Odbora, opozarjali, da jih 88. člen
               zakona o izvrševanju proračuna zavezuje, da skupaj s predlogom proračuna, predložijo
               Državnemu zboru, tudi finančne načrte zavodov, skladu Agencij in tako naprej, ki so
               navedene eksplicitno v 88. členu. Smo od Vlade danes, dobili finančne načrte vseh
               teh, ki so navedeni v 88. členu zakona o izvrševanju proračuna. V glavnem gre za
               sklade in Agencije, ki so ustanovljeni z posebnimi zakoni. Ta odločba zakona o
               izvrševanju proračuna je lansko leto zašla v zakon, zaradi velike želje Državnega
               zbora, po čim boljšem pregledu, nad celoto javnih financ, ob obravnavi Državnega
               proračuna.</p>
               <p>To imamo sedaj pred seboj. Sicer sestavljeno pozno, vendar formalno je temu ugodeno.
               Toliko morda za začetek, okoli vseh teh proceduralnih zadev. Prosim predstavnika
               Ministrstva za finance oziroma predstavnika Vlade, da poda kratko uvodno
               obrazložitev.</p>
            </sp>
            <sp who="SDT2:unknown-M">

               <speaker>GOSPOD ______________:</speaker>

               <p>Hvala lepa gospod predsednik. Jaz bi rad na začetku, najprej opravičil Ministra za
               finance Mitja Gasparija. Res je red, da vsaj na Odboru za finance in monetarno
               politiko, predlog državnega proračuna predstavi finančni minister.</p>
               <p>Vsa leta je bilo temu tako, dejstvo je bilo, da je vabilo za ta Odbor prišlo po
               tistem, ko so bile vse mednarodne obveznosti, finančnega ministra dogovorjene. Zato
               je zaprosilo za oprostilo. Glede tega, je finančni minister vedno spoštoval ta, še
               kako potreben ritual, da je na takem pristojno Ministrstvo za finance.</p>
               <p>Kratek uvod. Glede na to res kratek uvod. Glede, da je v taki ali drugačni obliki
               bil proračun že predstavljen na večini Odborov in da je večina, tudi tu prisotnih
               poslancev, bo vsaj neke vrste predstavitev proračuna že slišala.</p>
               <p>Leto 1997, če pustimo in gremo na makro ekonomske posledice proračuna. Je mogoče
               toliko različno, da po večjih letih relativno usklajenega javnega financiranja, leto
               prvič predvidevamo nekoliko javno finančni primanjkljaj, ki bi znašal do 0,9 bruto
               domačega proizvoda. Dejstvo je, kar je razvidno iz priloženih tabel, v globalni
               bilanci javnega financiranja, da nam udeležba prihodkov, v bruto domačem proizvodu,
               in se konstantno zmanjšuje v primerjavi z letom 1993, ki je znašalo 47%, ocenjujemo,
               da bo to letos še 45 krat 4%. Udeležba odhodkov v bruto domačem proizvodu v bistvu nekako varira, ampak se
               nekako giblje nekaj odstotkov pod ali nad 46%. Letos je zopet po dveh letih, ko je
               bila malce pod, predvidevamo, da bodo presegla 46%.</p>
               <p>Zahteva javnofinančni deficit. Vlada je sicer v memorandumu zapisala, da sodi, da je
               primerno, da je letošnje leto odstop od splošnega pravila. Letošnji deficit je povsem
               posledica zakonskih obveznosti, ki so bile sprejete v preteklih letih in ki sedaj
               pridejo v bistvu do strukture neustreznega proračuna. Mi imamo zelo veliko zakonskih
               obveznosti v proračunu, delež tistega, kar se da v proračunu še s politiko postoriti,
               prerazporediti je relativno malo. Dejstvo je, da v tej državi tudi v globalni bilanci
               javne porabe predvsem dva segmenta vedno bolj izstopata. To je na eni strani osebna
               poraba v državnem proračunu. S tem mislim predvsem plače, socialne transfere in pa
               transfere v pokojninsko blagajno. In dejstvo je tudi, če pogledamo globalno bilanco
               javne porabe, da v bistvu trije nameni že presežejo polovico celotne javne porabe. Če
               seštejemo samo stroške, ki jih ima tam država za obvezno zdravstveno zavarovanje, ki
               so približno 6,9% bruto domačega proizvoda, stroške za pokojnine, ki dosežejo 13,5%
               in stroške za socialne transfere, ki dosežejo 4% bruto domačega proizvoda, gre samo
               za te namene, pa nismo pri tem omenili še nobenih plač v šolah, ali v državni upravi,
               nič razvojnih komponent proračuna, nič investicij in je že za te namene okoli 24,5%
               bruto domačega proizvoda.</p>
               <p>To je po našem mnenju tudi neustrezno strukturno in pri nas v ZPIZ-u? sodimo
               praktično, da vsaj večina primerljivih evropskih držav oziroma tisto kamor bi mi
               želeli, s katerimi bi se želeli primerjati nimajo tako visokega deleža namenjenega za
               te namene. Najdemo lahko državo, ki ima ravno toliko denarja za pokojnine, lahko
               najdemo državo, ki daje ravno toliko ali celo nekoliko več za zdravstveno varstvo,
               zelo težko pa bomo našli državo, ki da takšen del družbenega proizvoda za te
               namene.</p>
               <p>Zaradi tega sodimo, da je po svoje deficit izrazito strukturne narave, ki ga
               praktično ni mogoče odpraviti samo z spremenjeno politiko vlade in da bo večino tega
               strukturnega deficita moč odpraviti v bodoče predvsem s spremembo zakona, predvsem z
               krčenjem pravic, ker občutijo kršenje pravic, skratka selektivno, da pa v nasprotnem
               primeru ne moremo priti do neke relativno uravnotežene strukture proračuna, kjer bi
               se potem postopno začela ta razvojna komponenta proračuna, dela za investicije, kjer
               bi se lahko začel povečevati delež tistega, kar je lahko rečemo osebna poraba pa
               zmanjševati.</p>
               <p>Naj v tem trenutku kratko grem še na prihodkovno stran proračuna, ker je to nekako
               včasih žali bog zelo malo zanima mogoče nekatere druge odbore. Struktura proračunskih
               prihodkov se je pomembno spremenila v zadnjih letih, predvsem skrbimo za to, da se
               zmanjšujejo neposredne obdavčitve delovne sile. Zmanjšujejo se prispevki za socialno varnost na račun davčnih
               virov. To je temeljna, zmanjšujejo se carine in bodo pač, delež carin bo v bodoče še
               naprej padel, ker je ta delež, kakršen je sedaj, naj povem, recimo leta 1993 je bil
               3.6, lani še vedno 3, za letos je predviden 2.2 v primerjavi z bruto domačim
               proizvodom in bo zaradi asociacijskega sporazuma predvsem, pa tudi zaradi sporazuma z
               nekaterimi drugimi državami se bo ta delež še naprej zniževal, je pa pač normalno, da
               bomo imeli to v zelo kratkem času ta delež carin še bistveno manjši in da bo to pod
               1% bruto domačega proizvoda, kajti v naši strukturi prihodkov je ta delež še vedno
               izrazito velik. Povečuje se sicer iz davka od dobička pravnih oseb, tudi zaradi tega,
               ker pač nekatere firme imajo kljub vsemu dobiček. Res pa tudi je, da je ta delež v
               strukturi prihodkov zopet v primerjavi z drugimi državami še vedno izrazito nizek. V
               letošnjem letu se povečujejo prihodki iz naslova davkov na izplačane plače, ki je bil
               delno v nadomestitev znižanih prispevkov za pokojninsko in invalidsko zavarovanje, ki
               so se v lanskem letu skupno znižali za 6.7 odstotnih točk, tako da je danes
               obremenitev s prispevki 38, kar je približno na ravni tistih evropskih držav ali pa
               držav Evropske unije, ki so bolj obremenjene s prispevki. Naša ocena je pač, da se
               tega davka v vmesnem obdobju do uvedbe davkla na dodano vrednost pač enostavno ne
               moremo odreči, tudi zaradi tega, ker nam projekcije kažejo za naprej, da bodo javno
               finančni prihodki tudi v leto 1998 nadalje upadali, vsaj sicer deloma realno
               naraščali, vendar v primerjavi z bruto domačim proizvodom pa se nadaljnjo pomembno
               zmanjševali, kajti ocena za naslednje leto je, da bi se iz letošnjih 45.4 javno
               finančni prihodki v naslednjem letu znižali celo na 44.6. Za letošnje leto in tudi za
               leto 1998 v bistvu ne predvidevamo pomembnejših sprememb davčnega sistema, želimo pa
               predvsem v letu 1998, da se spelje nekaj dejansko ključnih javnofinančnih reform, na
               strani prihodkov je to sigurno sprejem in pa priprava za to, da bo moč z letom 1999
               uvesti in izvajati zakon o davku na dodano vrednost in tudi potem v letu 1988 doreči
               rešitve predvsem na področju dohodnine in pa davka na dobičku zaradi tega, da se pač
               približamo tistim rešitvam, ki bodo na eni strani ustrezale potrebam naše države, po
               drugi strani pa tudi, bomo rekli, omogočali približevanje Evropski uniji oziroma
               tistega, kar Evropska unija od nas enostavno zahteva. Z letošnjim letom se tudi
               končuje tisti dodatni vir javnih financ, to so bile kupnine. Mi smo do današnjega
               dne, se je v letošnjem letu nateklo iz tega vira dobrih 9.6 milijarde tolarjev, jaz
               računam, da bo sedaj še v začetku oktobra nekako, da tako rečem še zadnje vplačilo,
               potem se tudi ta vir pač nekako konča, je bil pa ta pač dosti pomemben, bil je 0.3
               bruto domačega proizvoda.</p>
               <p>Glede proračuna samo še eno stvar. V letu 1997, torej dejstvo je, da javna poraba po
               predlogu proračuna naj bi v letošnjem letu realno narasla in naj bi se v letošnjem
               letu realno povečala več, kot bo pa narasel bruto domači proizvod, da prihaja v
               primerjavi z letom 1996 tudi do še vedno pomembnega prestrukturiranja v zagotavljanju
               sredstev na eni strani med pokojninsko blagajno in državnim proračunom, delež
               sofinanciranja državnega proračuna v pokojninsko blagajno se skoraj podvaja.
               Istočasno je pa še tudi prišlo v primerjavi z letom 1996 do dodatnega povečevanja
               obremenitve državnega proračuna s prenosom financiranja dela osnovne šole iz
               občinskega proračuna na državni proračun. Iz tega razloga tudi državani proračun
               bistveno hitreje raste kot celotna javna poraba. Hvala lepa.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Hvala tudi vam. Odpiram
               razpravo in sprašujem, kdo od članov odbora želi razpravljati? Gospod Feri
               Horvat.</p>
            </sp>
            <sp who="SDT2:HorvatFranc">

               <speaker>FRANC (FERI) HORVAT:</speaker>

               <p>Hvala za besedo, gospod predsednik. Gospe in gospodje! Najprej bi se rad opravičil
               tistim kolegom in prisotnim, ki so že kakšno zadevo moral poslušati na Odboru za
               gospodarstvu, nekaj stvari na Odboru za nadzor proračuna in se opravičujem, če bom
               kakšno zadevo ponovil, bom pa poskušal čim manj stvari ponavljati in tudi biti
               kolikor se da kratek, ker se vprašanje človeku postavlja, koliko so sploh produktivne
               te razprave na delovnih telesih in to, da porabimo 2 meseca časa za razpravo o
               letošnjem proračunu in da ga bomo sprejemali, ko se bo že leto izteklo. Vendar po
               drugi strani je pa spet dejstvo, da 738 milijard odhodkov je tako velika vsota, da
               nam verjetno to nalaga odgovornost, da ne gremo po liniji manjšega odpora kar mimo
               tega pomembnega akta.</p>
               <p>Jaz bi najprej ob sami kasnitvi, bi vendarle rad to ugotovil, da kljub temu, da je
               bila vlada sorazmerno pozno formirana, da je bilo v mesecu, v začetku marca oziroma
               konec februarja, da mislim, da ni objektivnega opravičila za to, da proračun
               sprejemamo šele konec leta in glede na to, da je proračun osnovni akt vsake vlade in
               vsake države, osnovni akt za vodenje ekonomske politike, da to vendarle ne kaže na
               pomanjkanje odgovornosti in sposobnosti vlade in vladne koalicije, da bi le prej
               predložila Državnemu zboru predlog proračuna. Boljše bi bilo, če bi ga že pred
               počitnicami predložili in da bi ga sprejeli, pa tudi, če ne bi bil popoln, pa bi ga
               po potrebi spreminjali, kot pa da smo brez njega. Nekateri pravijo, da to ni tako
               slabo, da bo mogoče kaj od planiranega denarja ostalo, vendar mislim, da je to zelo
               slaba tolažba in da bo vendarle več škode kot pa koristi takega početja, posebno še,
               ker bodo v glavnem fiksni izdatki tisti za funkcioniranje države opravljeni oziroma
               uresničeni, plače bodo izplačane, drugi transferji bodo izvršeni in da bodo najbolj
               prizadeti programi tisti, ki so v funkciji razvoja države, predvsem razvoja
               gospodarstva na področju infrastrukture in na področju družbenih dejavnosti, na
               področju aktivne politike zaposlovanja in podobno. In to, da tako pozno sprejemamo
               proračun, je slaba popotnica za Slovenijo za pogajanja z Evropsko unijo, kajti vsaka
               normalna država, ki normalno funkcionira in ki je kredibilna za članstvo v taki
               grupaciji kot je unija, sprejme proračun dosti preje.</p>
               <p>Obžalujem tudi, da ne bo spoštovan poslovnik o proračunu tudi v letošnjem letu, ko
               bi do 1. oktobra morala vlada predložiti predlog proračuna in očitno je, kot slišimo
               od samega predsednika vlade, da predloga za prihodnje leto ne bomo imeli prej kot
               konec oktobra oziroma v mesecu novembru. To se pravi, da realno ocenjujemo, da
               proračun za prihodnje leto tudi ne bo sprejet pred februarjem prihodnjega leta v
               najboljšem primeru.</p>
               <p>Na Odboru za nadzor proračuna smo med drugim ob tem ugotovili, kar je razvidno iz
               poročila, ki ga imate, da to poleg drugih negativnih posledic tudi močno ovira ali pa
               onemogoča učinkovit nadzor javnih financ in porabe proračuna, kajti bistveno, kar je
               za nadzor, da se primerja tisto, kar je v proračunu s tistim, kar se potem uresniči.
               To ne bo možno, ker dejansko bo to obračun, ne pa proračun in da bo prizadeta
               gospodarnost uporabe proračunskih sredstev, to ugotavljajo tudi nekatera druga
               delovna telesa, ki so sicer dala zeleno luč predlogu proračuna.</p>
               <p>Toliko o sami kasnitvi. Sedaj pa nekaj besed glede vsebine in ne bi zahajal niti v
               podrobnosti v posamezne postavke. Neopravičljiv je tak porast skupnega obsega za 12
               do 13% realno, ob tem ko bo očitno bruto domači proizvod naraščal manj kot je bilo
               pričakovano po stopnji tam morda nekaj čez 3%. Prvič imamo tako visok primanjkljaj,
               kot je že bilo uvodoma rečeno in menim, da morda sam primanjkljaj v višini 1% bruto domačega proizvoda, ni nujno,
               da bi bil še taka nacionalna nesreča, če bi bil posledica nekih projektov za
               spodbujanje razvoja, ampak vidimo, da je v glavnem, kot smo slišali tudi že uvodoma,
               posledica potrošnih postavk proračuna. Gotovo je to tudi slabo izhodišče za našo
               včlanitev v EU, kajti ena od glavnih pozitivnih ocen, ki smo jih dobivali s strani
               EU, in sicer tudi iz tujine, tudi od OECD in drugih, se je nanašala na izravnanost
               proračuna v dosedanjih letih oziroma na minimalni primanjkljaj, če smo ga imeli. Ni
               treba govoriti, kakšne bodo posledice, če se bo treba zadolževati, bodisi za tečaj,
               če bo zadolževanje v tujini, ali pa za obrestne mere, če bo doma.</p>
               <p>In zaskrbljujoče je to, da ob takem porastu odhodkov moramo ugotoviti, da ta
               proračun niti malo ni varčevalen, posebno še, ko je njegova rast trikrat višja ali pa
               celo štirikrat višja, kot bo rast bruto domačega proizvoda. Namesto napovedanega
               varčevalnega programa od samega vodstva vlade vidimo, da se število uradnikov
               povečuje; če je verjeti podatkom, ki so bili nedavno objavljeni v <q>"Delu"</q>, je samo od
               1. januarja do 1. septembra število porastlo za 615, kar pomeni več kot za 2%, ob
               povečanjih, ki so bila že v preteklem obdobju, da se predvideva uvajanje novih uradov
               in novih vladnih institucij in podobno.</p>
               <p>Najbolj skrbi ob sami strukturi odhodkov proračuna to, da so podcenjene oziroma
               zapostavljene tiste postavke, ki so bi morale biti v funkciji spodbujanja razvoja, in
               da se ne upošteva dejansko gospodarskih gibanj, ki se kar naprej, če pogledamo
               podatke, tudi najnovejše podatke, se na najpomembnejših pokazateljih slabšajo. In
               upam si trditi, da to, kar je napisano v memorandumu kot vladnem dokumentu ekonomske
               politike, ki je priloga proračunu, da je na bistvenih segmentih bolj spisek želja kot
               pa tisto, kar bi naj bilo dejansko uresničeno, kajti že dosedanji podatki kažejo, da
               to ne bo. Naj samo naštejem nekatera področja, brez da bi podrobneje o njih govoril
               in navajal številke: premajhen je poudarek podpori izvoza, kasnitev, s tistim, kar se
               predvideva v okviru Slovenske izvozne družbe, tudi drugi deli proračuna, ki so
               namenjeni temu, predvsem gospodarska promocija in pa drugi ukrepi po predvidenih
               sredstvih v predlogu proračuna ne zagotavljajo neke aktivne politike, neke podpore
               izvozu. Vidimo pa, da gibanja na strani izvoza in uvoza in sploh v tekoči plačilni
               bilanci niti malo niso rožnata. Na področju aktivne politike zaposlovanja tudi ni
               predvideno kaj bistveno več sredstev. Gibanja na tem segmentu so prav tako neugodna;
               če izvzamemo samo zaposlovanje, vidimo, da so gibanja zaposlenosti oziroma
               nezaposlenosti naprej zaskrbljujoča.  Za kmetijstvo se predvideva več sredstev, kar je samo po
               sebi pozitivno, vendar vprašanje glede na čas, kdaj bo proračun sprejet, koliko bo
               tega možno izkoristiti za dejansko strukturne in druge spremembe v tej
               dejavnosti.</p>
               <p>Za regionalni razvoj, podjetništvo, področje turizma, so pomembne dejavnosti, kot
               razvojni dejavnik, ni predvideno kaj dosti več sredstev, niti realno ne rastejo ta
               sredstva, za vzpodbujanje teh dejavnosti toliko kot naraščajo v povprečju, odhodki
               proračuna. In končno vidimo, da investicije zaostajajo za drugimi gibanji v
               proračunu. Kar se bo odrazilo negativno na razvoju tudi v prihodnje. Zaključil bi s
               tem, da za te namene vzpodbujanja razvoja, že nekaj let opažamo, da se deleže
               proračunov zmanjšujejo in to se dogaja tudi v letošnjem letu. Z izjemo kmetijstva in
               sredstev za znanost in tehnologijo. Da dejansko to kar je včeraj v odmevih predsednik
               Vlade tudi potrdil, da je ta proračun letos po svoji strukturi in po svojem obsegu
               bolj posledica, strankarskega kupčkanja. To pokaže primerjava, če jo naredimo malo po
               strankah, pred vsem je tu čestitati, kolegom in kolegicam iz Slovenske ljudske
               stranke, ki so uspele ali pa za resorje, ki jih vodijo povečati deleže in obseg. Ne
               rečem, da je to slabo, celo dobro je to na nekaterih področjih. Da tisto, kar bi pa
               človek pričakoval od proračuna, da bodo upoštevani cilji in strategija gospodarskega
               razvoja, da o tistem ni kaj dosti duha in sluha. To je včeraj potrdil predsednik in
               napovedal, da se bo to zgodilo ob proračunu za prihodnje leto. Z zanimanjem bomo
               pričakovali, če bo temu res. Na zadnje še to. V predlogu proračuna so tudi zelo slabo
               upoštevane ugotovitve AGENTE 2000. Niso neke naloge na dolgi rok, ampak prav za prav
               nujno prilagajanje posameznih sektorjev gospodarstva na točkah, kjer že kasnimo in če
               se bomo hoteli resno pogajati in vključiti v doglednem času, potem bo ta posamezna
               področja, potrebno prilagoditi. To ugotavlja Evropska komisija v AGENTI dosti
               natančno, po posameznih sektorjih, vendar se to več ali manj ne odraža v predlogu
               proračuna. Hvala lepa.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Hvala tudi vam. Dr. Zagožen se je javil.</p>
            </sp>
            <sp who="SDT2:ZagoženFranc">

               <speaker>DR. FRANC ZAGOŽEN:</speaker>

               <p><gap n="..."/><stage>(Ni vključen.)</stage><gap n="..."/> Spoštovani gospod predsednik, drage kolegice in kolegi. Ne bi
               rad ponavljal tega, kar je prav kar povedal gospod Feri Horvat. <stage>(ni vklopljeno)</stage> <gap n="..."/>
               Vsi vemo pri čem smo in kakšno je stanje. V času, ko se to leto izteka in v času, ko
               je večina porabljenega. Ali nekje je tudi preko teh postavk<gap n="..."/> <gap n="..."/>proračuna za leto 1997 v času, ko se je to
               leto <gap n="..."/> in v času ko je večina porabljenega ali pa nekje tudi preko teh odstotkov.
               Skratka, mi praktično moramo preiti k velikim odločanjem. Nasprotno temu pa je v <gap n="..."/>
               Predvsem bi rad to opozoril, kar je bilo že rečeno, ta proračun ne daje nikakršnih
               razvojnih možnosti, še več v času, ko je industrija kot del realnega sektorja
               gospodarstva do kraja izčrpana, ko je potrebna tehnično tehnološke posodobitve novih
               vlaganj, <gap n="..."/> kapitala, naša država ne pozna <gap n="..."/> ta je za demokracije in potrošnike.
               To je enostavno ne vzdržno iz gospodarskega vidika. Pomembnega je že dovolj to, da se
               plačuje po računu preko 20%, zadnjič smo tudi na Odboru za gospodarstvo slišali, da
               bo rast tam do 3% in 11.5% realni rasti, to pomeni štirikrat večjo rast, kot bi lahko
               bila. To je ta delitev, ki jo je gospod že omenil. In drugo je, da ta odstotek
               povečuje delež javne porabe v <gap n="..."/> domačem proizvodu na preko 66%, čeprav so pri tem
               stranke tiste, ki so v vladi danes obetale znižanje na 42%. Skratka, tako <gap n="..."/>
               nesprejemljiv, moral bi biti temeljito vsebinsko rekonstruiran in samo kozmetično<gap n="..."/>
               in menim, da je naš odnos, da to tudi danes tukaj povemo. Hvala.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Hvala. Gospod Rejc se je javil.</p>
            </sp>
            <sp who="SDT2:RejcIzidor">

               <speaker>IZIDOR REJC:</speaker>

               <p>Hvala predsednik, za besedo. Bom poskušal biti zelo kratek, ker sta že oba gospoda
               precej povedala. Gotovo, da bi se težko strinjal s predesnikovo uvodno mislijo, ko je
               rekel, da so razlogi za kasno predstavitev oziroma sploh prehod predloga proračuna v
               parlament znani. Mi vemo, kdaj je bila vlada oblikovana, vemo, da so bile v glavnem
               postavke, najbrž takrat že precej predvidene. Vemo pa tudi, da je trajalo mesec in
               pol to medsebojno dogajanje, kar bi pa rekel temu, da je bila tu zaznavana odsotnost,
               bi rekel avtoritete predsednika in tudi ministra za finance, ker le ta dva morata
               najbrž gotovo nekaj več doprinesti k temu, ali je usklajeno, ali ni usklajeno in kaj
               pomeni neki razvojni trend. Potem bom jaz rekel, da je leto 1997 praviloma
               izgubljeno. Še vedno in tudi ravnokar smo slišali, smo nekako pod vtisom nekih
               razvad, o katerih znamo in moramo več pojesti, kot pa pridelamo. Mislim, da se temu
               tako reče in nikakor drugače
               ne moremo tega ocenjevati. Tudi sam memorandum, ki spremlja prihod tega predloga
               proračuna, moram reči, da če ga primerjam s številkami, da gotovo odstopa. Memorandum
               je nastavljen na kasnejša leta oziroma nekako poskuša zaobjeti malo boljše poglede in
               malo bolj umirja kritike ali nekako tiste, ki smo bolj na preži, vendar ni usklajen s
               tem, kar je. In tudi vem, da če pride predlog proračuna sedaj v Državni zbor za
               prihodnje leto, ne bo nosil temeljnih osnovnih izhodišč, ki se bodo dogodili v letu
               1997, se pravi, temelji ne bodo pravi in že itak na previsoki stopnji bodo potem
               seveda določeni novi parametri.</p>
               <p>Primanjkljaj je prvič v naši samostojni državi. Menim, da tu ni posebnega
               opravičila. Seveda se opravičujemo s tem, da smo sprejemali zakone in širili socialo,
               skratka sprejemali obveznosti, kot da ne bi vedeli kaj je in kako je. Menim pa, da se
               vsaka stvar da z dobro voljo obvladati. Sem proti temu, da se v proračunu pojavljajo
               ne normalno visoki indeksi ne glede kje so, ker se najbrž se ne moremo zdaj kar na
               enkrat prebuditi in nekaj novega napraviti. Jasno je, bom tudi jaz tako rekel, da sam
               predlog proračuna ne nosi nič razvojnega naboja, vendar menim, da ta naboj ne more
               biti v indeksu nekaj postavk ali pa enih par ministrstev ampak bi to moralo biti
               razvidno iz najmanj šestih sedmih ministrstev, ki bi zelo temeljito nakazali kaj
               želijo napraviti. Jasno, če je inflacija med 8 in 9 in nekako smo zadovoljni s tem,
               potem se ve, da kaj prida ne mislimo na Evropo, ker ne vem kdo bo tisti meč prinesel
               s seboj, da bo presekal to stopnjo proti trem ali štirim procentom, ker bodo najbrž
               šele tedaj vrata priprta, če jih bodo sploh priprli.</p>
               <p>O kupninah vemo, da je poseben del tega prihodka, skratka, v proračunskem delu niso
               tako majhne, gotovo nekaj pomenijo. Poraba ostaja na istem nivoju oziroma skoraj 46%.
               Glede na življenje oziroma na način tehnologije in porabe sredstev v proračunu pa
               menim, da se moram tudi nečesa zavedati. Ko prihaja konec leta, se seveda ugotavlja
               koliko je še denarja in kam ga uporabiti. Skratka, to je vedno tako. Tu ni da bi bila
               neka druga gospodarna relacija. To je pač tako, ker sicer potem se ve, da so bili
               veliki denarji planirani in veliki denarji v proračunu predvideni. Skratka, to je
               tehnologija, to je pač življenje, taki so in taki bodo vedno bili na vladi. Mislim,
               da je tudi ena izmed slabih popotnic temu proračunu, ker se ve, da delamo nekaj, kar
               je tako rekoč <q>"passe"</q> in mnoge stvari se ne bodo mogle dogoditi, ker se enostavno se
               ne bodo mogle dogoditi. Pa še nekaj je treba povedati, v tem razvojnem naboju, ki ga
               ni, gotovo nič se ne vidi, kako bo to največjo bol našega razvoja predvsem v tem, da
               imamo še vedno veliko brezposelnost in da ta še vedno pri 14 in čez vleče in bo v
               jeseni še večja številka tja do 130 tisoč. Nič ni povedanega, nič se ne vidi v tistih
               najbolj dinamičnih strukturah kot so, recimo, turizem, malo gospodarstvo, razvoj
               uslug in podobno, nič tega ni in ne vem kje se bo to pojavilo in kdaj se bo to
               pojavilo. Skratka, kot da je vse v redu, počakajmo, saj je itak za Evropo dovolj
               časa, očitno ni dovolj časa, ker menim, da po taki poti bomo rabili še dosti več kot
               se predvideva. Ko bo konec leta 1998, se bodo spet skupaj sedli gospodje in gospe in
               ugotavljali kje smo, bodo najbrž ugotovili, da bomo še počakali, ker pač nismo
               naredili nič posebnega. Moram povedati, da je, kot se temu reče, za mene to leto izgubljeno, nič posebnega se ni in
               ne more dogoditi. Nasprotno, kar se bo zdaj izcedilo skozi Državni zbor, bo v bistvu
               samo podlaga za prihodnje leto, ne glede na to, da se že obetajo ne vem kakšni
               dogodki in premiki. Jasno pa je, da tisto, kar sem prvo povedal, tudi predsednik
               vlade bo moral imeti neko avtoriteto, ker to, kar sem prej povedal, je sinočna
               njegova izjava povsem potrdila. Skratka tu se gre za neko medsebojno preizkušanje
               moči, vlečenje vrvi in seveda na račun vemo česa. Tu pa je popolnoma odsotno
               celovito, skupno, enotno gledanje na Slovenijo kot tako in jasno je, da ta vlada mora
               odgovarjati za celo Slovenijo, ne pa samo za dvoje oziroma tri stranke. Hvala.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Gospod Špiletič.</p>
            </sp>
            <sp who="SDT2:ŠpiletičBogomir">

               <speaker>BOGOMIR ŠPILETIČ:</speaker>

               <p>Hvala za besedo. No, že samo dejstvo, da danes na tej razpravi ni prisoten minister
               za finance kaže na to, kakšen odnos ima vlada do predlaganega proračuna za leto 1997
               oziroma kaže na to, da to danes ni podobno resni proračunski razpravi, vendar je bolj
               burka kot pa resna proračunska razprava, ki bi lahko še kakorkoli vplivala na
               posamezen obseg in pa vrsto proračunske porabe v letu 1997, toliko bolj, ker tudi iz
               zapisnikov posameznih delovnih teles Državnega zbora izhaja, da je že prenekateri
               proračunski porabnik do današnjega dne porabil bistveno več kot bi to smel,
               upoštevajoč dvanajstine in lahko zaključimo, da smo v mnogočem že pred politiko zgolj
               izvršenih dejstev in da pač nekaj delamo za to, da delamo, nima pa to prave
               vsebine.</p>
               <p>Drugo, menim, da je potrebno še enkrat eksplicitno ugotoviti, da predlog proračuna
               za leto 1997 ni predlog proračuna, to je predlog obračuna, predlog zapitka in mi ga
               bomo v tej burni razpravi v parlamentu morda uspeli požegnati do konca novembra
               meseca, potem bo pa še en mesec ostal, pa bomo v naslednjem fizikalnem letu, pa kot
               kaže na podlagi včerajšnjih izjav predsednika vlade, se bomo šli podobno igro še tudi
               drugo leto.</p>
               <p>Pomembno dejstvo, na katerega pa želim opozoriti pa je in tu bi prosil za jasne
               odgovore predstavnikov Ministrstva za finance oziroma vlade, pa je dejstvo, da se
               številke, ki so jih uporabili pri izdelavi predloga proračuna za leto 1997, ne
               ujemajo s tistimi številkami, ki bi izhajale iz sprejetega proračuna za leto 1996, ki
               je vzet kot osnova za izračun vseh pokazateljev v predlogu, ki ga danes obravnavamo.
               Tako iz sprejetega proračuna za leto 1996 izhaja, da bi smela biti proračunska poraba
               v letu 1996 56 milijard in še nekaj, dejansko pa je ta poraba znašala 59 milijard in še nekaj. Torej, proračunska
               poraba je presegla v proračunu dogovorjeni oziroma dovoljeni okvir. Kolikor se jaz
               spomnim, v Državnem zboru ni bilo govora o kakršnemkoli rebalansu, in tukaj
               utemeljeno sprašujem, kdo je za to odgovoren, kako je lahko do tega prišlo in
               tretjič, zakaj se kot podlaga za izdelavo proračuna za leto 1997 jemljejo podatki o
               realizirani proračunski porabi, ki je presegla v proračunu dovoljene okvire?</p>
               <p>In na to izvršeno dejstvo, torej na prekoračeno porabo preko proračuna v letu 1996,
               se v predlogu proračuna za leto 1997 izračunavajo tudi vsi indeksi. In tako imamo v
               materialih, ki so pred nami, izračun, da bo proračunska poraba v letu 1997 porastla
               za 23,6% oziroma indeks je 123,6, če pa upoštevamo porast na proračunsko dovoljen
               obseg porabe, pa je ta indeks 129,9 oziroma 30%. Kdo lahko pojasni to razliko, kako
               je mogoče, da je do tega sploh prišlo?</p>
               <p>In dokler tega ne razčistimo, kdo je za to odgovoren, kako lahko do tega prihaja, in
               ali res ne moremo zaupati nobenim številkam, ki so nam tu predložene, toliko časa
               resne razprave na temo proračuna za leto 1997, niti za 1998 ne moremo voditi.
               Potrjuje se torej tisto, na kar je opozarjalo že Računsko sodišče, ko je opravilo
               pregled delovanja notranjih kontrol pri Ministrstvu za finance, kjer je jasno v
               mnenju zapisano, da notranje kontrole ne delujejo in ne zagotavljajo pravilnosti
               predloženih podatkov o javni porabi. Resda naj bi se stanje v letu 1996 izboljšalo,
               vendar predloženi podatki in dejstva, na katere sem opozoril, kažejo, da notranje
               kontrole ne delujejo.</p>
               <p>Pomembno se mi zdi opozoriti tudi na to, da vlada ta proračun ne jemlje resno, kar
               izhaja tudi iz tega, da smo šele danes dobili na mizo celo vrsto finančnih poročil,
               ki so bolj kvazi finančna kot pa finančna poročila, vsaj nekatera od teh. Namreč, če
               vzamem samo eno poročilo Agencije za sanacijo bank in hranilnic, tukaj piše <q>"osnutek
               finančnega plana za leto 1997"</q>, iz dopisa vlade izhaja, da ga vlada še ni
               obravnavala, neka sredstva v proračunu so načrtovana - ne vem, kako so torej
               določena, zopet na pamet, če temeljnega načrta porabe v Agenciji za sanacijo bank in
               hranilnic ni vlada obravnavala, niti ga potrdila. Nadalje, iz samega poročila
               Agencije za sanacijo bank in hranilnic izhaja, da Agencijo za sanacijo bank in
               hranilnic nekako financira oziroma da je v financiranje vključeno tudi Ljubljanska
               banka, delniška družba, na podlagi nekega dopisa M.F. - predpostavljam, da je to nek
               dopis Ministrstva za finance, kar naj bi pa bilo razvidno v prilogi 2, ki pa je žal
               poslanci nismo dobili, torej ne vem, od kdaj je javna poraba skrivnost zopet v tej
               državi, kar smo gotovo unikat med evropskimi državami. Zanimivo, da pa vlada šteje
               kot izpolnjeno obveznost po 88. členu zakona o izvrševanju proračuna tudi dejstvo, da
               nam za Agencijo za plačilni promet predloži namesto finančnega načrta program dela,
               ki ga, mimogrede, vlada tudi ni obravnavala.</p>
               <p>Takšen odnos do proračuna, ki ga imamo pred sabo, ki ga kaže vlada do proračuna,
               kaže zgolj na to, da vlada nima interesa, da bi zagotovila jasno, javno financiranje.
               Vlada si želi kaosa in ribarjenja v kalnem in podaljševati status quo je očitno njen cilj in ne nasprotno, kar
               bi nas tudi vodilo v Evropo. To pa so prezenčne javne finance. Samo toliko za uvod in
               bi resnično prosil odgovore na te dileme, ker so bistvene.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Se opravičujem, ker posegam. To kar je rekel gospod Špiletič mislim, da terja
               odgovor. Osebno sem prepričan, da gre za vrsto nesporazumov oziroma za ocene, ki ne
               temeljijo na resničnih dejstvih, zato bi prosil gospoda Pukšiča, ki je naslednji
               prijavljen k razpravi, če dopusti gospodu Engelmanu, da odgovori na te obtožbe.
               Prosim.</p>
            </sp>
            <sp who="SDT2:EngelmanAndrej">

               <speaker>ANDREJ ENGELMAN:</speaker>

               <p>Hvala lepa. Iz številk, ki jih je gospod Špiletič navedel, 59 in 56 milijard, moram
               reči, da ne vem na kaj se je nanašalo. Tisto, kar je v predlogu proračuna je dejanska
               realizacija 96, ki je skladna s tem, kar zakon dopušča. Na strani prihodkov smo
               navedli dejansko realizacijo 613.829 milijonov, na strani odhodkov dejansko
               realizacijo 596 milijard tolarjev. Tisto, kar je pri tem potrebno upoštevati, da
               vlada po sprejemu proračuna lahko še približno za dva načina povečuje obseg proračuna
               oziroma za tri, kar je skladno z zakonom o izvrševanju proračuna, za sprejete
               donacije, za novo sprejete zakone po 4. členu, če prihodki zagotavljajo to in za
               kupnine. In za tem, samo iz teh razlogov prihaja do določenih zadev, do določenih
               odstopanj, ki so potem tudi v postavkah navedene in se vidi, da tudi pri primerjavi
               potem se vidi kaj se lahko na tem povečevalo, kaj pa ne. Drugega povečanja ni.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Gospod Špiletič, prosim.</p>
            </sp>
            <sp who="SDT2:ŠpiletičBogomir">

               <speaker>BOGOMIR ŠPILETIČ:</speaker>

               <p>Ali je torej razlika med sprejetim obsegom proračunske porabe, ki jo je dovoljeval
               proračun za leto 1996 in realizacijo proračunske porabe za leto 1996 zgolj posledica
               omenjenih zakonitih možnosti. Tukaj bi prosil za jasen odgovor.</p>
            </sp>
            <sp who="SDT2:EngelmanAndrej">

               <speaker>ANDREJ ENGELMAN:</speaker>

               <p>Hvala lepa. Opozarjam 4. člen zakona, ki omogoča vključevanje dodatnih odhodkov, če
               je zakon sprejet po sprejemu proračuna, če to omogočajo prihodki, ker so bili
               nekoliko višji, so pri nekaterih omogočali, potem so donacije, večina je tujih
               donacij, ki pridejo zaradi tega potem tudi za terjanje namenske dohodke je skladno z
               8. členom zakona o izvrševanju proračuna. In še kupnine. S tem, da smo povedali tudi
               v fus noti, da kupnine niso vključene v to realizacijo, drugače bi bila ta še večja,
               se pa je realizacija kupnin pokazala v tabeli, ki je predana tej zadevi. Drugih
               odstopanj ne sme biti.Hvala.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Gospod Pukšič.</p>
            </sp>
            <sp who="SDT2:EngelmanAndrej">

               <speaker>ANDREJ ENGELMAN:</speaker>

               <p>Lahko prosim še za eno zadevo, ki pa ne more povečati skupnega obsega proračuna.
               Lahko pa pripelje novo postavko. To pa je, v kolikor vlada na osnovi svojih
               pooblastil čez zakonske podlage odpre novo postavko, če je to na podlagi zakona možno
               iz tekoče proračunske rezerve.</p>
               <p>Četrta možnost, da se pojavi nova postavka. Je pa res, da pa ta ne more povečati
               skupnega obsega.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Gospod Špiletič.</p>
            </sp>
            <sp who="SDT2:ŠpiletičBogomir">

               <speaker>BOGOMIR ŠPILETIČ:</speaker>

               <p>Kateri zakoni so bili potem na novo sprejeti oziroma lahko specificirate to
               razliko?</p>
            </sp>
            <sp who="SDT2:EngelmanAndrej">

               <speaker>ANDREJ ENGELMAN:</speaker>

               <p>V tem trenutku ne. <gap n="..."/><stage>(Ni vključen.)</stage><gap n="..."/>, ker je to pač enostavno. Pogledati moraš
               sklepe vlade za sprejemanje v Državnem zboru, kaj je bilo sprejeto koncem leta in kaj
               se potem tudi realizira. V tem trenutku vam po pravici povem, ne znam. Imamo pa tudi
               spisek donacij, ki se tudi da videti katere to so in ta spisek se da dobiti.</p>
               <p>Odbor za nadzor proračuna je zaprosil vlado, da pripravi oziroma bolj zahteval, da
               pripravimo tudi realizacijo. Mi jo sedaj pripravljajo in bomo pripravili tudi tako, da bo dalo odgovor tudi na to.
               Ker bomo prikazali tudi, bom rekel, kaj je bilo sprejeto in proračun leta 1996,
               postavke, ki so bile na osnovi proračuna, sprejetega proračuna odprte in zaradi tega
               bo tudi zelo jasno, kaj so tiste postavke, ki so v začasnem financiranju. Vlada mora
               potem za vsako postavko povedati na osnovi katerega člena je odprta, mislim, kateri
               člen zakona o izvrševanju je lahko uporabila, da je to odprla. To je popolnoma
               normalno. Hvala.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Mogoče lahko samo jaz pomagam. Zakoni, ki so omogočali dodatno uporabo, tega vlada
               sicer ni želela, ampak je parlament tako odločil, so bili zakon o zagotovitvi
               sredstev za odpravo posledic ujme, lansko leto mislim, da sta bila dva taka zakona o
               družinskih prejemkih, zakon o žrtvah vojnega nasilja. To so skraka zakoni, ki so med
               letom ne glede na sprejeti proračun povečali obseg proračuna, ministrstvo je pa
               moralo v okviru zakona o izvrševanju proračuna, v kolikor ima pooblastil za
               zadolževanje pač najti vire financiranja za to, verjetno sem pa še kakšnega pozabil,
               od teh, ki so vskočili naknadno med proračunskim letom.</p>
            </sp>
            <sp who="SDT2:EngelmanAndrej">

               <speaker>ANDREJ ENGELMAN:</speaker>

               <p>Eno je sigurno, če še lahko pomagam. Na primer, sredi leta v bistvu je bila
               ustanovljena oziroma je uradno začela delati na osnovi zakona Agencija za revidiranje
               lastninskega preoblikovanja. Zaradi tega smo odprli kar nekaj postavk, da so se tu
               zagotovile plače in pa osnovni materialni stroški. Konec leta je bil sprejet tudi
               zakon o sanaciji azbestne tehnologije, zahteva. Jaz sicer ne vem, če je bilo, se
               oproščam, že potem kakšni odhodki iz tega naslova, tudi leto 1996, definitivno so pa
               letos na osnovi tega zakona in še nekaj takih, malenkost zadev. Letos imamo na primer
               jamstveni sklad, ker smo na osnovi tega morali odpreti nove postavke. Letos imamo
               interventni zakon na osnovi, torej tudi lani, se oproščam, tudi lani je bil
               interventni zakon za zagotovitev sredstev za odpravo ujm na cestah. To so bili tisti
               zakoni, za katere se potem tudi, tu se da celo postavka ven, lahko povem katera je
               bila odprta za to zadevo. Razlogi zakaj pač po zakonu se pa potem lahko odpre.
               Hvala.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Dobro. Dajmo nadaljevati. Gospod Pukšič.</p>
            </sp>
            <sp who="SDT2:PukšičFranc">

               <speaker>FRANC PUKŠIČ:</speaker>

               <p>Hvala za besedo. Tistih razlogov za pozni proračun. Jaz bi mogoče dodal samo še
               nekaj. Vedeti moramo, da se je tudi predsednik republike vzel maksimalno možni čas za
               imenovanje mandatarja. Tega sicer nihče ni povedal, to je bila sicer njegova pravica,
               pa vendarle celi mesec dni. In šele od tu naprej je imel mandatar možnost za sestavo
               vlade. Na koncu zelo radi rečejo, da pač poslanci niso izvolili vlade tako dolgo.
               Torej, tudi tu je del resnice. Pa kakorkoli že, to kar je danes pred nami pač je,
               seveda poračun, ne proračun. Vendar bi vsekakor pričakoval od vlade, da je v tem času
               naredila, da tako rečem, samo na eni strani bilanco prihodkov in odhodkov okvirno za
               svoj, torej predvideni mandat, v narekovajih seveda štirih let. In v tej bilanci
               prihodkov in odhodkov bi zelo hitro lahko videli, ali je res samo to leto takšno
                  leto, ki ga bomo
               zaključevali s primanjkljajem, ker iz te bilance prihodkov in odhodkov bi se videlo,
               ali bodo naslednji proračuni globalno, torej razvojno naravnani oziroma iz ene takšne
               strani bi se lahko videlo gospodarstvo in bi se seveda lahko videli ti razvojni
               programi ter jasno največja, torej največja blagajna, ki pač tu odnaša oziroma gre iz
               proračuna, to je ZPIZ, saj vemo, da je bilo lansko leto nekje 66, letos pa 111
               milijard tolarjev, torej če bi imeli pred sabo za naslednja 3 leta, za naslednje
               obdobje torej to bilanco narejeno, bi nekako lažje, torej bom rekel vzeli v zakup, da
               je pač to leto mimo in da je minilo brez proračuna, pač tako, kakor se je kdo znašel
               in si pomagal. Globalno pa seveda se v tem proračunu vidi, da procenti pri osebnih
               dohodkih zaposlenih naraščajo enormno, torej preko 20, preko tistih inflacijskih
               stopenj, da procenti pri amortizacijah enormno padajo, to pa pomeni pod 50% itd.,
               tako da iz tega je seveda to, v glavnem na vseh področjih na vseh ministrstvih.</p>
               <p>Drugo, na kar bi rad opozoril, še nobeden od razpravljavcev do danes ni. V zakonu o
               lokalni samoupravi piše, da mora občinski svet dva meseca po državnem proračunu
               sprejeti svoj občinski proračun. Kolikor občinski svet proračuna ne sprejme v letu
               1997 za 1997. leto in ne sprejme proračuna za 1998. leto, potem mu naslednjega 1.1.
               preneha mandat. Glede na to, da ni državnega proračuna in da niso dolžni občinski
               sveti, če ni državnega proračuna, tega narediti, se lahko torej zgodi, da bomo drugo
               leto s 1.1. brez občinskih svetov ali kaj se bo tu dogajalo.</p>
               <p>In tretje, rad bi seveda povedal, da se popolnoma strinjam, torej s stališčem
               Gospodarske zbornice, ki pravi, da proračuna za 1997 ne potrebujemo, ker ga ni, ker
               je to ad acta, ampak da je nujno potrebno pripraviti pogoje za gospodarjenje oziroma
               povedati, kakšni bodo pogoji, to pa bi se verjetno dalo, to kot sem že prej rekel, če
               bi imeli bilanco prihodkov in odhodkov za naslednja tri leta pripravljena.</p>
               <p>No, in opozoriti je potrebno še na to, na kar je opozoril gospod Arhar, ko je
               govoril o najemanju ugodnih kreditov, ko je govoril o tem, da so krediti danes, torej
               zelo ugodni in da seveda z leti odplačevanja te ugodnosti tudi splahnijo oziroma
               upadejo in bomo zopet več morali odvajati tudi na tem področju. Hvala lepa.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Hvala. Gospod Henigman.</p>
            </sp>
            <sp who="SDT2:HenigmanBenjamin">

               <speaker>BENJAMIN HENIGMAN:</speaker>

               <p>Hvala lepa, gospod predsednik. Tudi jaz bom za začetek rekel, da se ne bi rad
               ponavljal, kot je že nekaj predgovornikov povedalo, samo dejstvo je, da je proračun
               akt, ki ga v skladu s poslovnikom sprejemamo konec leta za naslednje leto. Objektivne
               okoliščine so bile seveda take, da bi se proračun lahko sprejemal do polletja, če bi
               ta vlada resno računala s tem, da se ga sprejme za tekoče leto. To govorim pač iz
               izkušenj. Tisti, ki smo že prej bili v parlamentu, dobro vemo, da se da proračun
               napraviti relativno zelo hitro in da se ga da tudi v tistih 90-ih dnevih tako
                  urediti, da odgovarja
               gospodarski situaciji v državi oziroma tako kot govorimo, da bi bil razvojno
               naravnan. Ker pa se je zavlačevalo s tako imenovanimi pogajanji, jaz pač poskušam
               koalicijo razumeti pa ji nočem kakšnih očitkov dajati, se je prišlo v jesen, ko
               praktično zdaj poslanci eni in drugi, se pravi koalicijski in opozicijski, nimamo
               nikakršne možnosti vplivati na porabo proračunskega denarja in tudi ne na vso ostalo
               javno porabo. Če govorim zdaj prav iz tega finančno gospodarskega vidika kot poslanec
               teh dveh odborov, je to, bom rekel, kot naravna nesreča ali pa katastrofa te države.
               To se pravi, da bi mi kot odbor ugotoviti, da je vlada na tem področju padla.</p>
               <p>Če pa gremo bolj natančno gledati številke, potem pa ugotavljamo, da so trendi ravno
               obratni od tistega, kar piše v proračunskem memorandumu za leto 1997 in za kasnejša
               leta. Vlada se sicer izgovarja, da bo v letošnjem letu to še nekoliko slabše, v
               naslednjih letih pa bomo vse to uredili. Bom kar takole rekel: <q>"Figo bomo uredili."</q>
               Če hočemo to urediti, vsak, ki je kdaj proračun delal v podjetju oziroma nek finančni
               plan, ali v občini ali v družini doma, kaj šele v državi, izhaja iz določenih
               predpostavk. In predpostavke v državi so seveda zakoni oziroma tiste omejitve, ki ti
               dajejo določeno smer oziroma določeno fiksno obvezo. Če ni spremembe pokojninskega
               sistema in če ni spremembe socialnega sistema se seveda tudi v naslednjem letu ti
               negativni trendi ne bodo obrnili. Katere negativne trende mislim?</p>
               <p>Prvič smo prišli do primanjkljaja v državnem proračunu oziroma v javnih financah, to
               se pravi, da smo izgubili argument, s katerim smo se pred Evropo hvalili, da imamo
               uravnotežene javne finance.</p>
               <p>Drugič je poraba, tako kot piše Gospodarska zbornica, vendarle enkrat jasno in glasno
               se je končno postavila na stran ustvarjanja nove vrednosti in gospodarstva, je poraba
               daleč večja, mislim, da je 11 % v globalu od bruto družbenega proizvoda, ki bo,
               recimo 3,5%, če boJaz še tej številki ne verjamem. Je vprašanje, če je ta številka
               taka.</p>
               <p>Potem, kar je treba reči, je to, da se povečujejo postavke, ki pomenijo direktno
               potrošnjo - plače zaposlenih v državni upravi in navzdol vse do občin. Jasna
               gospodarska aktivnost oziroma strategija k boljšemu ekonomskemu stanju v državi in
               razvoju bi morala seveda te postavke nižati in povečevati tako imenovane
               investicijske ali pa razvojne postavke. Ker se tega v letošnjem letu ni dalo storiti,
               je prišlo nalašč do zakasnitve in dejansko bi zdajle odbor najboljše naredil, če bi
               zavrnil ta proračun, ker je vendarle, vsaj jaz upam tako, začasno financiranje, ki je
               pod velikim vprašanjem ustavnosti v državi, manjše zlo kot pa potrditev državnega
               proračuna, ki ima še večje indekse kot začasno financiranje. Tukaj se absolutno
               strinjam z Gospodarsko zbornico, ki pravi, da tega proračuna ne potrebujemo, ker s
               tem bomo samo legalizirali stanje, do katerega pa se nismo opredeljevati in na
               katerega nismo kot parlament vplivati celo leto. Tega si prejšnja vlada, v kateri smo
               bili tudi Krščanski demokrati, ni dovolila in mislim, da je to totalno
               nesprejemljivo.</p>
               <p>Seveda z moralnega vidika in z vidika gospodarstva se pač direktorji
               gospodarstveniki sprašujejo, jaz se tudi posvetujem z ljudmi kaj si mislijo o tem, kam država gre. Je pa en
               drug problem. Govorimo o pravni državi in o zaščiti upnikov, in o finančni
               disciplini. In če ne sprejme država na predlog vlade proračuna kot osnovni postulat
               za pravno državo, najvišji organ v bistvu, potem hočemo pričakovati od podjetij in od
               posameznikov, da se bodo držali nekega reda. Kaj šele recimo druga, spodnja faza so
               občine. Kako bomo občinam pogledali v oči, prej sem prebral iz Odbora za lokalno
               samoupravo, da naj bi vendarle za leto 1997 vlada določila okvir, kako se že pravi,
               izravnave oziroma financiranja. To ne govorim za to, kar tako, ampak ker v bistvu je
               treba biti plat zvona. Za naslednja leta ne za letošnje leto. Za letošnje leto je
               prepozno. In jaz bi se pridružil tistim, ki pravijo, da je to neke vrste farsa
               oziroma, da je to ena ignoranca, ki se jo v bistvu vlada kakršnakoli, s katerokoli
               stranko ne bi smela dovoliti. Kar se nam pa še dodatno dogaja je pa to, da se na
               odborih ugotavlja, da so nekatere postavke premajhne, ali pa da bomo to tako ali tako
               uredili z amandmaji pri sprejemanju proračuna, ker si vlada ni dovolila, da bi sama
               uredila nekatere stvari. Se pravi, tisto črno, umazano delo naj bi pa potem prevalila
               na parlament. Hvala za tako prozorno strategijo. Za zaključek bi samo to rekel. Glede
               na zakone, ki nas čakajo, če se želimo humagolizirati ali pa prilagoditi za vstop v
               Evropsko unijo je ta proračun ravno kontra temu, kar se pričakuje. In na tak način ne
               more noben trditi, da se približujemo Evropski uniji z zakoni, ki se sprejemajo in da
               smo na pravi poti. Na križišču smo se obrnili ravno obratno. In sprašujem se, ali je
               cilj te vlade, da pridemo v ta okvir ali pa nekaj ravno obratnega. Hvala lepa.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Gospod Trofenik se je javil.</p>
            </sp>
            <sp who="SDT2:TrofenikVili">

               <speaker>VILI TROFENIK:</speaker>

               <p>Hvala lepa za besedo. Jaz bom malo neresno začel in malo šaljiv pri temu, je precej
               žalostno. Lepše je biti v opoziciji v vsakem primeru, v takem stanju kot je. Drugič
               pa, vsi predhodniki oziroma vsak ima to pravico, pravijo, da ne želijo ponavljati
               nekaterih stvari. V računstvu imamo orodje za to. Pač izpostavimo tisto, kar se
               ponavlja, da zmanjšamo število operacij in bi mogoče bilo tu tudi kaj dobrega
               zmanjšati. Proračun, kakršenkoli je, je pač odraz stanja, v katerem smo, hoteli ali
               ne hoteli. In kriviti to vlado, da je izključni krivec za to stanje, kakršno pač je,
               milo rečeno ni res. Pa ne želim biti zagovornik vlade za vsako silo, ampak eden izmed
               razpravljalcev je opozoril tudi, kar je dejstvo, da je stanje kakršno koli je tudi
               posledica sprejemanja nekatere zakonodaje na pamet, za katero pa prihaja račun
               oziroma finančne posledice. In dejstvo je, da razvojna komponentna ali če hočete,
               investicijski del proračuna absolutno premajhen, ampak ob tem pa pozabljamo, da je to praktično, če bi hoteli
               priznati ali ne, posledica zatečenega stanja na področju pokojninskega zavarovanja.
               Tak preskok na strani stroškov kot je, je nujno potreben, da se v tem stanju kot je
               pokrije luknja, ki je pa posledica zniževanja prispevkov, to pa nihče ne prizna, da
               je to bilo v razvojni funkciji razbremenjevanja gospodarstva, če smo hoteli ali je to
               dejstvo. Pa to ne razumeti kot zagovarjanje vlade, ampak to je dejstvo in pri
               kritiki, če hočemo biti objektivni, razen če ne stremimo za poceni učinki medijskimi,
               je to dejstvo, ker če ne bi bilo potrebno toliko povečati zaradi razbremenjevanja
               oziroma na strani odhodkov, da se ohrani pokojninski sistem, ki se ga pa na kratek
               rok ne bo dalo spremeniti, bi investicijska komponenta bila bistveno verjetno
               drugačna. Res ni za hvaliti dejstvu, da prihajamo prvič v primanjkljaj, vendar pa
               moramo biti pošteni in trezni in primerjati ta primanjkljaj. S takim primanjkljajem
               bi se marsikdo rad pohvalil, pri nas je to negativna točka, ker do zdaj primanjkljaja
               ni, ampak v bistvu je red velikosti primanjkljaja oziroma zavestna odločitev, v
               kateri višini. Do višine anuitet za kredite oziroma za zadolževanje iz preteklosti.
               Se pravi, to je zatečeno stanje, v preteklosti je pač nekdo potrošil, ali je
               anticipirana poraba bila in ni možno izključno prevaliti na vlado, ki še nima enega
               leta za sabo. Seveda zdaj govoriti, ali bi bilo možno mesec in pol prej ali ne, jaz
               se tudi strinjam, da bi verjetno bilo možno kaj prej napraviti, stanje pa ne bi bilo
               čisto nič drugače in zato ni možno resno jemati, čeprav so kritike nujne in
               upravičene, ampak da bi, če bi sprejeli proračun, teoretično govorimo, tudi junija,
               bilo kaj drugače. Fiksni stroški države so previsoki in fiksni stroški se v mesecu
               ali dveh ali v treh ne da spremeniti, pa če to hoteli ali ne. Tega se je treba
               zavedati in verjetno bo treba to korenito spremeniti, seveda pod nekimi določenimi
               predpostavkami.</p>
               <p>Zdaj, če hoče človek biti korekten, proračun je nujno potreben in seveda v fazi,
               postopkovni, v kateri smo, ko je treba oceniti, ali z njim naprej ali ne, seveda še
               taka kritičnost, pa taka mera kritičnosti ne pomaga nič, ampak je treba ugotoviti, da
               je treba postopek speljati in priti do čim kvalitetnejše in dokončne rešitve ali
               akta, ki kolikor je še sploh možno v tej situaciji, zato pač jaz v tem trenutku v
               imenu Slovenske ljudske stranke, ki se najmanj čuti krivo za zatečeno stanje, pač ne
               morem drugo reči, kot da je treba nadaljevati in da iz tega vidika ocenjujemo, da je
               predloženi proračun za letošnje leto kljub časovni stiski, kljub upravičenim
               pomanjkljivostim, ki so, to je treba priznati, treba pač peljati naprej in zato
               podpiramo, da se postopki nadaljujejo. Seveda zelo medijsko učinkovito in pa iz
               opozicijskega stališča je verjetno seveda sprejemljivo govoriti o tem, da so si
               stranke nekaj vzele za sebe. Pozicijske stranke so skozi pogajanja o proračunu
               poskušale uveljaviti svoj program, niso pa te, kolikor so uspele, je seveda druga
               stvar, niso pa jemale ničesar za sebe in to stalno medijsko poudarjanje, da je nekdo
               jemal nekaj za sebe, meni je to tuje, mislim, da gre za državni proračun. V praksi se
               dejansko to še dogaja in mislim, kdorkoli je na oblasti, s takimi pristopi pač
               seveda, če vzgajamo javnost v tem smislu, ne bo pozitivnega odnosa tudi če bi imeli najkvalitetnejši. Ne
               pristanem na to, da je šlo za neke zadeve. Ob tem pa je treba poznati, da gre za
               plačilo celega kupa računov tudi iz bližnje preteklosti, zlasti konca lanskega leta,
               ko bo prišlo do konkretne razprave, do konkretnih kvantifikacij in bo to tudi možno
               pokazati. Da se izstavljajo računi, ki so primerljivi z delom primanjkljaja tudi na
               račun bližnje preteklosti konca preteklega leta, pa ne samo zaradi zakonodaje
               spremenjene ali nove in premalo premišljene, ampak tudi želje po kakšnih drugih
               učinkih na kratek rok. Hvala lepa.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Hvala. Gospod Špiletič.</p>
            </sp>
            <sp who="SDT2:ŠpiletičBogomir">

               <speaker>BOGOMIR ŠPILETIČ:</speaker>

               <p>Se opravičujem. Ob moji razpravi nisem imel pred seboj zakona o izvrševanju
               proračuna, vendar se bom ponovno vrnil na že opozorjene razlike in izhajam iz tega,
               kar je doslej že pojasnil gospod Engelman. Namreč 4. člen, na katerega se je
               skliceval, da omogoča uporabo preko načrtovanih proračunskih okvirov, če so bili
               kasneje sprejeti zakoni, berem povsem drugače. In sicer ta člen jasno pravi, če se
               med izvajanjem proračuna sprejme zakon na podlagi katerega nastanejo nove obveznosti
               za proračun, določi Vlada Republike Slovenije znesek odhodkov za tak namen za tekoče
               leto v okviru pričakovanih prihodkov in obsegov zadolžitve, ki je določen s
               proračunom.</p>
               <p>Hkrati je gospod Engelman pojasnil še nekaj drugega, da pa kupnina iz naslova
               privatizacije v obsegu proračuna za leto 1996 ni zajeta. To me pa zopet čudi, ker pa
               tretji odstavek tega istega člena pa nedvoumno pravi, da se proračun poveča za znesek
               prihodkov iz naslova plačanih kupnin in ponovno se utemeljeno sprašujem, ali je
               mogoče zaupati podatkom, ki so izhodišče za predlog proračuna za leto 1997, ki je
               predmet današnje razprave.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Gospod Engelman.</p>
            </sp>
            <sp who="SDT2:EngelmanAndrej">

               <speaker>ANDREJ ENGELMAN:</speaker>

               <p>Sem že prej opozoril, da je notri v tabeli jasno navedeno, da zaradi lažjega
               odločanja v predlogu realizacije za leto 1996 niso zajeta sredstva kupnin, da so
               zajeta v posebni tabeli.</p>
               <p>Glede na tolmačenje 4. člena bi posebej poudaril, da je tako tolmačenje člena kot
               sem ga navedel bil prerazpravljan in sprejet v Državnem zboru. Zakaj? Zaradi tega,
               ker je Državni zbor pred leti, ko smo pač oblikovali to določilo ugotovil, da v
               nasprotnem primeru je potrebno v vsak tak zakon napisati, da se kakršnikoli zakon, ki
               je v veljavi to ali drugačno pravico zahteva nek odhodek, lahko uveljavi samo z novim
               proračunom ali rebalansom. Po domače povedano prišlo bi lahko tudi do tega, da
               določenih pravic, ki so podeljene ne bi bilo moč realizirati ali pa drugače povedano,
               nobenega interventnega zakona praktično ne bi mogli realizirati. Kajti vemo tudi, bom
               rekel, da rebalans traja najmanj en mesec. Po poslovniku se lahko začne obravnava
               rebalansa šele en mesec po tisti. To določilo je bilo tudi prerazpravljano v Državnem
               zboru tudi na bivšem Odboru za nadzor proračuna in smo to pojasnili kako. Je pa
               nekaj. Vlada pa ne more čez tisti limit, ki se mu reče zadolževanje, ker za tisto pa
               je potrebna sprememba zakona.</p>
               <p>V kolikor bo Državni zbor želel, da se praksa spremeni, v redu, samo potem je res
               treba tudi zadnji člen vseh
               zakonov, bom rekel skoraj manj iti.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Gospod Špiletič, še enkrat.</p>
            </sp>
            <sp who="SDT2:ŠpiletičBogomir">

               <speaker>BOGOMIR ŠPILETIČ:</speaker>

               <p>Jaz moram reči, da se izredno čudim, da izvršna oblast, ki bi morala prva
               zagotavljati pravno državo to niti približno ne izvaja. Smešno je, da se danes tu
               državni sekretar sklicuje na razprave v delovnih telesih tega Državnega zbora. Če je
               Državni odločal resnično o tem tolmačenju, potem bi morala o tem obstajati avtentična
               razlaga 4. člena. Kolikor jaz vem, tega ni oziroma vsaj ne poznam. Če je, me prosim
               popravite. Sicer pa retorično vprašanje, ali veljavni zakon velja in ali velja ta
               tudi za vlado je enostavno smešen, neresen in kaže ponovno odnos te vlade do
               proračuna.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Sme še jaz ob tem nekaj reči? V zakonu o porabi sredstev za kupnine piše, da to ni
               sestavni del proračuna. Tja notri sem jaz pripeljal amandma, da se vsaj v zaključni
               račun da. Ta 4. člen je potem gospod Engelman predlagal tak kot je samo za to, da smo
               zagotovili, da se ta sredstva izkazujejo transparentno pred poslanci. Če tega člena
               ne bi bilo, tudi izkazovanja v posebni tabeli ne bi bilo in bi poslanci ostali brez
               informacij o tem, zakaj je bila uporabljena kupnina. Zato se mi zdi nesmiselno zdaj
               tukaj preganjati vlado, Engelmana, kogarkoli, ker je to edini poskus, kako mimo
               matičnega zakona, ki ureja porabo kupnin pripeljati stvar pred poslance. Gospod
               Špiletič, ti pa tukaj sumiš ravno nekaj nasprotnega. Ne. To je bilo narejeno zato, da
               sploh pride v parlament. Tako, da se mi zdi to nesmiselno. Jaz bi ob vseh teh
               diskusijah rad<gap n="..."/> Replika.</p>
            </sp>
            <sp who="SDT2:ŠpiletičBogomir">

               <speaker>BOGOMIR ŠPILETIČ:</speaker>

               <p>Če gremo tako razlagati, vsak zakon, ki je bil sprejet in kdo je kak amandma
               predlagal in katerega bomo bolj upoštevali in katerega manj, potem je konec pravne
               dežave. Potem bom jaz začel naštevati svoje amandmaje in vso zgodovino sprejemanja
               zakonov in najbrž še vsakdo, ki sedi v tej komisiji in potem se neha veljavnost
               zakonov. Ne vem, kako pravo bomo potem uvedli. Tako, da tvoja argumentacija ravnanja
               vlade in upravičevanje menim, da ne stoji. Moram pa reči, da se nihče ni opredelil,
               še doslej ne, ali je ta proračun, ki ga tukaj imamo sploh vložen v skladu z zakonom
               oziroma ali v celoti upošteva 88. člen zakona o izvrševanju proračuna, namreč vsaj za
               eno agencijo nimamo pred sabo finančnega načrta. Tudi to postavljam kot vprašanje,
               ali so izpolnjeni pogoji za dokončno obravnavo.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Za agencijo za sanaicjo bank. <stage>(Glas iz ozadja.)</stage> Predlog proračuna je vložen v skladu
               s poslovnikom. Ob njem je treba vložiti še vrsto drugih aktov. Zdaj, lahko obstaja
               ocena, da eden od teh spremljajočih aktov, ki sicer nimajo neposredne zveze s
               proračunom ni tak, kot bi moral biti. Jaz moram reči, da sploh nisem tega preveril.
               Ampak, če je to res, potem je to dejstvo, da to ne ustreza točno dikciji. Zdi se mi
               pa vprašanje presoje zdaj, res presoje, ki zahteva navsezadnje odločitev odbora. Ali
               je zdaj, zaradi tega ker je priložen pomotoma ali hote samo delovni načrt, ne pa
               finančni načrt ene od številnih agencij zato smisleno obravnavati predlog proračuna
               ali ne? Ali bomo zdaj najprej počakali, da tisto pride? Jaz osebno menim, da sicer to, če je temu res tako, to
               ni ravno v čast vladi, gre pa za malenkost, ki se mi zdi, da ne vpliva na vsebino
               razprave o proračunu. No, ampak to je stvar opredelitve vsakega posameznega člana
               odbora oziroma poslanca.</p>
               <p>Če dovolite, bi jaz rad rekel samo eno reč. Jaz sem poslušal te razprave in da se ne
               bom še jaz ponavljal na temo, ki jo je načel pravzaprav gospod Trofenik, bi rad rekel
               samo to. Mislim, da je bilo danes tukaj izrečenih vrsta stvari, ki po eni strani
               ilustrirajo tudi dvoličnost ali pa dvojno življenje posameznih poslancev. Predlog
               tega proračuna nedvoumno ni, kakor temu rečemo, razvojno naravnan. Po drugi strani je
               treba vedeti, da so izdatki za financiranje obveznic za sanacijo bank. Da so vnovčena
               jamstva. Da so transferji v ZPIZ itn., vse sredstva, ki so namenjena razbremenitvi
               gospodarstva, ne subvencijam v danem smislu, ko je bilo nekaj usmerjeno neposredno v
               neko firmo, ampak razbremenitvi na sploh, ker mislim, da je nevtralnejši in boljši
               pristop. Tovrstnih sredstev brez transferov v ZPIZ je v tem proračunu 3,2% bruto
               domačega proizvoda, kar je, lahko rečem, podatek, za katerega se nam ni treba
               sramovati v primerjavi z drugimi evropskimi državami. Iz tega vidika, torej na ta
               posredni način je ta predlog proračuna še kako razvojno naravnan. Dejstvo pa je, da
               tega lastnega investicijskega dela pa nima v tolikšni meri, kot bi si vsi tukaj
               prisotni želeli, da se ta del, ki bi ga lahko poimenovali za variabilni del državnega
               proračuna, iz leta v leto zmanjšuje, da je to proces, ki bo to državo lahko stal
               prihodnosti, ampak da je boter tega procesa, ne vlada, ne prejšnja vlada ne sedanja
               vlada, ampak izključno parlament in to na podlagi poslanskih amandmajev in me prav
               zanima, dragi kolegi iz odbora, ko razprava o zmanjševanju pravic iz naslova zakona o
               družinskih prejemkih, ko bo razprava o zmanjševanju pravic iz naslova pokojninske
               zakonodaje, ko bo razprava o zmanjševanju pravic iz naslova zakona o delovnih
               razmerjih, pa zakona o zaposlovanju in zavarovanju za primer brezposelnosti. Ko bo
               razprava o zmanjševanju pravic iz naslova drugih zakonov, ki opredeljujejo socialne
               pravice itn., koliko bo takrat govora o potrebi po razvojni komponenti proračuna,
               kajti vsaka taka razprava, vsak dan, vsak tak amandma je pravzaprav amandma na
               proračun, posredno in recimo vrsta stvari, ki predstavljajo tukaj velike težave
               zaradi izjemno hitro rastočih stroškov, ki predstavljajo osebno porabo, na primer
               žrtev vojnega nasilja, delno vojni veterani, družinski prejemki itn., vsi ti, ki
               izjemno hitro rastejo, poleg problema transfera v ZPIZ, ki jih je omenil že gospod
               Trofenik, so rezultat amandmajev, ki so bili vloženi v parlamentu in ki jim je vlada,
               prejšnja vlada, v kateri so bili Krščanski demokrati, nasprotovali, pa so pač bili
               sprejeti zato, ker je bila večina poslancev za. Zato se mi zdi, da je sicer korektno
               opozoriti na ta problem. Fino je, če na to opozarja tudi opozicija, ki je na to danes opozarjala zelo
               ekstenzivno. Ampak, fino se je pa tega zavedati potem pri razpravah o konkretnih
               zakonih v Državnem zboru. Do te razprave bo prišlo in takrat, vsaj zase lahko rečem,
               bom videl, če se bodo današnje razprave ponovile. Dosedanje izkušnje mi kažejo, da v
               glavnem ni tako.</p>
               <p>Druga reč. V zvezi s tem, ali je tokratni predlog proračuna sploh še potreben, ali
               ni. Treba je vedeti, če bo ta proračun sprejet tam okoli 20., 25. novembra, pa bo
               potem čakal na veto Državnega sveta, pa bo potem recimo objavljen v Uradnem listu, pa
               bo to nekako okolil 3., 5. decembra uveljavljeno. Vseeno je pomemben. Pomemben je
               zato, ker obstoječi zakon o začasnem financiranju daje limit za porabo na 709,4
               milijarde. Ta limit je seveda dokončen limit za marsikateri investicijski izdatek,
               ker ga v času od 3. ali pa 5. decembra do 31. decembra ni moč realizirati. Ni pa to
               dokončen limit, teh 709,4 milijarde za izdatke, ki jih je pa moč realizirati v zelo
               kratkem času, dveh, treh tednih do konca koledarskega leta. To so pa nekatere
               subvencije, to so kapitalske investicije into je del materialnih stroškov. Pa odvisno
               od podzakonskih aktov so to tudi plačila storitve javnim zavodom, pri čemer je
               posebej pomembna ali pa posebej problematična znanost. Tako, da razprava o tem
               predlogu proračuna ni razprava o poračunu. Je razprava sicer res o majhnem delu
               proračuna, ampak je ta razprava. In moram reči, da odločno nasprotujem tezi, da
               predlog proračuna, je pravzaprav čisto brezveze, da itak nič ne more pomeniti, da
               pomeni samo pokritje že realiziranih izdatkov. Ni res. Ne pomeni tega pokritja. Če bi
               proračunska številka bila 709.4 milijarde, potem bi to pomenilo. Dokler pa obstaja ta
               razlika in to zelo pomembna razlika, pa temu ni tako. Zato se mi zdi pomembno
               analizirati razpravo vseeno o tem. Vseeno se mi zdi pomembno analizirati razpravo o
               posameznih izdatkih in to seveda predvsem o tistih izdatkih, za katere obstaja
               tehnična možnost jih realizirati v mesecu decembru. Tam je pa še kako pomembna
               odločitev Državnega zbora, ali bo neki izdatek tak ali drugačen. Obstajajo sicer
               razmišljanja, za katere pa upam, da bo Državni zbor v celoti proti, takrat bom pa jaz
               tudi prosil za podporo opozicijo, da bi fiskalno leto podaljšali preko koledarskega
               leta, to je ena tehnika, ki jo je uporabljala bivša država. Upam, da takega predloga
               v obliki amandmaja na predlogo zakona o izvrševanju proračuna ne bom zagledal v
               parlamentarni proceduri ampak če ga bom bom sam osebno nanjga opozoril in takrat bom
               vse takrat prosil za podporo, da se taki praksi, ki nas je veliko stalo v
               preteklosti, torej izkrivljene statistike izognemo. To bi bila pa druga tehnika, kako
               nekatere stvari vseeno realizirati ne glede na to, da bi bile preko konca
               koledarskega leta. Jaz, dobro, nekako sem poskušal replicirati večim na dve temi. To
               je tema, ali sploh še ima smisel to obravnavati, ali ne. Mislim, da ga ne. In, na temo pomanjkanja razvojne
               komponente. Sem končal. Želi še kdo? Gospod Pucko.</p>
            </sp>
            <sp who="SDT2:PuckoCiril">

               <speaker>CIRIL PUCKO:</speaker>

               <p>Hvala lepa, gospod predsednik. Spoštovani prisotni, bilo je veliko kritičnega
               povedanega o tem proračunu, veliko tudi upravičeno, ampak niso pa bile dane nobene
               rešitve teh dilem. Zato upam oziroma sem prepričan, da bomo vsi skupaj znali prave
               rešitve dilem, pred katerimi se Slovenija nahaja pri obravnavi proračuna za naslednje
               leto, kajti to je tisti moment, o katerem bomo dejansko odločali. Pri tem proračunu
               pa v bistvu odločamo samo o tistem delu, ki še ni porabljen. Zato predlagam, da odbor
               ob sklepih, ki jih bo že tako sprejel, iz korektnosti vsaj do članov tega odbora
               zahteva od vlade oziroma sprejme sklep, da nam do naslednje razprave na tem odboru
               predloži dejansko realizacijo uporabljenih sredstev po posameznih postavkah v obdobju
               1 do 9, ker bo to takrat tudi na voljo. Tako bomo vsaj približno vedeli o čem sploh
               odločamo. Šlo bo za en določen odstotek celotnega proračuna oziroma celotne
               proračunske porabe in korektno je, da vsaj ta matični odbor ve, o čem dejansko
               odločamo. To bo tudi, po mojem mnenju, minimalni korak k čim večji preglednosti in
               možnostim nadzora proračunske porabe. Še enkrat poudarjam, prepričan sem, da bomo na
               osnovi današnje razprave znali vsi skupaj najti pri razpravi o proračunu za leto 1998
               na bistvene dileme. To se pravi kdaj začeti pokojninsko reformo, način te, hitrost,
               razbremenjevanje gospodarstva, zniževanje stroškov dela, povečevanje konkurenčne
               sposobnosti, varčevalni programi v državni upravi in tako dalje in tako dalje. Če bo
               današnja razprava dala vsaj določene odgovore na ta vprašanja, potem je dosegla
               namen, drugače mislim pa, da je, preprosto povedano, izguba časa. Hvala lepa.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAč:</speaker>

               <p>Hvala. Gospod Kebrič.</p>
            </sp>
            <sp who="SDT2:KebričIvan">

               <speaker>IVAN KEBRIČ:</speaker>

               <p>Predgovorniki so se v glavnem osredotočili na odhodkovno stran, češ, vse je preveliko
               oziroma poudarjali, da je za gospodarstvo in druge dejavnosti pa premalo. To se
               pravi, nihče se pa ni dotaknil dohodkovne strani, kje pa so še tam rezerve, da ti to
               povečali in sploh verjetno ne bi primanjkljaja bilo. Ampak samo primanjkljaj, deficit
               ni tako tragičen, če pogledamo po svetu, če pogledamo kakšen primanjkljaj imajo
               Združene države Amerike pa se tudi vsako leto trudijo kaj bodo in kako bodo. Dokler
               bomo v stanju in iz memoranduma izhaja, da smo naravnani odpravi tega primanjkljaja
               in potem no, da bomo prišli v suficit. Na drugi strani bi pa še poudaril to, kar je
               že predsednik dejal. Naši predhodniki in tudi mi smo sprejemali zakone, ki so širili
               socialne pravice. Sedaj pa sami sebi hočemo to ali ono odvzeti in vam povem jasno in
               glasno, ko se bomo srečali s kratenjem oziroma zmanjševanjem socialnih pravic, se
               ozrimo po svetu kaj se v drugih državah, ki se tega lotevajo, dogaja. Vlada pade,
               nemiri takšni in drugačni
               zmanjševanje socialnih pravic, se ozrimo po svetu, kaj se v drugih državah, ki se
               tega lotevajo, dogaja, vlada pade, nemiri takšni in drugačni. Mislim, da se bomo
               morali osredotočiti predvsem na to, kako bomo na drugi strani več prihranili, da bomo
               lahko te stvari pokrivali. Mislim, da bi se morali, ne samo, da kritiziramo to, ampak
               da bi morali potem konkretno predlagati, kaj pa bi na ta način, da bi lahko se temu
               ali onemu izognili, boljšega, na kateri način storili. Hvala.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Hvala lepa. Še Pukšič. Sicer pa predlagam, da počasi poskušamo zaključiti.</p>
            </sp>
            <sp who="SDT2:PukšičFranc">

               <speaker>FRANC PUKŠIČ:</speaker>

               <p>Jaz sicer ne vem, ampak v svojem imenu seveda se bom predsedniku odbora zahvalil za
               kritiko nas poslancev, ki smo tako ali tako vsega krivi in v poduk, da ko bo socialna
               zakonodaja, upam, da bo gospod predsednik predlagal kakšen predlog, kako in kaj naj
               glasujemo. Nam pa verjetno ni potrebno niti pogledati ali prebrati tega. Skratka
               protestiram proti takšnemu načinu razpravljanja. V ustavi Republike Slovenije piše,
               da smo pravna in socialna država. Smo pa hudiča, ne pravna in ne socialna država,
               500.000 nerešenih problemov na sodiščih, to nas verjetno ne uvršča v pravno državo in
               kar se tiče socialne države, 140.000 brezposelnih, to so družine. Seveda, gospod
               Kebrič, govori pa o določenih prilivih še iz kakšne druge strani, ki je možen, jaz
               verjamem, da je možno, vendar iz pokojnin 20.000 tolarjev, pa še nekaj manj, ki jih
               dobivajo kmečki upokojenci, ja, zdaj ste jim dvignili pokojnine za 0,8%, ali veste,
               koliko sploh to pomeni, kakšne številke so to. Lepo vas prosim, ne poslancev
               opozarjati, da se ne smemo zavzeti za tisti najnižji sloj prebivalstva, ki pa
               verjetno životari iz dneva v dan in ne vem, stopiti malo med te ljudi, pa boste
               videl, kaj se dogaja.</p>
               <p>Drugo pa, če govorimo o proračunu ali poračunu, govorimo o poračunu, še enkrat bom
               poudaril, tudi občine nekatere niso spale, pa so skupaj s samoprispevki, skupaj s
               pogodbami občanov itn., investirale v šolstvo, v telefonijo, v ceste itd., na tisti
               investicijski denar, ki pa bi naj na demografiji pripadal do 30%, pa čakajo kot pes
               na kost, pa še zdaj ne vedo, kdaj bodo dobili oziroma, če bodo dobili, roki plačil pa
               so torej že zdavnaj mimo. Kdo je pa lani v občinah računal, da bo ta država, da bomo
               imeli takšno vlado, kontinutete 10 let že s premierom in finančnim ministrom in da
               bomo imeli proračun za božič ali pa za svetega Miklavža. Hvala lepa.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Dobro. Gospod Pukšič, jaz verjamem, da je kakšna občina, ki se je v nasprotju z
               zakonom zadolževala za kakšne investicijske izdatke, ima težave, ampak jaz mislim, da
               vseeno to ne more preiti ali pokriti dejstva, da je, skratka obseg pravic, ki so
               fiksne oziroma tako imenovanih fiksnih izdatkov, če je šla vaša razprava v to smer, v
               državnem proračunu prevelik, da je to nastalo iz različnih razlogov, na podlagi vrste
               zakonov iz preteklosti, iz pred leta 91 in na podlagi vrste zakonov, ki jih je predlagala vlada in seveda
               na podlagi velike vrste amandmajev, ki so jih vložili posamezni poslanci. Tako pač
               je. Ampak dobro, saj nisem<gap n="..."/> Gospod Pukšič, še enkrat.</p>
            </sp>
            <sp who="SDT2:PukšičFranc">

               <speaker>FRANC PUKŠIČ:</speaker>

               <p>Predsednik, samo toliko. Že davno smo predlagali in ne vem, kaj še čaka ta vlada za
               spremembo te največje postavke, torej okoli pokojninskih reform in tako dalje. Pa saj
               vemo, da bi se to že moralo začeti pred dvema, tremi leti, ampak je zopet leto okrog
               in se še nič ni zgodilo. Zato sem tudi prej čisto na začetku razprave povedal, da bi
               bilo pač dobro, če bi imeli za ta, torej naslednja tri leta prihodke in odhodke,
               torej tiste tri vrstice napisane in iz tistega bi se dalo razbrati, ali bo res
               naslednje leto pokojninska reforma, ali ne bo, ali gremo še globlje v debalans
               oziroma v minus tega proračuna ali kam. Hvala lepa.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Gospod Čuk se je še javil. Malo sme ga spregledal, se opravičujem.</p>
            </sp>
            <sp who="SDT2:ČukJožko">

               <speaker>JOŽKO ČUK:</speaker>

               <p>Gospod predsednik, prav lepa hvala. In še enkrat hvala, ker ste me povabili na vaš
               odbor in tudi, da ste gradiva Gospodarske zbornice poslancem razdelili, ker tudi ta
               razprava danes je pokazala, da marsikdo se s temi našimi stališči strinja. Ampak jaz
               prihajam iz seje upravnega odbora Gospodarske zbornice, tako da bi vam rad predstavil
               klimo v tej poslovni skupnosti okoli tega proračuna. Namreč, stališča sicer ste
               dobili tudi na mizo. To so bili sklepi potrjeni na današnji seji upravnega odbora.
               Ampak dovolite, da samo v nekaj stavkih vseeno te stvari rezumiram. Namreč, jaz sem
               bil vesel, nad tako razpravo na Gospodarski zbornici na upravnem odboru, ker je bila
               poglobljena. Ni bila z nekim čustvenim nabojem. Namreč, postavljalo se je vprašanje,
               kaj ta proračun pomeni pri štirih kategorijah. In sicer, kako vpliva na deželno
               tveganje, kaj pomeni na področju inflacije, kaj na področju rasti bruto domačega
               proizvoda in kaj pomeni za brezposelnost. Namreč, osnovna filozofija na zbornici je
               sledeča. Kako povečati bruto dodano vrednost po zaposlenih. In vemo, da je to mogoče
               napraviti samo z investiranjem in pa z izobraževanjem. In podjetja ugotavljajo, da
               tak proračun onemogoča razvoj v tej smeri sprememb, pozitivnih sprememb v teh
               kategorijah, ki sem jih zdaj navedel. Podjetja se počutijo s tem proračunom
               pravzaprav razočarana, ogorčena in zadolžili so me, spoštovani poslanci, da danes na
               vašem odboru uporabim besedo katastrofa, če se bo uveljavil tak proračun. Ta proračun
               onemogoča investiranje v stroje v opremo. Ta proračun ne razbremenjuje gospodarstva.
               Gospodarstvo pa želi take makroekonomske pogoje poslovanja, da bomo imeli lastno
               akumulacijo. Da ne bomo odvisni od subvencij države, niti od relativno visoke
               obrestne mere do vašega bančnega sistema. Ugotavljamo, da v času po osamosvojitvi vsi
               ukrepi, ki se sprejemajo grejo v skladu s kodeskom pravic, ne pa v smeri kodeksa
               odgovornosti tudi in obveznosti. In ko obravnavamo ta proračun, ga ne obravamo samo v
               finančno računovodskem ter tehničnem smislu, ampak je to ena kategorija, ki bo
               vplivala in generirala vso ostalo porabo v tej državi. Mi smatramo, da je proračun
               ena prekretnica v tej državi, da če se bo tak uveljavil kot je, potem pomeni v
               Sloveniji uveljavitev enega starega razdelitvenega koncepta v našem miselnem ozadju
               do sedaj. Mi smatramo, da je potrebno uvesti resnično varčevalni program v vseh družbenih podsegmentih, to,
               kar je zbornica že pred leti oziroma vsaj pred enim dobrim letom zelo ostro
               zahtevala. Računica, gospe in gospodje se ne izide brez varčevanja. In v tem
               proračunu varčevanja ni. Zaradi tega tudi, moram reči, zelo ostra reakcija
               Gospodarske zbornice oziroma poslovne skupnosti. Še na nekaj, da se ne bi ponavljal,
               bi opozoril. Mi ugotavljamo, da je zelo nizka stopnja politične volje za spremembe.
               Celo majhne zahteve, ki jih že dve leti ponavljamo, da ne bi prihajalo do konflikta
               med javnim sektorjem in pa gospodarskim, recimo profitnim sektorjem se ne
               uresničujejo. Jaz bom zdaj nekaj ponovil, ker ne bi rad dal težo temu ampak da vam
               pokažem, da kljub nekim prizadevanjem na nekih malenkostih, ki so, oprostite,
               brezvezne, se stvari ne spremenijo. In se sprašujemo, kako bomo pa potem uvedli
               spremembo pokojninskega, zdravstvenega sistema, plačilnega sistema, zakon o davku na
               dodano vrednost, zakon o delovnih razmerjih in tako naprej. Poglejte, že dve leti
               zahtevamo, da se izenačijo dnevnice v državni upravi in pa v gospodarstvu. Ima
               državna uprava dnevnice 6.400 gospodarstvo 3.500. Zahtevamo, da se recimo odpravnine
               z upokojitev izenačijo vsaj, ker so v državni upravi, približno sedem osebnih
               dohodkov, v gospodarstvu tri. V našem socialnem sporazumu, tdi zaradi tega potem ni
               prišlo do obnovitve tega socialnega sporazuma, smo jasno napisali, da se bo državna
               uprava racionalizirala, da ne bo dodatno zaposlovala. To, da smo v dobrem letu časa
               zaposlili dodatno nekaj več kot 2.000 ljudi v državni upravi, kljub temu da smo se v
               sporazumu drugače dogovorili, povzroča to en zelo velik konflikt in napetost do
               gospodarskega sektorja. In to se ugotavlja tudi iz stopnje rasti plač. Recimo,
               državni proračun predvideva 8% realno rast plač, medtem, ko v gospodarstvu ne bi bila
               3%. Se pravi, da ni pripravljenosti v tisti smeri omejitve, kot smo jo opredelili,
               tudi v socialnem sporazumu.</p>
               <p>In za zaključek. Že tekoča poraba v letošnjem letu pomeni večjo rast bruto domačega
               proizvoda. Naša ocena je, da ne bo 4%, ampak bo nižji. Bo okoli 3% rast bruto
               domačega proizvoda. Ampak, na razmišljanje, ali sprejeti proračun ali ne, v tem
               smislu politično proceduralnih, pravno formalnih pogledov, to je seveda vaša
               odločitev, ampak obstoja realna nevarnost, da če bo tak predlog proračuna šel v
               parlament na državni zbor kvečjemu lahko pričakujemo amandmaje, ki ga bodo povečali,
               ne zmanjšali. IN zaradi tega je potem bil, jaz mislim, da pretehtano in domišljeno
               podan ta predlog, da proračuna pač ne ne potrebujemo in da leto 1997 naj se zaključi po začasnem zakonu, ki
               še vedno omogoča proračunsko porabo. Po naši oceni, če interkuliramo do konca leta,
               vseeno 9% več,kot je to bilo v lanskem letu. Hvala lepa.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAč:</speaker>

               <p>Hvala lepa. Gospod Čuk, samo to bi rad vprašal, kako bi pa potem Gospodarska
               zbornica naredila ta proračun, da ne bi bil taka katastrofa po vašem mnenju? Kako bi
               izgledale postavke?</p>
            </sp>
            <sp who="SDT2:ČukJožko">

               <speaker>JOŽKO ČUK:</speaker>

               <p>Tako kot smo se dogovorili v socialnem sporazumu, ker notri je jasno pisalo že tudi v
               1996 in tudi tega, ki ga nismo podpisali za 1997. leto, naj bi državni proračun
               naraščal po stopnji rasti bruto domačega proizvoda ali celo nekaj nižje.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAČ:</speaker>

               <p>Mislim, da se zavedate vzročne povezave med obstojem posameznih zakonov in izkazov
               potrebnih finančnih sredstev v državnem proračunu. Proračun je samo zbir, je zrcalo
               posamezne zakonodaje. Tako, da mislim, da govoriti o tem kako je proračun
               nesprejemljiv, ne pa pa govoriti o tem kako so posamezni zakoni v tem in tem členu
               nesprejemljivi, je nekonsistentno ali pa, skratka, ne gre skupaj. V redu. Lepo, da
               Gospodarska zbornica tako meni o proračunu, mislim, da bi bilo dobro, da tako meni o
               stvareh, ki so podlaga tem postavkam. Ampak prav, vsakdo ima pravico do svojega
               razmišljanja. Sprašujem, če je še kaj razprav? Ni. Dobro.</p>
               <p>Pred seboj imamo dva predloga sklepov, drugih v razpravi nisem zaznal. Eden je bil
               od gospoda Pucka, da Državnemu zboru predlagamo, da Državni zbor pozove vlado, da pri
               predložitvi dopolnil proračuna oziroma pri drugi fazi obravnave proračuna predloži
               tudi podatke o realizirani porabi po posameznih postavkah od 1. do vključno konca 9.
               meseca. Tehnično je to možno. Mislim, da ni nobene zadrege v zvezi s tem, kolikor
               poznam tehnologijo.</p>
               <p>Drugi predlog sklepa je, da predlagamo Državnemu zboru, da Državni zbor Republike
               Slovenije na podlagi 216.a člena poslovnika Državnega zbora nadaljuje postopek
               sprejemanja predloga proračuna Republike Slovenije za leto 1997, ki ga je Državnemu
               zboru Republike Slovenije predložila Vlada Republike Slovenije dne 5.8. 1997 pod
               številko 411-01/97-36/9 EPA 247-2 DP 27. Nedvoumno gre za en dotični dokument. Gospod
               Feri Horvat.</p>
            </sp>
            <sp who="SDT2:HorvatFranc">

               <speaker>FRANC (FERI) HORVAT:</speaker>

               <p>Bom kratek. Hvala za besedo. Jaz bi samo podprl ta predlog za to, da dobimo
               informacijo o dosedanji porabi in bi vas informiral, da je Odbor za nadzor proračuna
               v petek sprejel tudi tak sklep, da poziva vlado oziroma Ministrstvo za finance, da
               tako informacijo dobimo in gospod državni sekretar Engelman nam je zagotovil, da bomo
               dobili tudi tako informacijo že do seje zbora, ko bo imel splošno razpravo o predlogu
               proračuna. Hvala.</p>
            </sp>
            <sp who="SDT2:KopačJanez">

               <speaker>PREDSEDNIK MAG. JANEZ KOPAč:</speaker>

               <p>Dobro. Hvala. Ker sta po redosledu oziroma po logični povezavi, moram najprej dati
               na glasovanje tega, da predlagamo Državnemu zboru, da nadaljuje postopek sprejemanja
               predloga proračuna, dajem torej na glasovanje ta predlog sklepa.</p>
               <p>Kdo je za tak slep? <stage>(6 članov.)</stage> Je kdo proti? <stage>(5 članov.)</stage></p>
               <p>Dajem na glasovanje še predlog sklepa, ki ga je predlagal gospod Pucko in ga je
               eksplicitno podprl tudi gospod Feri Horvat.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Hvala lepa. Zaključujem 3. točko dnevnega reda in sejo odbora.</p>
               <stage type="time">(Seja je bila končana 24. septembra 1997 ob 16.20 uri.)</stage>
            </sp>
         </div>
      </body>
   </text>
</TEI>
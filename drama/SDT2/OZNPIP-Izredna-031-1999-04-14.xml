<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-OZNPIP-Izredna-031-1999-04-14">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">F5DDE6D08334FFF7C12567520046C989</idno>
               <idno type="custom" subtype="day">64601676719DAD28C125675400304CD6</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=64601676719DAD28C125675400304CD6</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-OZNPIP-Izredna-031-1999-04-14.OZNPIP" n="031">
               <name>Izredna</name>
               <date when="1999-04-14"/>
            </setting>
         </settingDesc>
         <particDesc>
            <listOrg>
               <org xml:id="SDT2-OZNPIP-Izredna-031-1999-04-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-OZNPIP-Izredna-031-1999-04-14.OZNPIP">
                        <orgName key="OZNPIP">Odbor za notranjo politiko in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO IN PRAVOSODJE</stage>
            <stage type="session">31. izredna seja</stage>
            <stage type="date">(14. april 1999)</stage>
            <stage type="chairman">Sejo je vodila Darja Lavtižar-Bebler, predsednica odbora.</stage>
            <stage type="time">Seja se je pričela ob 13.34 uri.</stage>


            <sp xml:id="SDT2-OZNPIP-Izredna-031-1999-04-14.sp1">

               <speaker>PREDSEDNICA DARJA LAVTIŽAR-BEBLER:</speaker>

               <p>Glede na to, da smo sklepčni, predlagam, da začnemo z 31. izredno sejo odbora za
               notranjo politiko in pravosodje. Kljub temu, ker nas je zadosti, da začnemo sejo, ker
               moramo to danes čim prej opraviti. Zaradi tega, ker je sklicana tudi izredna seja
               državnega zbora. Predlagam, da začnemo kar z obravnavo.</p>
               <p>Dnevni red predlagam naslednji. Najprej predlog sklepa o določitvi števila oseb, ki
               jim bo Republika Slovenija nudila začasno zatočišče v skladu z zakonu o začasnem
               zatočišču in pod 2. točko - umika amandmajev k predlogu zakona o varstvu osebnih
               podatkov. Gre za drugo obravnavo. Predlagam, da se lotimo dela.</p>
               <p>Prehajamo na <title>1. TOČKO DNEVNEGA REDA.</title> K tej točki smo vabili vlado
               Republike Slovenije, vrhovno sodišče Republike Slovenije, ministrstvo za notranje
               zadeve. V tem okviru urad vlade za priseljevanje in begunce, visoki komeseriat za
               begunce in naš sekretariat za zakonodajo in pravne zadeve. Prejeli ste tudi gradivo k
               tej točki. Tudi mnenje sekretariata za zakonodajo in gradivo občine in krajevne
               skupnosti Postojna z dne 26.3.1999, pri čemer predlagam, da ostane to gradivo v
               seznanitev. Ker neposrednega vpliva na odločitev, ki naj bi jo sprejeli v zvezi s to
               1. točko dnevnega reda nima.</p>
               <p>Predlagam, da kar začne predstavnik predlagatelja. Proceduralno? Prosim.</p>
            </sp>
            <sp xml:id="SDT2-OZNPIP-Izredna-031-1999-04-14.sp2">

               <speaker>JOSIP BAJC:</speaker>

               <p>Imam proceduralno vprašanje. Predsednica! Predvsem na ta del, ki ste ga sedaj rekla,
               da bistveno ne vpliva dopis občine Postojna, krajevne skupnosti Postojna v zvezi z
               vzpostavitvijo prehodnega doma za tujce v Velikem otoku. Glede na to, da bomo danes
               okvantificirali število beguncev ali pribežnikov, zgleda, da se še ministrstvu tukaj
               lovi in ne mi na lokalnem nivoju. Enkrat govorimo o ubežnikih, enkrat o beguncih,
               enkrat o ljudeh pripravljenih za izgon, da ne samo informativno. Ampak dejansko
               pričakujem, da bodo predstavniki ministrstva za notranje zadeve ob številu, ki je
               opredeljen z sklepom, ki ga obravnavamo tudi rekli. S kom so se in kje so se in kdaj
               so se pogovarjali, da bodo ti begunci oziroma pribežniki lahko nameščeni. Še posebej
               iz razloga, glede na to, da je včeraj teden v oddaji Pro in kontra, minister rekel,
               da se predstavniki ministrstva oziroma ministrstvo pogovarja že z lokalnimi
               skupnostmi po vzpostavitvi novih lokacij za naselitev teh dodatnih beguncev.</p>
               <p>Če je temu tako, potem v nasprotnem primeru bom tudi nasprotoval sprejemu predloga
               sklepa na današnji seji.</p>
            </sp>
            <sp xml:id="SDT2-OZNPIP-Izredna-031-1999-04-14.sp3">

               <speaker>PREDSEDNICA DARJA LAVTIŽAR-BEBLER:</speaker>

               <p>Gospod Bajc! Jaz sem to jasno, da razmere v vaši občini vplivajo posredno na
               določitev števila. Ampak menila sem, da bi bilo necelovito in pristransko, če bi
               imeli pred očmi samo eno situacijo v eni občini. Ker potem, da bi bili objektivni in
               da bi mi morda lahko tukaj relevantno spreminjali predlagano število bi morali imeti
               pred očmi tudi situacijo, v drugih centrih. Samo to sem menila.</p>
               <p>Sicer sem prepričana, da je vlada s tem, ko je predlagala ustrezno številko imela
               pred očmi situacijo o različnih centrih po Sloveniji in gotovo lahko to predlagano
               številko tudi utemelji. Če pa želite, se lahko tudi sproti o tem pogovorimo. Ampak
               zaradi tega, ker sem smatrala, da je naša naloga predvsem, da obravnavamo ta predlog
               sklepa o določitvi števila oseb, ki jim bo Republika Slovenija nudila začasno
               zatočišče. Mislila sem, da je to naša primarna naloga danes. Prosim gospod.</p>
            </sp>
            <sp xml:id="SDT2-OZNPIP-Izredna-031-1999-04-14.sp4">

               <speaker>JOSIP BAJC:</speaker>

               <p>Hvala predsednica. Prav iz razloga tega, ker ste ponovno ponovila in vztrajam, da se
               ta problematika obravnava, da tudi o tem nekaj rečemo. Glede na izjavo gospoda
               Debelaka na seji državnega zbora pri pobudah in vprašanjih, ki jih je gospod Božič
               vprašal.</p>
               <p>Kdaj bo ministrstvo za notranje zadeve začelo spoštovati sklepe komisije za peticije
               državnega zbora? Izjavil je, sicer v drugem kontekstu. Da ministrstvo oziroma vlada
               ni dolžna spoštovati sklepe lokalnih skupnosti. Iz tega razloga pričakujem danes s
               strani vlade korekten odgovor na sklepe in stališča komisije za peticije, ker še niso
               sklepi lokalnih skupnosti obvezujoči za našo vlado. V tem gradivu, ki smo ga
               posredovali s strani občine oziroma krajevne skupnosti Postojna, je tudi prepis teh
               sklepov in stališč komisije za peticije državnega zbora.</p>
            </sp>
            <sp xml:id="SDT2-OZNPIP-Izredna-031-1999-04-14.sp5">

               <speaker>PREDSEDNICA DARJA LAVTIŽAR-BEBLER:</speaker>

               <p>S tem, da jaz računam, da nas bo predstavnik vlade seznanil s celovito situacijo.
               Samo to je bil namen te moje začetne intervencije.</p>
               <p>Predlagam, da začnete. Prosim.</p>
            </sp>
            <sp xml:id="SDT2-OZNPIP-Izredna-031-1999-04-14.sp6">

               <speaker>GOSPOD ______________:</speaker>

               <p>Gospa predsednica! Hvala lepa. Spoštovani poslanci in poslanke in vsi ostali
               prisotni. Lep pozdrav.</p>
               <p>Mi bomo skušali seveda tudi odgovoriti na nekatere dileme in vprašanja, ki jih je
                  izpostavil.<stage type="mag">(nadaljevanje)</stage> Gospod Bajc sedaj
               in s stvarmi, ki jih je že večkrat izpostavil. Mislim, da gre tokrat za nekoliko
               drugačno zadevo in sicer zato, da državni zbor akceptira predlog, ki ga je pripravila
               vlada, ki je na svoji zadnji seji prejšnji teden ugotovila, da so resnično v območju
               krize, nastale take razmere, da se mora vključiti v delitev bremen in aktivirati
               zakon o začasnem zatočišču. V tem kontekstu seveda rešiti status oseb, ki so
               pribežniki iz območja Kosova oziroma Zvezne Republike Jugoslavije že od lanskega
               avgusta dalje, pa vse do današnjega dne in sprejeti tudi kvoto, to je 1600 oseb, ki
               jih predlaga vlada, ki bi jim nudila tako imenovani status oseb z začasnim
               zatočiščem.</p>
               <p>Mislim, da ni treba posebej in na dolgo in široko razlagati, da je dejansko na
               območju kjer potekajo aktivnost, tako s strani držav članic Evropske unije oziroma
               Nata. Nastalo v bistvu stanje, ki presega vse civilizacijske in humanitarne norme in
               tukaj mislim izključno na begunski eksidus in humanitarno katastrofo, ki ta trenutek
               povzroča take razsežnosti, ki jih po drugi svetovni vojni svet praktično še ni
               beležil.</p>
               <p>Podatki o število pregnanih oseb, bežečih oseb, oseb, ki so zapustili svoje domove
               je sicer različno. Vsekakor pa presega številko 500 tisoč in se približuje številki 1
               milijon. Te osebe moram reči bežijo in iščejo svoje preživetje, zlasti v okoljih, ki
               so blizu tem vojaškim operacijam, to je Albanija, Makedonija, Črna gora in tudi v
               zadnjih dneh vse bolj Bosna in Hercegovina.</p>
               <p>Evropa se zaveda te problematike, tudi Slovenija na probleme je opozoril že poslanec
               gospod Borut Pahor pred tremi tedni, pa tudi ostali, ki ste obravnavali problematiko.
               Zlasti zakon o azilu, če se spomnite ste opozarjali, da je treba v tem kontekstu
               razmišljati tudi kako rešiti in kako prispevati k ublažitvi te situacije oziroma te
               krize.</p>
               <p>Takrat smo že dali zagotovila, da vlada resno preučuje problematiko, da sicer ne
               želi sulirati, da želi poenoteno obravnavati problem in tudi reševati situacijo v
               okviru pravnih podlag, ki v Sloveniji obstajajo in tudi v okviru kvot, ki jih
               ekonomsko, socialno in tudi z vidika varnosti javnega reda in miru lahko prenese in
               to so kvote do katerih smo prišli z ocenami in ki jih predlagamo državnemu zboru v
               sprejem. To je 1600.</p>
               <p>Kakšna je trenutna situacija? Trenutna situacija poslanke in poslanci je
               naslednja.</p>
               <p>V Sloveniji živi ta trenutek na današnji dan registriranih evidentiranih 2477 oseb,
               ki so prebežale oziroma pribežale v Slovenijo iz območja teh vojnih dejstev. To se
               pravi iz območja Kosova, ki so ta trenutek v Sloveniji ilegalci. Slovenija jih po
               načelu ne vračanja v smislu zakona o tujcih in tudi v smislu ženevske konvencije in
               ustave, ne vrača v svoja izvorna matična okolja preprosto zaradi tega, ker bi s tem
               eklatantno kršila vsa mednarodna pravila in tudi temeljne človekove pravice. Zaveda
               pa se, da mora tem osebam rešiti status.</p>
               <p>Zato je predlog vlade naslednji. Z aktiviranjem zakona o začasnem zatočišču se
               osebam, ki so pribežale iz vojnih območij zlasti iz območja Kosova, to je 2477 oseb,
               podeli status begunca z začasnim zatočiščem, z vsemi pravicami obveznostmi,
               dolžnostmi, ki jih nalaga oziroma predvideva in predpostavlja zakon o začasnem
               zatočišču. Hkrati predlaga državnemu zboru še dodatnih 1600 oseb, ki jih je Slovenija
               po kriterijih o katerih sme že govoril, pripravljena in sposobna tako iz ekonomskega
               kot varnostnega in vidika javnega reda sprejeti. To je številka 1600, kar pomeni
               spoštovane poslanke in poslanci, da bomo v bistvu prišli do številke 2477, 4000 in
               nekje čez. Želeli bi vas opozoriti, da ta trenutek v Sloveniji uživa boniteto oziroma
               status po zakonu o začasnem zatočišču še približno 3400 beguncev iz območja Bosne in
               Hercegovine, kar v globalu oseb katerim je priznan tako imenovani tipi S, oziroma
               uživa to dobro v Sloveniji nekaj čez 7000 oseb.</p>
               <p>To število moram reči je primerljivo z bremeni, ki jih v razreševanju te situacije
               vlagajo tudi ostale države <stage type="mag">(Nadaljevanje)</stage> in
               to število moram reči tudi število, ki ga mi s pomočjo že obstoječih centrov, v
               katerih so nastanjeni begunci iz različnih statusov in pa zlasti, to poudarjamo z bi
               rekel principom združevanja družine, to se pravi z razselitvijo k družinskim članom,
               lahko v Sloveniji mirno pokrijemo, finančno ekonomsko prenesemo in hkrati bi rekel
               zagotavljamo, da varnostno stanje ne bi prešlo tiste kritične meje. Kako smo se
               odločili za številko, ko smo predlagal in predlagamo številko 1600, smo izhajali iz
               naslednje predpostavke. Navezna okoliščina naj bodo ožji družinski člani, oziroma
               tisti nujni humanitarni primeri, ki bi jih seveda z vidika dobre volje, z vidika bi
               rekel našega prispevka k razreševanju humanitarne krize lahko v tej razrešitvi te
               globalne mednarodne humanitarne situacije prispevali in sicer na ta način, da bi
               preferirali dali prednost v bistvu vpoklicu oziroma sprejemu in pa tudi organiziranim
               kontingentom ožjih družinskih članov v Slovenijo, ki so ta trenutek pregnanci, živijo
               v teh regijskih območjih Albanija, Makedonija, Črna gora oziroma Bosna in
               Hercegovina, s Slovenija pa že imajo svoje ožje sorodnike, ki so v Sloveniji bodisi v
               statusu državljana Republike Slovenije, statusu tujca, ki ima urejeno začasno oziroma
               trajno bivanje in med tem časom, ko so se te zadeve odvijale z vrtoglavo hitrostjo in
               kriza poglabljala, smo mi že tudi operativno in organizacijsko, bi rekel priigrali,
               kako te zadeve razrešiti. Prišli smo, do ugotovitve, da je najboljše, da za pomoč
               poprosimo seveda Visoki komisariat za begunce, potem Mednarodno organizacijo za
               razreševanje migracijskih vprašanj, ki nam bodo pomagali pri izboru teh ožjih
               družinskih sorodnikov v tujini, to se pravi Makedoniji, Albaniji, Črni gori in pa
               tudi Društvo albancev, ki je registrirano v Sloveniji Migjeni, s katerimi moramo
               reči, imamo dobro izkušnje že pri razreševanju begunske, zlasti pa pribežniške
               problematike v času 10 dnevne vojne, ko so se zlasti vojaki, ki so služili JLA v
               takratni jugoslovanski armadi kosovske narodnosti odločili, da zapustijo to armado in
               so jih potem oni s pomočjo svojih sredstev bi rekel društev po tujini, razseljevali v
               različne države po Evropi.</p>
               <p>Naša ocena spoštovane poslanke in poslanci je približno takšna. Od 2477 oseb, jih
               živi v naših prehodnih domih 700 oziroma v teh centrih, kjer bi rekel ta trenutek
               gostimo te begunce, ostala številka to je skoraj številka do 2400, to je 1800, 1700
               jih živi že zdaj pri svojih sorodnikih in naslova dodatnih 1600 oseb računamo, da jih
               bomo približno 600 lahko namestili v naše nastanitvene centre, ki so že aktivni, že
               delujejo, ostalih 1000 pa po razgovorih, ki smo jih imeli s predstavniki Migjenija,
               tega društva, razselili v bi rekel k tem družinam po celi Sloveniji.</p>
               <p>Z aktiviranjem tega statusa, te osebe dobijo naslednje: dobijo prvič pravico bivanja
               v Sloveniji z tako imenovanim legalnim dovoljenjem, drugič pravico izobraževanja za
               šoloobvezne otroke, minimalno socialno varstvo, pravico do zaposlitve, in sicer zdi
               se mi, da v višini 40 oziroma 80 ur na mesec in pa seveda pravico, da uveljavljajo bi
               rekel tiste svoje elementarne življenjske potrebe. Država smatra, da je treba, ker bo
               gro razseljenih oseb nameščenih pri družinskih članih, pomagati tudi tem družinskim
               članom in ocenjuje, da bo cena za posameznika med 30 in 40 tisoč tolarji na mesec.
               Zato bo tudi seveda skušala pomagati družinam, ki bodo pripravljene in ki so že danes
               sprejele te osebe na domovanje, jim nudijo to pomoč, tudi finančno pomagati. Kar se
               tiče centrov, bi rekel,<stage type="mag">(Nadaljevanje)</stage> da je
               nastanitev v teh centrih, kot sem že povedal, ta trenutek aktualna, da nekih ugovorov
               za dodatno nastanitev ni. Po lokacijah so ljudje sprejeli to dejstvo in ocenjujejo,
               da lahko tudi sami prispevajo k razrešitvi te krize.</p>
               <p>Kar pa se tiče problema, ki ga je gospod Bajc izpostavil že večkrat, Velikega Otoka,
               pa imam tudi ekipo, ki bo potem, ker sem prepričan, da bodo postavljena konkretna
               vprašanja oziroma izpostavljena nekatera dejstva, lahko na njegove ugovore
               odgovorila. Prepričan sem, da Slovenija mora dati svoj prispevek k razreševanju te
               problematike, in ocenjujem, da bo odbor to potrdil in da bo tudi današnja seja,
               izredna seja državnega zbora verificirala to kvoto, ki jo vlada predlaga državnemu
               zboru v sprejem.</p>
               <p>Na koncu samo še to. Ta kvota, kot zakon pravi, se lahko prebije, in sicer,
               izključno in samo v primerih, če bodo osnovne navezne okoliščine, s katerimi
               operiramo kot dejstvo, to se pravi, ožji družinski člani, kazale v smer, da je teh
               ožjih družinskih članov toliko, da lahko zadevo prebijemo. Seveda bomo pa o teh
               dodatnih številih sproti obveščali državni zbor, zadeve reševali individualno.</p>
               <p>Povsem na koncu pa še to. Ocenjujemo, če bo danes državni zbor verificiral naše
               predloge sklepov oziroma odloka, potem lahko s prvim kontingentom sprejemanja teh
               oseb z uveljavitvijo statusa, ker so organi, k bodo pravno odločali, pa tudi tisti,
               ki bodo operativno skrbeli za stvari, pripravljeni, in začnemo v roku od deset do
               štirinajstih dni.</p>
               <p>Toliko, gospa predsednica, za uvod. Seveda smo vam pa na razpolago za vaša mnenja,
               vprašanja, pobude in tudi za kritike.</p>
            </sp>
            <sp xml:id="SDT2-OZNPIP-Izredna-031-1999-04-14.sp7">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa. Zdaj bi prosila še predstavnico sekretariata za zakonodajo in pravne
               zadeve. Prosim, gospa Bitenčeva.</p>
            </sp>
            <sp xml:id="SDT2-OZNPIP-Izredna-031-1999-04-14.sp8">

               <speaker>TINA BITENC-PENGOV:</speaker>

               <p>Gospa predsednica, hvala lepa za besedo. Sekretariat je odgovoril z vidika svojih
               nalog na troje vprašanj.</p>
               <p>Najprej je glede na formo, v kateri se predlaga sprejem tega akta, opozoril, da bi
               bilo glede na poslovniška določila primerneje uporabiti obliko odloka, po 172. členu
               poslovnika. V tej določbi je namreč kot zadeva, ki se lahko ureja z odlokom, med
               drugim omenjeno tudi urejanje drugih zadev splošnega pomena v skladu z zakonom, kar
               menimo, da bi se skladalo z obravnavano materijo.</p>
               <p>Dalje sekretariat ugotavlja, da v 3. členu ta akt izpolnjuje pogoj, da določi
               poseben pogoj, ki mora biti izpolnjen za preseganje števila, določenega v tem aktu.
               Vendar pa sekretariat s svojega vidika opozarja, da se v tem besedilu prvič uporabi
               beseda "begunec", ki ima po našem pravu pravzaprav drugo pravno vsebino kot osebe po
               zakonu o začasnem zatočišču.</p>
               <p>Poleg tega smo opozorili tudi, da v 4. členu ni ustrezna določba glede uveljavitve
               tega akta, in bi moralo stati "dan po objavi v Uradnem listu", skladno s 154. členom
               ustave. Hvala lepa.</p>
            </sp>
            <sp xml:id="SDT2-OZNPIP-Izredna-031-1999-04-14.sp9">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala. Odpiram razpravo. Seveda vabim tudi druge predstavnike teh strokovnih
               organizacij, da se vključite v razpravo. Najprej je za besedo prosil gospod Demšar.
               Prosim, gospod Demšar.</p>
            </sp>
            <sp xml:id="SDT2-OZNPIP-Izredna-031-1999-04-14.sp10">

               <speaker>VINCENCIJ DEMŠAR:</speaker>

               <p>Hvela lepa za besedo. Prvo, kar bom rekel, je to, da se soglašam s tem, da je naša
               država dolžna prevzeti nekaj iz tega gorja, ki se dogaja na Kosovu. To je prva stvar,
               ki mislim, da je prav, da jo povemo. Vse ostalo, kar bom povedal, pa gre za
               precizacijo in zaradi jasnosti stvari.</p>
               <p>Že prej, ko smo dobili te popravljene oziroma amandmaje, ki jih predlaga vlada,
               ugotavljam tudi še sedaj, da ni jasno, kaj je kdo. Zdaj imamo te prebežnike, čeprav
               priznam, da je v samem, prvotno rečeno, sklepu, sedaj odloku, je pa logično v
               nadaljevanju, da so najprej prebežniki, potem so pregnani, recimo v 2. členu, samo
               terminologija mora biti enotna. Drugače pa moram reči, da tisti, ki je to sestavljal,
               je šel po logični poti. Najprej so prebežniki, potem so pregnani, in potem ti, ki so
               tu. Glede tega bi želel, da bi vendarle morali terminološko to stvar urediti.</p>
               <p>V isti sklop spada tudi pripomba, ki jo ima tudi sekretariat. Jaz sem tudi gospo
               povprašal, namreč pojem, kaj je to družina. Naša družina, tudi pojem, kaj je naša
               družina, se je v povojnem času - jaz sem gledal neka navodila za popis prebivalstva,
               in tam piše v različnih obdobjih, kaj je to družina. Zdaj vi tu napišete "združevanje
               družin". Torej, ne bom lociral take družine, da ne bo kdo rekel, da sem bil preveč
               oseben. Ampak jaz poznam tako družino, ki šteje 27 članov, pa to nista samo oče in
               mati in otroci, temveč je to cel sklop ljudi. Zato bi prosil, da boste vi - ali boste
               v okviru tega člena, gre za 2. člen, kjer govorite o načelu združevanja družin, ali
               boste to v tem odloku <stage type="mag">(Nadaljevanje)</stage> ali pa,
               da bo vsaj v magnetogramu pojasnjeno, kaj pod tem pojmujete. Pojem slovenske družine
               pa pojem njihove družine nista enaka, da tako rečem, identična.</p>
               <p>Nadalje pa mislim, da bi bilo prav, ko ste to predstavili, da bi povedali, koliko bo
               to stalo našo državo. Torej, zdi se mi kot pomanjkljivost - če sem jaz zdaj samo na
               povprečno izračunal, poglejte, 1.300 jih bo po takih, recimo, centrih, da ne bom -
               upam, da nisem kaj narobe rekel - 1.300 jih bo, in če bi bilo po 30.000 na mesec, je
               to 39 milijonov, 40 milijonov, samo za tiste. In če to pomnožite z letom, vam bo to
               šlo v milijarde - nam, ne vam, nam bo šlo v milijarde, to bo naša država plačala.
               Zato mislim, da boste morali najti tudi sredstva za to, in se mi zdi logično, da bi
               tudi že sedaj nekje rekli, kako se bo to plačevalo, ker zna se zgoditi, da z državne
               strani ne boste imeli in se bodo lahko stvari prenesle tudi na breme lokalnih
               skupnosti, ne bom rekel v celoti, ampak v kakšnih delih. Jaz se tega spomnim, da smo
               v Škofji Loki marsikaj morali tudi postoriti, saj nič ne očitam, ampak samo povem,
               kakšna je realnost - tudi s tem, da smo posredovali in iskali pomoč po tujini za naš
               veliki begunski center.</p>
               <p>Zato bi vas prosil, da - če povzamem - terminološko, begunec-prebežnik, in tako
               naprej, uredite; opredelite, kaj je družina v tem smislu. Torej to, "nujni
               humanitarni razlogi", tu pa, gospod sekretar, vas razumem, da si nekje jemljete neko
               diskrecijsko pravico, da boste rekli, to je pa tako nujen primer, da ga moramo
               rešiti. Temu ne ugovarjam, čeprav vem, da bo tega pritiska izredno veliko, in da bi
               bilo na primer lažje za vas, če bi od parlamenta imeli neko mejo, zaščito, ko bi
               rekli, sedaj pa tega ne moremo več delati. Ker ti pritiski bodo sigurno zelo hudi. In
               kot tretje, da finančno opredelite, kaj to pomeni za našo državo. Hvala lepa.</p>
            </sp>
            <sp xml:id="SDT2-OZNPIP-Izredna-031-1999-04-14.sp11">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa. Bi najprej vas prosila, gospod Debelak.</p>
            </sp>
            <sp xml:id="SDT2-OZNPIP-Izredna-031-1999-04-14.sp12">

               <speaker>MAG. SLAVKO DEBELAK:</speaker>

               <p>Jaz se z gospodom Demšarjem strinjam in se hkrati tudi opravičujem. Obstaja
               terminološka zmeda - begunec, prebežnik, azilant, to je že tisto, kar je kolega, ki
               sedi na vaši levi strani, ob obravnavi zakona povedal. S teoretičnega vidika so
               stvari približno takšne.</p>
               <p>Prebežniki so vsi tisti, ki bežijo zaradi različnih dejstev grozot, in dokler ne
               dobijo nekega pravnega statuta, bodisi azilanta bodisi osebe z začasnim zatočiščem,
               osebe, ki ji je priznano humanitarno bivanje, bivanje iz humanitarnih razlogov,
               tujca, ki ima urejeno dovoljenje za začasno oziroma stalno bivanje, se različno
               uporabljajo v različnih sistemih besede begunec kot najbolj splošen pojem, pribežnik,
               oseba, ki beži, šele ko nastopi pravno dejstvo, ko dobi neka oseba pravno podlago,
               potem lahko govorimo, da je to oseba z začasnim zatočiščem, da je to oseba, ki ima
               podeljen status begunca po ženevski konvenciji oziroma po našem zakonu o azilu,
               oseba, ki ji je priznano bivanje iz humanitarnih razlogov po zakonu o tujcih, oseba,
               ki ima dovoljenje za bivanje po zakonu o tujcih, in tako naprej. Mi smo upoštevali
               pripombe sekretariata za zakonodajo in že tudi sami preformirali tisti sklep v odlok,
               ker vemo, da je to treba s splošnim aktom urediti. In v 3. členu navedli tudi besedo
               "prebežnik", čeprav, kot ste vi pravilno ugotovili, sosledje je logično. Ko stvari
               pravno še niso definirane, niso urejene, si prebežnik, ko pa dobiš pravno podlago,
               potem pa te je treba prevaliti, kot se temu reče pravniško, v ustrezen status. <stage type="mag">(Nadaljevanje)</stage> Zelo dobro vprašanje ste postavili,
               gospod Demšar, kaj je to družina, kaj so to ožji družinski člani. Moram reči, da
               lahko uporabim dva izraza, prvega pozna zakon o zakonski zvezi in družinskih
               razmerjih, ki pravi, da je družina skupnost staršev in otrok. To je najbolj splošna
               definicija, zdi se mi, da je tudi v naši ustavi nekako približno tako povzeta ta
               opredelitev terminološka. Kaj so pa ožji družinski člani in tisto, na kar se tudi mi
               sklicujemo v tej kvoti, ki jo predlagamo in tisto, kar bi bilo preferenčno pri
               izboru, pa zelo natančno navaja, transparentno opredeljuje 3. člen zakona o začasnem
               zatočišču, ki pravi v tretjem odstavku dobesedno takole: "Za ožjega družinskega člana
               po tem zakonu se štejejo zakonec in mladoletni otroci in starši mladoletnih otrok.
               Zakonec in mladoletni otroci ter starši mladoletnih otrok. Pri mladoletnih otrocih
               brez staršev se za ožjega družinskega člana šteje tudi oseba, ki je pooblaščena
               oziroma opravlja skrbništvo na tem otrokom." Primerjava seveda družinskih članov po
               kvantiteti, po številu slovenskih družin in bi rekel teh kosovskih družin je verjetno
               vmesna, ker te družine so bistveno številčnejše, ampak mislim, da to ne sme biti
               nikakor, v nobenem smislu nobena ovira, seveda pa lahko v situaciji in prepričani
               smo, da bo v tej situaciji tudi prišlo do stvari, da bomo morali to določbo ožjega
               družinskega člana interpretirati nekoliko širše, kajti lahko je v tej družinski
               skupnosti, v tej družinski zvezi seveda tudi nekdo, ki po kriterijih ožjega
               družinskega člana ne pride v poštev, so pa neki drugi razlogi, zato smo mi tudi
               posebej opredelili v kvoti 1.600 še neke druge navezne točke, ki jih je treba
               vsekakor upoštevati, če je več kot ugotovljivo, da ta skupnost živi skupaj oziroma je
               generično oziroma bivalno več ali manj povezana.</p>
               <p>In odgovor na vaše tretje vprašanje, gospod Vincencij Demšar, je naslednje. Naša
               ocena je med 700 in 800 milijoni tolarjev do konca tega leta ob predpostavki, da bo
               seveda ta kriza vsekakor morala verjetno v nekem času prenehati in rad bi vas
               opozoril, da tako kot vlada ugotovi, da so nastale razmere za aktiviranje zakona o
               začasnem zatočišču, tako vlada tudi ugotovi, da so nastale razmere za to, da se s tem
               statusom preneha in da te osebe, kateri so do tega in tega datuma uživali to
               boniteto, lahko mirno, varno in prostovoljno vrnejo nazaj v svoja izvorna okolja.
           </p>
            </sp>
            <sp xml:id="SDT2-OZNPIP-Izredna-031-1999-04-14.sp13">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala. Gospod Pahor.</p>
            </sp>
            <sp xml:id="SDT2-OZNPIP-Izredna-031-1999-04-14.sp14">

               <speaker>BORUT PAHOR:</speaker>

               <p>Hvala lepa, gospa predsednica. Najprej naj rečem, da poslanska skupina združene
               liste podpira to odločitev, ta odlok in bo zanj tudi glasovala. Menimo, da je to
               politično morda odločitev in da je seveda predvsem najprej humana odločitev. Glede
               kvote seveda poslanci težko izrekamo, ali je prava ali ne, vlada ima dovolj
               informacij, da je izračunala, da lahko glede na naše materialne možnosti pač pomaga
               tolikšnemu številu oseb in glede na to, da je odlok mogoče tudi spreminjati, računamo
               na to, da ima vlada verodostojne podatke in da je po svojih najboljših močeh
               izračunala naše materialne možnosti za to. Rad bi opozoril, da kasneje ne pozabim, na
               en problem, ki bi ga kdo utegnil oceniti kot neko ozko legalistično sprenevedanje,
               ampak tisti, ki pač od blizu spremljate tudi pravno diskusijo ob tej intervenciji,
               veste, da se mednarodna skupnost izogiba termina "vojna". V obrazložitvi generalne
               sekretarke oziroma vlade je vojna uporabljena tako v dopisu kot tudi, če prav
               razumem, v prilogi sklepa. Mi navajamo razlog za to odločitev vojno. Zdaj, če vlada
               nima težav s to definicijo, potem <stage type="mag">(Nadaljevanje)</stage> pač je ne bom imel tudi sam, čeprav se mi zdi korektno, da na to
               opozorim. Verjetno je, morda, tukaj vlada samo prevzela dikcijo, mislim, da je to
               prvi odstavek 2. člena zakona, ne da bi premislila, ali to pomeni tudi z naše strani
               neko pravno kategorizacijo te krize in seveda tudi posega zavezniških sil na to
               območje. TO kot vprašanje. Rad bi vprašal vlado, ali je torej s tem odlokom
               pravzaprav na neki način poskrbljeno tudi za to, da lokalne skupnosti, tam, kjer bodo
               begunci večinoma, da so s tem seznanjeni, da so pripravljeni, da so odpravljeni
               kakršnikoli nesporazumi, verjetno si nihče ne želi konfliktov zaradi tega, se pravi
               verjetno se vlada zaveda, nenazadnje tudi spričo izkušenj, ki smo jih imeli v letih
               1993, 1995 z bosanskimi begunci, da je za vse najboljše, če se v naprej odpravlja
               morebitne spore, tako za ljudi, kot nenazadnje tudi za begunce, saj jim nudimo
               zatočišče zato, da bodo na neki način bolj civilizirano preživeli krizo, s katero so
               soočeni.</p>
               <p>In na koncu, če še nisem preveč nevljuden, tukaj mi je gospod z vlade pokazal
               evidenčni list za zbiranje podatkov o svojcih. Prevod je samo v albanskem jeziku. Saj
               se razumemo, mi sprejemamo begunce ne glede na njihovo nacionalno pripadnost s
               področja Jugoslavije. Ne, drži? Torej tudi lahko Srbe, če bodo bežali. Mislim, hočem
               opozoriti na neki detajl, ki lahko spet pomeni neko sprenevedanje, ampak se mi zdi,
               da če že prevajamo potem, ali prevedemo v obeh jezikih beguncev, ki lahko pridejo,
               čeprav seveda nihče ne dvomi, da bodo večinoma Albanci, ampak samo kot pripomba.
               Hvala lepa.</p>
            </sp>
            <sp xml:id="SDT2-OZNPIP-Izredna-031-1999-04-14.sp15">

               <speaker>PREDSEDNICA DARJA LAVTIŽAR-BEBLER:</speaker>

               <p>Glede tega zadnjega, mislim, da je pripomba na mestu, ampak treba je vedeti, da so
               tam med temi tudi Turki, so tudi Romi in zdaj je vprašanje. Gospod Debelak, ste
               želeli besedo v zvezi s tem? Prosim.</p>
            </sp>
            <sp xml:id="SDT2-OZNPIP-Izredna-031-1999-04-14.sp16">

               <speaker>MAG. SLAVKO DEBELAK:</speaker>

               <p>Rad bi ugotovil oziroma odgovoril. Moram reči, da vmesna pripomba "vojna" pri
               pisanju tega teksta moram reči, da mi nismo želeli prejudicirati stvari in se sami
               opredeliti, ali je to vojna, ampak smo preprosto izhajali iz dikcije 2. člena, kjer
               pravi, če so v državi nastale razmere kot na primer vojna ali njej podobne okoliščine
               in zelo težko se je potem smiselno in logično opredeljevati, ne uporabiti tega
               termina, ampak, če je treba to v nekem boljšem in ne tako opredeljujočem pomenu
               zapisati, bomo to seveda tudi korigirali, ni bil namen vlade, da se opredeljuje, da,
               tam je vojna oziroma ni. Namen vlade je bil očitno, da so nastale takšne razmere, ki
               pač pogojujejo to humanitarno krizo in narekujejo, da se aktivira ta zakon o začasnem
               zatočišču.</p>
               <p>Ali so lokalne skupnosti obveščene? Da, lokalne skupnosti so obveščene in sicer v
               tistem okviru, ki že zdaj eksistira kot nastanitveni center, teh centrov je 10. Moram
               reči, dilema je tukaj, kot je že bilo izpostavljeno prej, Postojna, ampak mislim, da
               bomo to v nadaljevanju razrešili. Ocenjujemo, da bomo samo dopolnjevali kapacitete v
               teh obstoječih centrih, da se nam bo pa gro te populacije razselil pri družinah, to
               je tudi naša ocena in moram reči, da načrte, ki jih delamo, smo tudi v tem razrezu
               približno tako upoštevali. Kot sem že prej rekel, 600 dopolnimo te obstoječe
               kapacitete, ostalih 1.000 pa razselimo k sorodnikom oziroma tem ožjim družinskim
               članom.</p>
               <p>Tehtna pripomba, gospod Pahor, verjetno bi kazalo seveda tudi zadevo prevesti v
               srbski, pa tako ko je rekla gospa predsednica, mogoče tudi turški oziroma kakšen drug
               jezik. Ker smo pa ocenjevali, da je gro populacije, ki bo prišla tista populacija, ki
               govori albansko, smo se te stvari lotili seveda ta trenutek samo v tej smeri,
               pragmatično, preprosto, ker je treba zelo poenostaviti postopke, naša, bi rekel
               organizacijska shema je zapeljana v tej smeri, da bomo skušali postopke čim manj
               zbirokratizirati, čimbolj skrajšati in seveda poenostaviti evidentiranje, vsekakor pa
               narediti tisto, kar<stage type="mag">(nadaljevanje)</stage> z vidika
               evidence, registracije pa tudi sicer pravic, bonitet, ki bodo šle v tej smeri, grejo.
               Tudi to, da jim moramo podelit dokument, s katerim bodo dokazovali, da so upravičeni
               do tega statusa. Prevajanje v vse te jezike, seveda bi pomenilo, da bi se formularji
               podvojil, potrojil, zdaj, če pa bo odločitev, bi rekel, državnega zbora takšen, da je
               treba, bi rekel, vse te jezikovne variante, bomo pa seveda tudi to upoštevali.</p>
            </sp>
            <sp xml:id="SDT2-OZNPIP-Izredna-031-1999-04-14.sp17">

               <speaker>DARJA LAVTIŽAR BEBLER:</speaker>

               <p>Gospod Mozetič.</p>
            </sp>
            <sp xml:id="SDT2-OZNPIP-Izredna-031-1999-04-14.sp18">

               <speaker>GOSPOD ______________:</speaker>

               <p>Ja. Ja pa mogoče še smo. 16. člen, torej gospod Pahor. Osebe, ki prosijo za začasno
               zatočišče in osebe, ki so začasno zatočišče že pridobile, morajo biti seznanjene s
               svojimi pravicami in obveznostmi. Imajo pri komunikacijah z državnimi organi pravico
               do prevajalca, če to zahtevajo mi bomo seveda, v sodelovanju s tem ...<stage>(Ni
               razumljivo.)</stage>...te prevajalce tudi pridobil. In pa seveda biti seznanjene z naslovi
               humanitarnih in drugih nevladnih organizacij in tako GEA 2000, tako, bi rekel,
               slovenska ...<stage>(Ni razumljivo.)</stage>..., tako ...<stage>(Ni razumljivo.)</stage>..., tako rdeči križ,
               slovenski karitas in še številne druge nevladne in tudi nevladne mednarodne
               organizacije, bodo vodile pomoč pri razreševanju teh problemov oziroma dilem na
               katere ste vi opozoril.</p>
            </sp>
            <sp xml:id="SDT2-OZNPIP-Izredna-031-1999-04-14.sp19">

               <speaker>DARJA LAVTIŽAR BEBLER:</speaker>

               <p>Gospod Mozetič.</p>
            </sp>
            <sp xml:id="SDT2-OZNPIP-Izredna-031-1999-04-14.sp20">

               <speaker>MIROSLAV MOZETIČ:</speaker>

               <p>Hvala lepa. No jaz podpiram to zadevo, to ni sporno. Samo dve vprašanji imam, bi
               želel odgovor bolj zaradi jasnosti, kot česar koli drugega. Eno vprašanje je
               direktno, izhaja iz 3. člena zakona, ko se je zakon sprejemal so bile velike
               razprave. Vendar ne glede na velike razprave, je v to določbo vnesena neposredno.
               Torej status osebe začasnega zatočišča, lahko pridobijo osebe, ki so neposredno
               prišle v Republiko Slovenijo. Jaz pomnim, razprave so bile velike, zdaj, kaj to
               pomeni pri teh zadevah. To je skoraj nemogoče izvajat, vendar na kakšen način boste
               to prešli, če bi prišlo do morebitnega spora, ne, skratka ta odlog v nasprotju z
               zakonom, ker nobena od teh oseb ne more prit neposredno, razen, če se jo z avionom
               pripelje, ker gre pač in še to gre čez tuj zračni prostor. To je čisto tako
               vprašanje, ki bilo dobr ali ste ga imel v mislih ali ne.</p>
               <p>Druga zadeva, ki me zanima, ampak spet, tudi zaradi poznejših nesporazumov, zlasti,
               če bo po 3. členu prihajale v državni zbor še kakšne dodatne informacije oziroma
               dodatna vprašanja, po kakšnih dodatnih sklepih. Predpostavljam, povejte, če to drži,
               da je ta člen, ki sicer izhaja iz zakona, kjer pravi, da moramo določit posebne
               pogoje za sprejem teh ljudi preko številke, ki je v, določena. A se ne predpostavlja,
               da bo z 2. členom prišlo do situacije, ki bo zahtevala ravnanje po 3. členu. Kar
               pomeni. Čeprav v 2. členu piše, da bomo izhajali predvsem, pri tem bomo gledali, da
               zagotavljamo princip oziroma načelo združevanja družine. Vendar, ker so tudi drugi
               razlogi, bo lahko prišlo do tega, da se bo pojavilo veliko teh drugih primerov, ki
               bodo zahtevali uporabo preko 1600, uporabo 3. člena. Ampak tukaj se pojavi naslednje
               vprašanje, ker ste v oklepaj napisali žene in otroci, združevanje družine in to je 3.
               člen, mislim da, 3. člen, zadnji odstavek. Govori o starših in otrocih, še zmeraj
               mislim, da sta moški in ženska, kakorkoli skupaj živita. Ali bo sedaj tukaj samo žena
               oziroma mati oziroma, če je, kako se reče, če je pastor in otrok? Ali gre za to? Ali
               je mišljeno? Vprašanje še enkrat povem, da bo zelo jasno. <stage type="mag">(Nadaljevanje)</stage> Ali je pri 3. členu mišljeno, da se bo uporabljal
               samo v primeru, ko se bo ugotovilo, da je mati ali pa skrbnik ali pa otrok v
               Sloveniji, mati pa tam samo v tem primeru ali brez, kot piše tam, ko gre za družino,
               kar pomeni tudi za očeta. To mislim, da je prav, da je jasno, ker če je mišljeno to,
               da gre združevanje družine, potem naj ostane družine, če je mišljeno oklepaj, da je
               to zdolženo<stage>(?)</stage>, potem mislim, da ni to dovolj precizno napisano, čeprav se strinjam,
               da je najbolj ranljiva kategorija mati in otroci, ampak to mislim, da je prav, da
               vemo v trenutku, ko sprejmemo sklep. Ne vem, verjetno se ne da oceniti, kolika bi
               bila številka, bi imeli posledice, tu je težko oceniti in jaz tudi ne zahtevam, ker
               mislim, da je eno od pomembnejših načel, če ne najpomembnejše to, da se dejansko
               zagotavlja, da se družine združijo. Skratka, to sploh ni sporno. Tako, da ne
               sprašujem s tega vidika ampak samo z vidika preciznosti, določnosti in jasnosti
               stvari, ki jo sprejemamo.</p>
            </sp>
            <sp xml:id="SDT2-OZNPIP-Izredna-031-1999-04-14.sp21">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala. Gospod Debelak.</p>
            </sp>
            <sp xml:id="SDT2-OZNPIP-Izredna-031-1999-04-14.sp22">

               <speaker>MAG. SLAVKO DEBELAK:</speaker>

               <p>Gospod Mozetič, hvala za vašo ugotovitev. Naša napaka. Tukaj so mišljeni seveda
               starši, zakonci in otroci, nikakor ne žene, čeprav so to dejansko najbolj ranljive
               kategorije. Treba je stvar korigirati popraviti v tem sklepu oziroma o odloku,
               kakršen koli akt bo že sprejet. Dejansko pa je bilo mišljeno ranljive kategorije,
               tako kot ste vi potem v nadaljevanju tudi povedali, so pa najbolj izpostavljeni ravno
               te. Ne zajema to izključno žene, ampak starše oziroma zakonce oziroma tiste, ki imajo
               pooblastilo za izvajanje skrbniških funkcij.</p>
               <p>Vaše prvo vprašanje ali se bo ta zadeva izvajala, oziroma kako se bo to neposredno
               izvajalo. Izključno in samo organizirano. Mi bomo teh 1600 oseb, če bo državni zbor
               tako odločil, pripeljali v državo organizirano s transporti, s kontingenti, in sicer
               razmišljamo o tem, da bomo skupino poslali na krizna območja bodisi v Makedonijo,
               bodisi v Albanijo, kjer se bo že preliminarno v Sloveniji opravilo preko teh družin
               evidentiranje teh družinskih članov. Pri transportnih ima po konferenci visokega
               komisarke Združenih narodov za begunce gospe Sadako Ogate, ki je bila prejšnji teden,
               osnovno in temeljno funkcijo mednarodna organizacija za migracije, ki bo tudi po
               zagotovilih, ki smo jih dobili v Ženevi, financirala te transporte in pa seveda tudi
               funkcija visokega komisariata za begunce bo tukaj prezentna. Ali bo potovala z avioni
               ali z avtobusi oziroma na kakšen drug način vam ta trenutek ne morem povedati.</p>
               <p>Postopek je pa približno takšen, da bodo vsi ti ljudje prišli na mejo, kjer bo v
               smislu zakona z njimi opravljen tisti postopek, ki ga zakon predvideva, to se pravi
               osebni pregled in vse ostale stvari. Za tri štiri dni bodo nameščeni v karanteno, to
               je po mednarodnem humanitarnem pravu obligacija, kjer se ugotovi ali slučajno med
               njimi niso bolni oziroma jih je treba izolirati in šele po preteku te karantene bodo
               potem razseljeni družinskim članom, ki jih sprejmejo na bivanje oziroma v te prehodne
               centre.</p>
               <p>Ko se ti kontingenti do številke 1600 zaključijo, Slovenija seveda ne more reči,
               zadeva je končana, zaprta, možno je, ali pa tudi do številke 1600 te zadeve vlagati
               in prositi za status začasnega zatočišča tudi izven naslova teh kontingentov, vendar
               pa naše stališče, ki ga bomo tudi posredovali in smo ga že na teh koordinacijah
               dogovorili, je naslednje. To bo možno preko diplomatsko konzularnih predstavništvih
               Slovenije v tujini storiti. Diplomatsko konzularna predstavništva so že dobila
               preliminarna navodila, da bodo obveščala organe v Sloveniji, tukaj mislim zlasti na
               urad za priseljevanje in begunce ministrstva za notranje zadeve. Tisti, ki vodijo
               zdaj to ključno funkcijo<stage type="mag">(Nadaljevanje)</stage> pri
               sprejemanju in določitvi in namestitvi teh oseb in če bo izkazano, da so te navezane
               okoliščine več kot očitne, oziroma da gre za tako imenovane ranljive kategorije,
               potem bo posamezno o primeru tudi odločalo. Tako, da neke bojazni, da bi kdo iz tega
               bil izvzet, oziroma da bi to prihajalo stihijsko praktično ta trenutek ni in upamo,
               da bo realizacija lahko tudi dejansko v praksi tako zaživela. Da ponovim še enkrat,
               neposredno pomeni organizirano s predhodno opravljenimi postopki, prihod na mejo,
               pregled v smislu zakona o začasnem zatočišču, karantena v smislu izogiba nekih
               bolezni, določitev statusa, dodelitev statusa in potem razselitev oziroma namestitev
               v teh centrih.</p>
            </sp>
            <sp xml:id="SDT2-OZNPIP-Izredna-031-1999-04-14.sp23">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala. Gospod Mežan.</p>
            </sp>
            <sp xml:id="SDT2-OZNPIP-Izredna-031-1999-04-14.sp24">

               <speaker>JANEZ MEŽAN:</speaker>

               <p>Hvala lepa. Seveda podpiram ta odlok. Mislim, da moramo tudi mi sprejeti del bremena
               te krize, ki je na Kosovu. Imam pa vprašanje. Zanima me, mogoče ste razložili pa
               nisem razumel ali dobro poslušal, 1600 oseb. Na podlagi česa ste prišli do 1600 oseb?
               Imamo 2477 že pribežnikov. Ti so najbrž prišli pred kratkim ali pa že tudi nekoliko
               nazaj. Zdaj ste ste pa še 1600 oseb predvideli. Tukaj sicer piše 2. člen upoštevajoč
               ekonomske možnosti, razloge nacionalne varnosti, javnega reda in miru. To je taka
               splošna. Ali ste teh 2477 pribežnikov vprašali, če imajo dol koga, ki bi rad prišel
               sem. Če ste na podlagi tega do teh 1600 prišli, potem bi verjetno ta številka 1600
               lahko držala. Če ste pa na podlagi česa drugega, pa bo verjetno ta številka bistveno
               večja, če se bo ugotavljalo šele potem, ko bodo že tukaj, ko jih bo 4000 in toliko že
               tukaj. Pri tem 3. členu se bo najbrž izkazalo to, o čemer smo že govorili, da družina
               ne šteje 5, 6, 7, 8 ljudi, ampak najbrž bistveno več in najbrž tudi marsikateremu iz
               teh, kar je rekel, gospod Demšar, 27, ne boste mogli odreči, ker spada v to družino,
               ne vem kdo je vse v tisti njihovi široki družini. Zanima me samo bolj jasno, če mi
               razložite kriterije teh 1600 oseb, na podlagi česa ste prišli do tega.</p>
            </sp>
            <sp xml:id="SDT2-OZNPIP-Izredna-031-1999-04-14.sp25">

               <speaker>MAG. SLAVKO DEBELAK:</speaker>

               <p>Pričakovali smo takšno vprašanje, pa moram reči, da je tudi za nas sorazmerno
               neprijetno vprašanje zakaj 1600. Namreč ta akcija sprejema oseb pregnancev je v
               evropskem in tudi v svetovnem smislu zelo zelo koordinirana.</p>
               <p>Podatek, ki ga imam in smo ga pravkar danes dobili, je naslednji. Avstralija bo
               sprejela 4000 pregnancev, Avstrija bo sprejela 5000, Belgija 1200, Kanada 5000, Čile
               od 400 do 500, Danska 1200 do 1400, Estonija jih je pripravljena sprejeti 15, Nemčija
               10.000, Grčija 5000, Norveška 6000, Poljska 1000, Portugalska 1500, Romunija 5000,
               Španija 7000, Turčija 20.000, Amerika 20.000 in United Kingdom, se pravi Združeno
               kraljestvo je pripravljeno več tisoč teh sprejeti, tudi nekaj 10.000. Te številke na
               prvi pogled povedo v bistvu, da je Slovenija sorazmerno v številki 1600 radodarna in
               v primerjavi z nekaterimi bistveno večjimi državami odstopa. Vendar pa je treba
               ugotoviti, koliko državljanov iz območja te države že gostijo. Recimo, Luksemburg
               1810, Švica 27.310, Slovenija, tako kot smo povedali 4000 oziroma 2.477, Avstrija
               8.300, Nemčija 43.000 Madžarska prav tako 4.700, Velika Britanija 11.000 in tako
               naprej in tako naprej. Tukaj je seveda tudi vloga in pozicija Slovenije<stage type="mag">(Nadaljevanje)</stage> ki jo ima, nekoliko drugačna od
               ostalih bi rekel držav. Za vašo ilustracijo pa še samo ta podatek, vseh skupaj
               beguncev to kar sem zdaj povedal gre za kosovske osebe. Vseh skupaj beguncev, ki jih
               pa že imajo, pribežnikov v različnih statusih države je pa naslednje: Švedska 187
               tisoč, Švica 100 tisoč, Nemčija 1 milijon 83 tisoč, Norveška 57 tisoč, Danska 57
               tisoč, Avstrija 86 tisoč, Nizozemska</p>
               <stage>(medsebojno pogovarjanje)</stage>
            </sp>
            <sp xml:id="SDT2-OZNPIP-Izredna-031-1999-04-14.sp26">

               <speaker>MIROSLAV MOZETIČ:</speaker>

               <p>To so vsi tisti, ki imajo urejen status, bosanski bi rekel, po konvenciji ženevski
               Hrvati itn. Recimo Velika Britanija 164 tisoč, Francija 147 tisoč, Italija 73 tisoč
               itn. In če te številke začnemo ... s slovenskimi številkami in seveda tisto, kar sem
               že uvodoma povedal, našim 7 tisoč in še nekaj, potem lahko ugotovimo, da je to pa
               bistveno manj kot je pa evropsko povprečje. Dobro, če gledamo na število prebivalcev,
               ob tem pa ne smemo pozabiti nekaj. V Sloveniji je bilo po 40. členu sprejeto v
               slovensko državljanstvo v letih 1991 do leta 1992 28 tisoč oseb iz območja ZRJ. Ker
               mi ne evidentiramo po narodnostni populaciji, ker pa približno vemo, kakšno je
               razmerje, lahko pridemo do številke, da je bi rekel teh državljanov iz bivše
               Jugoslavije, ki so po narodnosti Albanci prihajajo iz območja Kosova, nekje okrog 15
               tisoč, ki imajo slovensko državljanstvo, urejen status. V Sloveniji imajo urejen
               status ta trenutek po zakonu o tujcih 46 tisoč oseb, začasno dovoljenje, stalno
               dovoljenje, delovni vizum, poslovni vizum in od te številke lahko pridemo vsekakor še
               na dodatnih 4 oziroma 5 tisoč oseb. To se pravi pridemo že do številke tam nekje 20
               tisoč oseb iz tega območja, ki živi v Sloveniji, ki se je integriralo s slovenskim
               prostorom, s slovenskim okoljem in seveda v tem kontekstu je možnost sprejema z
               njihove strani "denevalantna" in odkrito nakazana. Predstavniki tega društva so nam
               tudi povedali, da ne bodo presegel teh kvot in da nam bodo skušali pomagati, da
               dejansko bi rekel ostanemo v teh okvirih in mislim, da je bi rekel tudi z ekonomskega
               vidika ta številka sprejemljiva. Z varnostnega vidika moram reči, je pa tudi še
               obvladljiva, čeprav je treba seveda v teh situacijah imeti izredno bi rekel suptilen
               občutek, zlasti da ne bi prišlo do nekih med etničnih konfliktov, bi rekel spopadov
               takšnih oziroma drugačnih zadev, ki lahko eskalirajo potem v neke hujše zadeve. To so
               bi rekel tisti kriteriji, ki niso bili izbrani na pamet, ki nekako nas uvrščajo v
               državo, ki se zavzema za reševanje te problematike z opozorilom seveda, da bomo tudi
               regionalno pomagali reševati to begunsko problematiko, se pravi v okoljih kjer je teh
               beguncev največ, to je pa sem že preje povedal Albanija, Makedonija, Črna gora in pa
               Bosna in Hercegovina.</p>
            </sp>
            <sp xml:id="SDT2-OZNPIP-Izredna-031-1999-04-14.sp27">

               <speaker>DARJA LAVTIŽAR-BEBLER:</speaker>

               <p>Hvala. Gospod Jazbec.<stage type="mag"/>
               </p>
            </sp>
            <sp xml:id="SDT2-OZNPIP-Izredna-031-1999-04-14.sp28">

               <speaker>FRANC JAZBEC:</speaker>

               <p>Hvala lepa. Dvoje vprašanj se mi tu pojavlja. Približno 4.000 pribežnikov. Vemo pa
               vsi, da je po zakonodaji tem ljudem zagotovljeno tudi osnovno izobraževanje. V tej
               populaciji 4.000 pribežnikov bo večina otrok in žensk. Tem otrokom nuditi
               izobraževanje bo malo drugače, kot je bilo pribežnikom iz BiH. Po nekaj mesecih
               takrat se je razselila večina otrok po osnovnih šolah širom po Sloveniji, celo kar po
               nekem razdelilniku. Ti ljudje pa niso tudi srbohrvaško govoreči, pa me zanima, če je
               to vkalkulirano v tistih 800 milijonov, ki ste jih omenjali kot stroške do konca tega
               leta, in če je v teh 800 milijonih vkalkulirano tudi bivanje ostalih ljudi, ki v
               Sloveniji nimajo zagotovljenega statusa, ali je to samo za teh dobrih 4.000 teh, ki
               bodo zdaj prišli s Kosova? Hvala.</p>
            </sp>
            <sp xml:id="SDT2-OZNPIP-Izredna-031-1999-04-14.sp29">

               <speaker>MAG. SLAVKO DEBELAK:</speaker>

               <p>Gospod Jazbec, zelo direkten odgovor: teh 800 milijonov, med 700 in 800 milijonov, je
               v bistvu finančna konstrukcija samo za te osebe, ki bodo dobile ta status začasno
               zatečenih oseb z območja ZRJ oziroma oseb, ki prihajajo s Kosova. V to vsoto so
               uvrščeni vsi stroški, tudi stroški zdravstvenega varstva, osnovnega zdravstvenega
               varstva, in izobraževanja, seveda tudi stroški, ki bodo nastali pri evidentiranju o
               podelitvi statusa, ampak to so v primerjavi z ostalimi stroški zanemarljivi stroški,
               in tudi stroški nastanitve.</p>
               <p>Moram vas obvestiti, gospod Jazbec, da mi že danes izobražujemo, zdi se mi, 150 teh
               šoloobveznih otrok s tega območja, čeprav so tukaj ilegalno, ker to je naša
               obligacija po konvenciji, da tem otrokom nudimo osnovnošolsko izobraževanje oziroma
               tisto obvezno izobraževanje. V ta kontekst vključujemo že živeče osebe z albanskega
               območja, ki imajo urejen status v Sloveniji. Res je, predvsem bodo to osebe, ki so
               mlajše, ki so otroci, in tiste, ki so starejše, zlasti v tem drugem valu, se pravi, v
               tem kontingentu 1.600 oseb. Kajti vse tisto, kar je prišlo že prej, od avgusta pa do
               teh napadov Nata, je zlasti mlajša populacija. Populacija, katere ciljna država ni
               bila Slovenija, žal pa so se takrat stvari končale v Sloveniji oziroma možnost odhoda
               v njihove ciljne zahodne države, ni bila takrat tako močno prisotna. Tako, da
               odgovor, še enkrat, je: v to kvoto so zajeti stroški izobraževanja, stroški
               nastanitve, stroški osnovnega zdravstvenega varstva. Kot sem pa že povedal na
               tiskovni konferenci, ko je vlada akceptirala to zadevo, si bo ministrstvo za notranje
               zadeve prizadevalo, da čim več oseb, ki so delovno sposobne in delovno zmožne,
               skušamo vključiti v različna javna dela. Preprosto zaradi tega, ker s tem deloma
               razbremenimo stroške države, hkrati pomagamo, da to svojo temačno stran življenja
               nekako lažje prenesejo, in da skušamo nekatere aktivnosti, ki jih vodimo s tujo
               delovno silo, pokriti tudi s temi osebami, ki bodo dobile ta status. Ocenjujemo, da
               bo to status, ki bo verjetno v nekem doglednem času prenehal, da bodo nastale
               razmere, da se bodo lahko te osebe tudi vrnile. Naša preliminarna ocena je, da zlasti
               populacija, ki bi naj zdaj prišla s tem kontingentom, nikakor nima želje ostati v
               Sloveniji, ker je tako močno navezana na svojo izvorno okolje, da bo vsekakor, ko
               bodo za to ustvarjeni pogoji in možnosti, šla nazaj. Tako, da smo morali celovito
               predstaviti stroške, računati stvari, ampak z neko ugodno situacijo, z ugodnim
               razpletom, se lahko ti stroški tudi bistveno zmanjšajo, ker bo prej prišlo do tega
               vračanja; to si, seveda, želimo, ne samo oni, ampak si to želimo tudi mi v
               Sloveniji.</p>
            </sp>
            <sp xml:id="SDT2-OZNPIP-Izredna-031-1999-04-14.sp30">

               <speaker>PREDSEDNICA DARJA LAVTIŽAR-BEBLER:</speaker>

               <p>Hvala lepa, gospod Debelak. Še drugi ste se javili, jaz pa bi samo apelirala glede na
               to, da je že ura, ko se naj bi začelo nadaljevanje seje državnega zbora, da bi
               poskušali biti čim bolj racionalni v teh razpravah. Gospod Bajc, prosim.</p>
            </sp>
            <sp xml:id="SDT2-OZNPIP-Izredna-031-1999-04-14.sp31">

               <speaker>JOSIP BAJC:</speaker>

               <p>Hvala, predsednica. Mislim, da je prav, da je vlada načrtno pristopila k reševanju
               pribežnikov, tujcev ali ilegalcev, kakor jim rečemo. <stage type="mag">(Nadaljevanje)</stage> Mislim pa, da nekateri podatki oziroma odgovori
               gospoda Debelaka me niso podkrepili v tem, da imamo že stvari toliko daleč urejene,
               da vemo, kje in kaj bomo namestili te ljudi. Ne bi ponavljal številke, 2.477 plus
               1.600, se pravi, 4.000 in nekaj, potem pa 3.400 približno tistih, ki so še iz Bosne
               in Hercegovine. Mogoče naj povem samo podatek, da je v begunskem centru v Postojni
               2,3% prebivalcev občine Postojna, pri čemer nam je vlada oktobra meseca lansko leto
               vzpostavila še - jaz ne vem, kako, gospod Debelak, upam, da bom enkrat prišel vsaj do
               uradnega imena, kako se imenuje ta izgonski center, ali prehodni dom ali kaj je v
               Velikem Otoku. Ker mislim, da ste v zadnjem času, sicer ne vem točno, izseljevali te
               pribežnike, prihajajoče iz Zvezne republike Jugoslavije, in v tem domu, misim, da
               ostajajo samo Romuni, Moldavci, Bangladešci, Srilančani in tako naprej. Po mojih
               podatkih je tam tudi približno - po neuradnih podatkih - od 250 se giblje, 270, 280,
               kar pomeni še 2% občinskega prebivalstva. Mislim, da ta podatek, se pravi, 4,5%
               skoraj občinskega prebivalstva v dveh centrih, sicer različnih statusov, govori, da
               se ni pristopilo načrtno k prerazporejanju. Vem, da vas je vodila odločitev takrat
               oktobra meseca lansko leto, tista racionalnost pa višja sila, pa ne vem kaj vse,
               vendar zdaj, ko se pristopa na podlagi zakona in nenazadnje tudi na podlagi tega
               odloka, mislim, da bi se morali vsesti in doreči, kaj je in kaj ni.</p>
               <p>Vprašal bi pa še dodatno, gospod Debelak, koliko je pa še teh ostalih pribežnikov
               ali ne vem, kako se jim reče, tistih iz raznih drugih držav, praktično iz celega
               sveta, ki so v raznih bodisi prehodnih domovih, ker imamo različne statuse oziroma v
               tem našem, tako imenovanem izgonskem centru Velikem Otoku. In dejansko, gospod
               Debelak, pričakujem, da bo v najkrajšem času lokalna skupnost dobila odgovor, in to
               pričakujem tudi, predsednica, sicer verjetno danes ne, da bomo rekli, kaj bo
               ministrstvo naredilo oziroma ta državni zbor, da se bodo vsaj njegovi sklepi
               realizirali, če ne sklepi lokalnih skupnosti. Jaz sem tudi takrat v oddaji Pro et
               contra, in tudi danes, s predstavnikom prehodnega doma za tujce ali begunce, v
               razgovoru pred samo sejo rekel, pri nas v Postojni ni nikakršnih - no, nikakršnih,
               bodo zmeraj, ampak bom rekel, ni velikih odporov, da bi se eventuelno v prostorih,
               kjer je uradno begunski center že od 1992. leta, glede na to, da je zaprt tisti del,
               kjer so bili 1991. leta begunci iz Republike Hrvaške, da bi se eventuelno dodatno
               ljudi naselilo tam, glede na to, da so kapacitete. Jaz moram reči, da je v naših
               razredih osnovne šole v povprečju tri do pet otrok v vsakemu razredu iz tistega
               begunskega centra. Se pravi, da je na našem koncu razumevanje in tudi v prihodnje bo,
               ker si želimo oziroma razumemo, kaj se je dogajalo po vojni s Slovenci z našega
               območja, ko so bežali čez italijansko mejo pa čakali po pol leta, da so dobili potne
               liste ali ne vem, kaj so dobili, da so šli v Avstralijo in ne vem kam, to je bilo 50.
               leta. Ampak pričakujem pa tudi od države, da bo pa to breme enakomerno porazdelila po
               celi naši ljubi Sloveniji.</p>
               <p>In še enkrat pozivam, tako kot sem tudi, ko ste bili večkrat predstavniki
               ministrstva in prehodnega doma na sejah občinskega sveta... Ja, gospa predsednica,
               veste, rad bi vas videl enkrat na seji občinskega sveta, pa ne bi tako zmigovali z
               glavo...</p>
            </sp>
            <sp xml:id="SDT2-OZNPIP-Izredna-031-1999-04-14.sp32">

               <speaker>PREDSEDNICA DARJA LAVTIŽAR-BEBLER:</speaker>

               <p>Ne, ne, ne, gospod Bajc! Zdaj sem jaz konsultirala z gospo...</p>
            </sp>
            <sp xml:id="SDT2-OZNPIP-Izredna-031-1999-04-14.sp33">

               <speaker>JOSIP BAJC:</speaker>

               <p>Ali pa v ponedeljek na zboru krajanov, ko so zahtevali od mene, da napovem protestno
               sejo občinskega sveta v sredo, pred prostori tega prehodnega doma ali izgonskega
               centra, izredno sejo občinskega sveta, ker je razpisana lokacijska obravnava za
               izdajo lokacijskega in gradbenega dovoljenja. Veste, to so taki problemi, ki jih
               čutimo vsakodnevno ljudje v tistem kraju. Tako, da še enkrat pravim, upam in
               pričakujem - mislim, da je dogovorjeno - tekom današnjega dne razgovor z ministrom
               Šukljetom v ponedeljek, ob 17.00 uri popoldne, da bomo takrat dorekli zadeve. Še
               enkrat ponavljam, mi smo pripravljeni tudi del tega bremena države prevzeti na naše
               območje, ne glede na to, da imamo tak odstotek, ampak prosimo, da nas rešite vsaj
               enega centra, ne pa da imamo dva v Postojni.</p>
            </sp>
            <sp xml:id="SDT2-OZNPIP-Izredna-031-1999-04-14.sp34">

               <speaker>PREDSEDNICA DARJA LAVTIŽAR-BEBLER:</speaker>

               <p>Gospod Bajc...</p>
            </sp>
            <sp xml:id="SDT2-OZNPIP-Izredna-031-1999-04-14.sp35">

               <speaker>JOSIP BAJC:</speaker>

               <p>Se opravičujem!</p>
            </sp>
            <sp xml:id="SDT2-OZNPIP-Izredna-031-1999-04-14.sp36">

               <speaker>PREDSEDNICA DARJA LAVTIŽAR-BEBLER:</speaker>

               <p>Ja, ja, zato ker sem jaz grdo pogledala gospo Pozsončevo, ker je odhajala, ker se
               bojim, da ne bi bili sklepčni, zaradi tega, <stage type="mag">(Nadaljevanje)</stage> drugače pa. Dobro. Gospod Kaplja, prosim.</p>
            </sp>
            <sp xml:id="SDT2-OZNPIP-Izredna-031-1999-04-14.sp37">

               <speaker>MIRKO KAPLJA:</speaker>

               <p>Jaz sam iz humanitarnih ali kakršnihkoli drugih razlogov podpiram sprejem takšnega
               odloka. Sprašujem pa eno. V 1. členu je določeno območje Kosova. Kaj pa za pribežnike
               iz drugega področja te Zvezne republike Jugoslavije? Tukaj predvsem mislim na
               Slovence, ki so pa po celem področju naseljeni in so tam ostali iz takšnih ali
               drugačnih razlogov. Jaz poznam recimo društvo Slovencev v Novem Sadu, ker smo že mi
               imeli v tem državnem zboru s predsednikom razgovore. Kako je pa za te recimo
               poskrbljeno, če se bodo pojavili tukaj? Ali je s kakšno drugo zakonodajo, s kakšnimi
               drugimi zadevami ali jih bomo tam zavračali na meji nazaj?</p>
            </sp>
            <sp xml:id="SDT2-OZNPIP-Izredna-031-1999-04-14.sp38">

               <speaker>PREDSEDNICA DARJA LAVTIŽAR-BEBLER:</speaker>

               <p>Dobro. Če ni nikogar več, bi jaz predlagala, da bi vendarle poskušali zdaj to sejo
               oziroma obravnavo te točke zaključiti z nekim konstruktivnim predlogom. Predlagam, da
               odbor za notranjo politiko in pravosodje predlaga državnemu zboru obravnavo
               predlaganega akta v enofaznem postopku.</p>
               <p>Kdo temu ugovarja? <stage>(Nihče.)</stage></p>
               <p>Potem štejem, da odbor tak predlog posreduje tudi državnemu zboru. Nato, mi smo
               pripravili glede na opozorila sekretariata za zakonodajo in pravne zadeve tudi
               amandmaje k posameznim členom. Najprej gre za amandma k 3. členu, ampak jaz bi
               vprašala gospoda Debelaka, zdajle sem opazila tukaj v 2. členu, v drugi vrstici
               besedo "pregnanih". Zdaj je to spet nek nov pojem, ki se sem vključuje, ki morda tudi
               malo prispeva k tej terminološki zmedi in, ali ne bi bilo bolj prav, da rečemo
               namesto pregnanih pribeglih, zaradi tega, da se ne bi potem spuščali, ali so bili res
               pregnani, kdo jih je pregnal, ker ves čas govorimo o pribežnikih in bi rekli 1.600
               oseb pribeglih iz območja Kosova. Bi to bilo v redu? Ja. Torej predlagam, da v 2.
               členu besedo "pregnanih" nadomestimo z besedo "pribeglih".</p>
               <p>Kdo je za ta takšen amandma? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo tak amandma sprejeli.</p>
               <p>Potem imamo amandma k 3. členu. V tem členu se beseda "beguncev" nadomesti z besedo
               "pribežnikov". Prosim. <stage>(Medsebojno pogovarjanje.)</stage> Počakajte, najprej bi okoli tega
               prvega. Se pravi namesto "beguncev" bi rekli "pribežnikov". To v oklepaju bi pa rekli
               "starši, zakonci in otroci". V redu?</p>
               <p>Kdo je za takšen amandma? <stage>(11 članov.)</stage> Je kdo proti? <stage>(Nihče.)</stage></p>
               <p>Smo rekli mladoletni otroci. Dobro.</p>
               <p>Potem je amandma k 4. členu: "Ta odlok začne veljati naslednji dan po objavi v
               Uradnem listu Republike Slovenije." Zaradi tega, ker ne more biti drugače.</p>
               <p>Kdo je za takšen amandma? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo tudi ta amandma sprejeli.</p>
               <p>In sprejeli smo še amandma k naslovu, to je, da se beseda "sklep" nadomesti z besedo
               "odlok".</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo tudi ta amandma sprejeli.</p>
               <p>In zdaj predlagam, da glasujemo še o aktu v celoti.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je tudi to sprejeto.</p>
               <p>Zdaj pa bi samo na hitro še predlagala, da gremo k <title>2. TOČKI DNEVNEGA REDA -
                  UMIK AMANDMAJEV K PREDLOGU ZAKONA O VARSTVU OSEBNIH PODATKOV.</title> Že včeraj sem
               vas seznanila, za kaj gre. Gre za to, da smo medtem spremenili zakon o upravnem sporu
               in so tudi upravna sodišča začela delati in zaradi tega so amandmaji, ki jih je odbor
               dal v prejšnjem sklicu, brezpredmetni in zato predlagam, da sprejmemo sklep, da
               umikamo amandmaje odbora za notranjo politiko in pravosodje k predlogu zakona o
               varstvu osebnih podatkov v drugi obravnavi.<stage type="mag">(Nadaljevanje)</stage> Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Hvala. Prosim? Ob 18.00 uri je izredna seja.</p>
               <stage type="time">(Seja se je končala ob 14.50 uri.)</stage>
            </sp>
         </div>
      </body>
   </text>
</TEI>
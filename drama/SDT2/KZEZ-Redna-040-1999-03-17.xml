<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-KZEZ-Redna-040-1999-03-17">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za evropske zadeve</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">2A8A9547796D9E6CC1256731004F77DC</idno>
               <idno type="custom" subtype="day">45C813C825B05738C125673800317A03</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=45C813C825B05738C125673800317A03</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-KZEZ-Redna-040-1999-03-17.KZEZ" n="040">
               <name>Redna</name>
               <date when="1999-03-17"/>
            </setting>
         </settingDesc>
         <particDesc>
            <listOrg>
               <org xml:id="SDT2-KZEZ-Redna-040-1999-03-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-KZEZ-Redna-040-1999-03-17.KZEZ">
                        <orgName key="KZEZ">Komisija za evropske zadeve</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA EVROPSKE ZADEVE</stage>
            <stage type="session">40. SEJA</stage>
            <stage type="date">(17. marec 1999)</stage>
            <stage type="chairman">Sejo je vodil Alojz Peterle, predsednik komisije.</stage>
            <stage type="time">Seja se je pričela ob 8.38 uri.</stage>


            <sp xml:id="SDT2-KZEZ-Redna-040-1999-03-17.sp1">

               <speaker>PREDSEDNIK ALOJZ PETERLE:</speaker>

               <p>... posebej pozdravljam gospoda ministra Smrkolja in vodjo ožje pogajalske skupine
               gospoda Potočnika in vse predstavnike vlade. Opravičili so se samo, opravičil se je
               samo gospod poslanec Lešnik, tako da računam, da se bodo drugi poslanci še
               pridružili, ker pa nas še ni dovolj, predlagam, da začnemo sejo tako, da ravnamo po
               159. členu poslovnika, ki vam je že znan, če smo vsi za to, potem lahko sejo začnemo.
               Kdo je za to, da tako ravnamo? Hvala lepa. Vsi. Potem lahko začnemo s sejo s tem, da
               ne moremo v tej sestavi potrditi 4. točke dnevnega reda, ker bi morali biti v
               zadostni sestavi, da bi se odločili, če prej najavljeno sejo, 26., tako rekoč ukinemo
               oziroma odpovemo in gremo na 4. točko te seje, ko bomo v zadostnem številu, bomo pač,
               upam da to storili. Ima kdo sicer? Še en manjka. Pripombe na dnevni red? <stage>(Ne.)</stage>
               Ugotavljam, da je dnevni red sprejet.</p>
               <p>Prehajamo na <title>2. TOČKO DNEVNEGA REDA - POROČILO O USKLAJENOSTI SLOVENSKE
                  ZAKONODAJE Z ZAKONODAJO EVROPSKE ZVEZE ZA PODROČJE 7. DELOVNE SKUPINE KMETIJSTVO,
                  VETERINA.</title> Gradivo je bilo objavljeno v Poročevalcu številka 4, 27. januarja
               1999, priloženo pa ste dobili tudi, mislim, da izčrpno gradivo strokovnih sodelavcev.
               Kdo želi s strani vlade besedo? Gospod minister.</p>
            </sp>
            <sp xml:id="SDT2-KZEZ-Redna-040-1999-03-17.sp2">

               <speaker>CIRIL SMRKOLJ:</speaker>

               <p>Hvala lepa. Lep dan želim. Naše ministrstvo je v okviru pregleda zakonodaje v mesecu
               novembru glede carine in usklajenost naše zakonodaje s pravnim redom Evropske unije
               ob sodelovanju mag. Kovača, tako da bi kar predlagal, gospod predsednik, če dovolite,
               da gospod Kovač v kratkem poda rezime pregleda za to področje.</p>
            </sp>
            <sp xml:id="SDT2-KZEZ-Redna-040-1999-03-17.sp3">

               <speaker>PREDSEDNIK ALOJZ PETERLE:</speaker>

               <p>Izvolite, gospod Kovač.</p>
            </sp>
            <sp xml:id="SDT2-KZEZ-Redna-040-1999-03-17.sp4">

               <speaker>GOSPOD KOVAČ:</speaker>

               <p>Hvala lepa. Kakor je bilo omenjeno, je bilateralni screening oziroma tudi
               multilateralni screening že končan. Potekal je na področju 12 poglavij, ki jih omenja
               evropska zakonodaja. Splošne ugotovitve iz teh 12 poglavij so bile, da bo potrebno v
               Sloveniji dokončno izpeljati implementacijo z materialnimi predpisi zakona o
               veterinarstvu in s tem zagotoviti učinkovito ukrepanje veterinarske službe ob pojavu
               posamezne kužne bolezni na eni strani in na drugi strani tudi učinkoviti nadzor nad
               proizvodnjo živil živalskega izvora in s tem tudi ustrezna zaščita potrošnika. Prav
               tako bo potrebno v najkrajšem možnem času sprejeti zakon o zaščiti živali, ki bo
               uredil posebno poglavje zaščite živali in pa obenem tudi urediti zakon o zdravilih.
               Dogovorjeno je bilo tudi z ministrstvom za zdravstvo, da bosta ta dva zakona, ki sta
               sedaj predlagana, kakor da sta dva skupna, tako da ne bo zakona o zdravilih za
               uporabo v veterinarski medicini in pa zakona o zdravilih za uporabo v humani
               medicinci, ampak se bo to imenoval zakon o zdravilih, ki bo obema pristojnima
               ministrstvoma, tako ministrstvu za kmetijstvo in ministrstvu za zdravstvo omogočil
               samostojno registracijo proizvodov, ki se uporabljajo v Sloveniji. Vprašanja, ki jih
               je izpostavila slovenska stran na bilateralnem screeningu, so bila seveda ustrezna
               identifikacija živali in pa številčni sistem označevanja živali. Ugotovljeno je bilo, da evropska skupnost
               predpisuje samo to, da mora biti iz številke živali razvidna koda živali in pa, da
               mora biti številka 12-mestna. Pravkar potekajo sklepne razprave pri nas na
               ministrstvu o uvedbi tega sistema v naši državi, ki bo zagotovil na eni strani
               uspešno in zadovoljivo ravnanje ob pojavu kužnih bolezni pri živali in obenem tudi
               uspešno in zadovoljivo ravnanje veterinarske službe v primeru zaščite potrošnika, ker
               bo z označevanjem živali omogočeno tudi označevanje mesa in za tem pravzaprav
               omogočen tudi nadzor nad poreklom tega mesa, ki se pojavlja na policah v Republiki
               Sloveniji. Prav tako smo potem izpostavili tudi vprašanje zaščite avtotonih pasem,
               tako kot je to za Lipicanca in pa za kranjsko čebelo. Ugotovljeno je bilo, da pri
               kranjski čebeli bo potrebno seveda izpeljati nekatere druge ukrepe, ker se na
               področju zakonodaje velja pod poglavjem veterina to ne da izpeljati oziroma tam tudi
               to ni določeno in pa na področju rejskih knjig, v bistvu ugotoviti z drugimi
               screeningi, kako in na kakšen način se lahko Lipica oziroma Lipicanec kot takšen
               zaščiti v naši državi.</p>
               <p>Pri ostalih poglavjih je bilo ugotovljeno, da je slovenska stran razumela in tudi
               pravilno predstavila institucionalne okvire, v katerem deluje Evropska unija na
               področju veterine in obenem tudi predstavila pravilno usmeritev, ki je v Republiki
               Sloveniji. Posebej je bilo izpostavljeno seveda ureditev zunanjih meja v primeru
               vstopa Slovenije v Evropsko unijo, bodo meje, ki jih imamo danes z Republiko Avstrijo
               in pa z Republiko Italijo izginile, to pomeni, da bomo morali ves aparat, ki danes je
               na teh mejah, prenesti na južno mejo. Predstavili smo tudi slovenski predlog ureditve
               mejnih veterinarskih prehodov, ki jih bomo imeli ob vstopu v Evropsko unijo. Tako
               bomo imeli na južni meji en sam mejni prehod, ki bo omogočal prehod živali in živil
               živalskega izvora ter dva dodatna mejna prehoda, ki bosta omogočala samo prehod živil
               živalskega izvora, to pomeni, da se bo iz sedanjih 8 mejnih veterinarskih prehodov
               veterinarska kontrola skrčila in zožala samo na tri mejne veterinarske kontrolne
               točke, ki pa bodo morale biti opremljene v skladu z določili, ki izhajajo iz
               direktive Evropske unije.</p>
               <p>Za usposobitev teh treh mejnih prehodov bodo potrebna znatna finančna sredstva, ki
               jih je v proračunu za leto 1999 parlament odoboril za prvo fazo ureditve lokacijskih
               dovolj na mejnem prehodu Obrežje. V letih 2003 do 2006 pa ureditev mejnih prehodov še
               v Jelšah in v Gruškovju, ki bodo omogočali samo prehod živil živalskega izvora.</p>
               <p>V zvezi z nadzorom in sistemom na notranjem trgu, se pravi z mejnimi prehodi smo
               zagotovili, da bomo lahko usposobili mejni prehod Obrežje najkasneje do leta 2003 in
               s tem omogočili nemoteno funkcioniranje in delovanje veterinaske službe, ker bo na
               tem mejnem prehodu omogočen prehod živali in živil živalskega izvora.</p>
               <p>Financiranje nadzora, ki ga izvaja veterinarska služba je že danes urejena v skladu,
               kakor določajo evropske direktive, saj se pregledi plačujejo in plačujejo jih seveda
               uvozniki oziroma špediterji oziroma tisti, ki zahtevek tudi podajo, kar je v skladu z
               direktivami. Financiranje na področju veterinarstva pa je danes v Sloveniji urejeno
               tako, da se iz integralnega proračuna letno seveda namenjajo določena sredstva za
               izvajanje veterinarske službe, v deželah evropske skupnosti pa imajo poseben fond, ki
               je namenjen za poplačilo stroškov v primeru izbruha posamezne kužne bolezni, kar bo
               verjetno potrebno tudi urediti v prihodnosti v Republiki Sloveniji.</p>
               <p>Pri ostalih poglavjih, ki smo jih predelali, pa je bilo nakazano s strani komisije,
               da bo potrebno nekatera poglavja še natančneje opredeliti in tukaj je mišljeno
               seveda, na eni strani, kako ravnati z odpadki in ločitev odpadkov med visoko
               rizičnimi in nizko rizičnimi in pa ustrezna usposobitev živilsko predelovalne
               industrije v Republiki Sloveniji. Tovrsten pregled zakonodaje oziroma detajlnejši
               pregled zakonodaje pa je napovedan za ta teden, se pravi za v petek, kjer bomo
               ponovno razpravljali o slovenski zakonodaji in zakonodaji, ki velja v Evropski uniji
               na teh dveh omejenih področjih. Hvala lepa.</p>
            </sp>
            <sp xml:id="SDT2-KZEZ-Redna-040-1999-03-17.sp5">

               <speaker>PREDSEDNIK ALOJZ PETERLE:</speaker>

               <p>Hvala lepa. Želi kdo besedo?
               Gospod Jelinčič.</p>
            </sp>
            <sp xml:id="SDT2-KZEZ-Redna-040-1999-03-17.sp6">

               <speaker>ZMAGO JELINČIČ:</speaker>

               <p>Hvala lepa, gospod predsednik. Jaz bi, poslušal sem gospoda Kovača, čeprav malo z
               zamudo, ko je govoril o zaščiti avtohtonih pasem in je omenil samo Lipicance in pa
               kranjsko čebelo. Jaz bi ga vprašal, kaj je z raznimi pasmami psov, kaj jaz vem,
               recimo kraški gonič, posavski gonič, istrski kratkodlaki gonič, ali je to že
               definitivno prepuščeno Hrvatom, tako kot se Hrvatje hvalijo ali bomo tudi kaj na tem
               področju naredili. Potem bi vprašal tudi, kako je s proteusom. Namreč proteusa
               določeni jamarji kradejo in ga prodajajo v Italijo in Francijo v takih količinah, da
               bo pri nas proteusa kmalu zmanjkalo. To bi vprašal.</p>
               <p>Potem bi pa še glede tega dokumenta o lipicancih, opis problematike, vzreja
               lipicancev. Moram reči, da je zelo dobro narejen, ampak nekaj me pa moti. Namreč
               govori o kobilarni od leta 1580 naprej, ne upošteva pa prejšnjih znani zgodovinskih
               dejstev, da so recimo Veneti že po tekstih Pavla Diakona iz 9. oziroma 10. stoletja,
               so Veneti žrtvovali avtohtone bele konje v morje...</p>
            </sp>
            <sp xml:id="SDT2-KZEZ-Redna-040-1999-03-17.sp7">

               <speaker>PREDSEDNIK ALOJZ PETERLE:</speaker>

               <p>Gospod poslanec, bi prosil, da bi to pri točki, ki bo o Lipici posebej.</p>
            </sp>
            <sp xml:id="SDT2-KZEZ-Redna-040-1999-03-17.sp8">

               <speaker>ZMAGO JELINČIČ:</speaker>

               <p>Ja, samo se opravičujem, ker moram nekam, na mednarodne odnose...</p>
            </sp>
            <sp xml:id="SDT2-KZEZ-Redna-040-1999-03-17.sp9">

               <speaker>PREDSEDNIK ALOJZ PETERLE:</speaker>

               <p>Kljub temu ne dovolim mešanja.</p>
            </sp>
            <sp xml:id="SDT2-KZEZ-Redna-040-1999-03-17.sp10">

               <speaker>ZMAGO JELINČIČ:</speaker>

               <p>Da ne bo šlo mimo. Ja, pridem, samo, če ne bo že mimo. Ampak v glavnem prosil bi pa
               za odgovor na te zadeve, ali bomo vse ostale, razen kranjske čebele in pa lipicancev
               prepustili komurkoli. Hvala.</p>
            </sp>
            <sp xml:id="SDT2-KZEZ-Redna-040-1999-03-17.sp11">

               <speaker>PREDSEDNIK ALOJZ PETERLE:</speaker>

               <p>Izvolite.</p>
            </sp>
            <sp xml:id="SDT2-KZEZ-Redna-040-1999-03-17.sp12">

               <speaker>GOSPOD KOVAČ:</speaker>

               <p>Hvala lepa. Kakor je bilo že tudi povedano uvodoma, v pregledu zakonodaje je bilo
               poglavje veterina in govorili smo predvsem in izključno o zdravstvenih problemih
               oziroma o nadzoru nad pojavom živalskih kužnih bolezni in zaščite potrošnika pri
               uporabi živil živalskega izvora. Glede na to, da je bilo v poglavju veterina tudi
               podpoglavje <q>"zoo tehnika"</q> smo sprožili tovrstna vprašanja pri rejnih živalih, s pravi
               pri lipicancu in pa pri kranjski čebeli. Pasme psov kot take pa v evropski uniji niso
               nikakor urejene in tudi ne gredo v okvir zakonodaje, ki je bila v tem bilateralnem
               pregledu, ker namreč v bilateralnem pregledu smo pregledovali samo tiste dele
               slovenske in pa evropske zakonodaje, ki se tičejo tega področja veterinarstva oziroma
               zoo tehnike. Glede na to, da je pa zaščita avtohtonih vrst živali urejena v drugih
               poglavjih, predvidevam, da bodo to uredili oziroma sprožili naši predstavniki vlade v
               teh razpravah.</p>
            </sp>
            <sp xml:id="SDT2-KZEZ-Redna-040-1999-03-17.sp13">

               <speaker>PREDSEDNIK ALOJZ PETERLE:</speaker>

               <p>Hvala. Gospod Jelinčič.</p>
            </sp>
            <sp xml:id="SDT2-KZEZ-Redna-040-1999-03-17.sp14">

               <speaker>ZMAGO JELINČIČ:</speaker>

               <p>Hvala lepa. Gospod predsednik, potem bi jaz predlagal, da v tem smislu naša komisija
               za evropske zadeve da predlog slovenski vladi za to, da ne bi ta zadeva šla kar mimo
               vsega in da bi potem čez določen čas ugotavljali, da nismo nečesa naredili, kar bi
               lahko.</p>
            </sp>
            <sp xml:id="SDT2-KZEZ-Redna-040-1999-03-17.sp15">

               <speaker>PREDSEDNIK ALOJZ PETERLE:</speaker>

               <p>Kakšen je tvoj predlog sklepa? Nisem dobro razumel.</p>
            </sp>
            <sp xml:id="SDT2-KZEZ-Redna-040-1999-03-17.sp16">

               <speaker>ZMAGO JELINČIČ:</speaker>

               <p>Da komisija za evropske zadeve predlaga vladi Republike Slovenije, da v okviru
               svojih pogovorov, dogovorov in pa, kaj jaz vem česa še, v Evropski uniji določi
               oziroma predloži ustreznim ustanovam Evropske unije tudi spisek ostalih živalskih
               vrst oziroma pasem, ki jih je potrebno določiti kot avtohotone slovenske pasme.</p>
            </sp>
            <sp xml:id="SDT2-KZEZ-Redna-040-1999-03-17.sp17">

               <speaker>PREDSEDNIK ALOJZ PETERLE:</speaker>

               <p>Hvala. Želi še kdo besedo? Gospod Čeligoj.</p>
            </sp>
            <sp xml:id="SDT2-KZEZ-Redna-040-1999-03-17.sp18">

               <speaker>VLADIMIR ČELIGOJ:</speaker>

               <p>Hvala lepa. Gospod Kovač, vi ste omenjali tri mejne prehode, ki so menda pomembni, eden sicer za živali, druga
               dva pa za živila živalskega izvora. Mejni prehodi so zelo kompleksnega, je zelo
               kompleksno vprašanje glede mejnih prehodov. Nenazadnje so ti mejni prehodi med
               Slovenijo in Hrvaško, po domače povedano, narejeni na črno, še nimajo niti ustrezne
               dokumentacije gradbene in me zanima to, kaj bo ministrstvo za kmetijstvo naredilo
               letos, v smislu ureditve v skladu z evropsko zakonodajo na teh mejnih prehodih in,
               ali bo ministrstvo za kmetijstvo urejalo samo za svoje področje, ali bo preostali del
               vsebinski glede mejnih prehodov urejal vladni servis. Hvala lepa.</p>
            </sp>
            <sp xml:id="SDT2-KZEZ-Redna-040-1999-03-17.sp19">

               <speaker>PREDSEDNIK ALOJZ PETERLE:</speaker>

               <p>Izvolite.</p>
            </sp>
            <sp xml:id="SDT2-KZEZ-Redna-040-1999-03-17.sp20">

               <speaker>GOSPOD KOVAČ:</speaker>

               <p>Hvala lepa. Poglejte, ministrstvo za kmetijstvo je samo del kompletnega procesa, ki
               ga mora Republika Slovenija vzpostaviti na takoimenovanih mejnih prehodih.
               Ministrstvo za kmetijstvo ima dve službi, veterinarsko inšpekcijo in fito sanitarno
               inšpekcijo, prav tako pa mora po zakonodaji evropske unije biti na mejnih prehodih
               tudi ministrstvo za notranje zadeve oziroma organi policije in ministrstvo za finance
               oziroma organi carine kot takšne. Ministrstvo za kmetijstvo se je aktivno vključilo v
               skupno razpravo, ki jo vodi servis skupnih služb za usposobitev in ustrezno ureditev
               mejnih prehodov, tudi v sklopu ministrstva za promet in zveze in pa Darsa in na
               zadnjem sestanku, ki je bil, je bilo ugotovljeno, da je edini mejni prehod, ki se ga
               bo lahko usposobilo v skladu z zakonodajo, ki velja v Republiki Sloveniji do leta
               2003, mejnih prehod Obrežje in na tem mejnem prehodu bo omogočena kontrola tako
               živali kot živil živalskega izvora. Ministrstvo za kmetijstvo v tem procesu ni
               samostojno in tudi ne more biti zaradi tega, ker vse investicije v skladu z zakonom
               in izvajanjem proračuna pelje servis skupnih služb vlade Republike Slovenije, ki tudi
               koordinira in usklajuje delo posameznih pristojnih resornih ministrstev. Samostojnost
               ministrstva za kmetijstvo je samo pri pridobivanju sredstev iz naslova Phare oziroma
               predpristopne pomoči in tukaj je ministrstvo za kmetijstvo pripravilo ustrezen
               program, ki ga je Evropska komisija ocenila kot primernega in tudi namenila v
               predlogu komisarjem...</p>
            </sp>
            <sp xml:id="SDT2-KZEZ-Redna-040-1999-03-17.sp21">

               <speaker>PREDSEDNIK ALOJZ PETERLE:</speaker>

               <p>Se opravičujem, zdajle imamo ene tri sestanke hkrati, prosim, da poslušamo samo
               enega govornika.</p>
            </sp>
            <sp xml:id="SDT2-KZEZ-Redna-040-1999-03-17.sp22">

               <speaker>GOSPOD KOVAČ:</speaker>

               <p>Hvala lepa. Tudi namenila v predlogu komisarjem določena sredstva, ki naj bi se
               odobrila Republiki Sloveniji, v kolikor bo urejen seveda lokacijski pa gradbeni del,
               se pravi najprej predhodno lokacijsko dovoljenje, gradbeno dovoljenje, postopki in
               začetki načina gradnje, nato pa bi se za veterinarsko področje in fito sanitarno
               področje lahko pridobila sredstva iz naslova Phare za izgradnjo objektov, ki morajo
               za izvajanje veterinarske in fito sanitarne kontrole na teh mejnih kontrolnih točkah
               tudi biti, to so pa hlevi, ustrezne hladilnice, ustrezne rampe za pregled, tako na
               eni strani kot za fito sanitarno inšpekcijo ustrezne hladilnice, kot za veterinarsko
               inšpekcijo. Hvala lepa.</p>
            </sp>
            <sp xml:id="SDT2-KZEZ-Redna-040-1999-03-17.sp23">

               <speaker>PREDSEDNIK ALOJZ PETERLE:</speaker>

               <p>Hvala. Gospod Hvalica.</p>
            </sp>
            <sp xml:id="SDT2-KZEZ-Redna-040-1999-03-17.sp24">

               <speaker>IVO HVALICA:</speaker>

               <p>Hvala lepa. Predstavniku ministrstva za kmetijstvo moram nekaj povedati, da
               poslancev ne zanima samo stališče, mnenje, politika, projekcija ministrstva za
                  kmetijstvo. Vi ste sestavni
               del vlade. Mi hočemo imeti kompleksen razrez stvari. Zdaj sem pa videl, da ste
               popolnoma sinhronizirani. Jaz slučajno zaradi mojega preteklega dela poznam
               problematiko mejnih prehodov in sem videl, da pravzaprav ne glede na to, da je to
               bilo že zdavnaj absolvirano, na primer na mejnem prehodu Vrtojbe in Fernetiči, vi
               začenjate to na novo in ravno tako parcialno, kot je počela prejšnja Jugovina, na
               isti način. To je nekaj neverjetnega. To so že videne zgodbe, tehnologija je že
               znana, vse se ve. Včasih je bilo pa res treba to na novo koncipirati. In zdaj vi tu
               parcialno kot ministrstvo za kmetijstvo. Mi tega tu ne bomo poslušali. Tu naj pride
               nekdo, ki kompletno zadevo pojasni. Se razumeva? Nas parcialno ne zanima. Mi nismo
               poslanci, bom rekel, nismo odbor za kmetijstvo, mi smo komisija za evropske zadeve
               državnega zbora. Skratka, mi smo poslanci državnega zbora, ki je parlament za vso
               državo, za vse resorje. Jaz tega ne razumem, enostavno. Ne zdaj nam pripovedovati kaj
               bi moralo drugo ministrstvo, kaj bi moralo tretje in to in drugo. Vi nam morate
               podati to zadevo. Nekdo pa je verjetno nosilec te zadeve. Kdo je nosilec, da vprašam?
               Konkretno vprašanje, kdo je? Kdo je, bom rekel tako, generalni investitor naročnik za
               izgradnjo mejnih prehodov?</p>
            </sp>
            <sp xml:id="SDT2-KZEZ-Redna-040-1999-03-17.sp25">

               <speaker>PREDSEDNIK ALOJZ PETERLE:</speaker>

               <p>Prosim, gospod minister.</p>
            </sp>
            <sp xml:id="SDT2-KZEZ-Redna-040-1999-03-17.sp26">

               <speaker>CIRIL SMRKOLJ:</speaker>

               <p>Jaz bi samo pojasnil, gospod predsednik, gospod Hvalica, mi smo na vaš predlog po 2.
               točki in gospod Kovač sodeluje v tem delu poročila usklajenosti slovenske zakonodaje
               z zakonodajo Evropske unije za področje sedme delovne skupine, to je kmetijstvo in v
               okviru kmetijstva področje veterine. Tako, da smo se mi samo v tem delu tudi v okviru
               razprave omejili. Gotovo je za celoten kompleks, kot ga navaja gospod Hvalica,
               odgovorna seveda vlada Republike Slovenije, v okviru vlade Republike Slovenije pa
               konkretno za izgradnjo ustrezne infrastrukture na mejnih prehodih na tako imenovani
               južni schengenski meji servis skupinih služb vlade Republike Slovenije.</p>
            </sp>
            <sp xml:id="SDT2-KZEZ-Redna-040-1999-03-17.sp27">

               <speaker>PREDSEDNIK ALOJZ PETERLE:</speaker>

               <p>Hvala lepa.</p>
            </sp>
            <sp xml:id="SDT2-KZEZ-Redna-040-1999-03-17.sp28">

               <speaker>IVO HVALICA:</speaker>

               <p>Hvala lepa za pojasnilo. Zdaj torej komisija za evropske zadeve ve koga mora povabiti
               na našo sejo in mi moramo to zadevo z mejnimi prehodi glede na to, da južna meja
               postaja oziroma bo schengenska meja, predlagam, da enkrat povabimo tu servis skupnih
               služb vlade, da nam pojasni to zadeve, da ne bi počeli eventualnih neumnosti.</p>
            </sp>
            <sp xml:id="SDT2-KZEZ-Redna-040-1999-03-17.sp29">

               <speaker>PREDSEDNIK ALOJZ PETERLE:</speaker>

               <p>Jaz imam tudi vprašanje, če nam lahko v kratkih besedah pojasnite, kaj pomeni
               vzpostavitev sistema rejskih organizacij oziroma kaj nam tukaj manjka?</p>
            </sp>
            <sp xml:id="SDT2-KZEZ-Redna-040-1999-03-17.sp30">

               <speaker>GOSPOD KOVAČ:</speaker>

               <p>Hvala lepa. Vzpostavitev sistema rejskih organizacij pomeni, da mora država
               usposobiti prvič ustrezne in direktivam primerne rejske knjige in obenem tudi strukturo rejskih
               organizacij v državi sami. Mi imamo na posameznih področjih to strukturo že
               vzpostavljeno, ki je bila v Bruslju tudi vzpostavljena. Ponekod bo potrebno določila
               rejskih knjig nekoliko pri posameznih vrstah živali spremeniti, v nekaterih delih pa
               bo potrebno popolnoma na novo vzpostaviti tako imenovano rejsko knjigo in obenem tudi
               določene rejske organizacije in jih povezati v sistem kakor to velja v državah
               Evropske unije. To se pravi, da so regionalno povezane v zvezno in potem zvezne so
               tiste, oziroma ko zveza regijskih društev zastopa interese posameznih rejcev v
               državi.</p>
               <p>Moram povedati tudi to, da sem iz veterinarske uprave, tako da je ta del
               predstavljala na bilateralnem screeningu skupina, ki pri nas vodi področje
               zoo-tehnike, zato morebiti moji odgovori tudi ne bodo popolnoma jasni in natančni.
               Vendar kakor sem jaz razumel na bilateralnem screeningu je bilo ravno to tisto,
               zaradi česar je tudi v zapisniku zapisano, da bomo morali na novo nekatere dele
               vzpostaviti.</p>
            </sp>
            <sp xml:id="SDT2-KZEZ-Redna-040-1999-03-17.sp31">

               <speaker>PREDSEDNIK ALOJZ PETERLE:</speaker>

               <p>Je ta zadeva zahtevna?</p>
            </sp>
            <sp xml:id="SDT2-KZEZ-Redna-040-1999-03-17.sp32">

               <speaker>CIRIL SMRKOLJ:</speaker>

               <p>Če smem, mislim, da je zadeva kar zahtevna, ker v okviru rejskih organizacij se
               vodijo rejske knjige, se vodi tudi številčenje živali. Mi bomo morali kot ministrstvo
               in vlada Republike Slovenije več postoriti, da bodo te ustrezne reje kvalitetno
               organizirane. Mi imamo v tem trenutku, recimo, govedorejce že organizirane v taki
               obliki, da malo manjka, pa bi tudi vodenje rejskih knjig lahko prevzeli. Konjerejci
               nekaterih pasem so absolutno že usposobljeni, nekaterih še ne. Na nekaterih drugih
               področjih pa seveda ne, zato bo v tem prehodnem obdobju tudi v okviru predstavitve
               programa reforme kmetijske politike pač to obdobje prestrukturiranja tudi v tem delu,
               da je treba se za zadružni nivo ustrezno organizirati, pridelovalcev in rejcev samih.
           </p>
            </sp>
            <sp xml:id="SDT2-KZEZ-Redna-040-1999-03-17.sp33">

               <speaker>PREDSEDNIK ALOJZ PETERLE:</speaker>

               <p>Hvala lepa. Želi še kdo besedo? Ne. Predlagam potem, da to točko zaključimo.
               Predlagal bi dva sklepa. Tega značilnega ob screeningih: Komisija se je seznanila s
               poročilom o usklajenosti slovenske zakonodaje z zakonodajo Evropske zveze za področje
               sedme delovne skupine, kmetijstvo, veterina.</p>
               <p>Želi kdo razpavljati o tem? Verjetno ne.</p>
               <p>Kdo je za tak sklep? Hvala. Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Predlog drugega sklepa, ki ga je dal prej gospod Jelinčič:</p>
               <p>Komisija predlaga vladi Republike Slovenije, da ustreznim organom Evropske zveze
               predloži spisek vseh živalskih vrst na Slovenskem, ki so avtohtone.</p>
               <p>Tukaj bi rad vprašal gospoda doktorja Pretnarja, če bi nam malo posvetil v to smer,
               ali nam tak sklep lahko kaj pomaga oziroma kako stojimo pri teh zadevah. Ali pa če
               kdo drug lahko še kaj na to pove po strokovni plati.</p>
            </sp>
            <sp xml:id="SDT2-KZEZ-Redna-040-1999-03-17.sp34">

               <speaker>CIRIL SMRKOLJ:</speaker>

               <p>Poglejte, jaz mislim, da tak sklep in to kot napotilo vladi seveda pomeni en poziv,
               da se s tem problemom bolj intenzivno ukvarjajo. Mi se za enkrat v okviru pogajanj
               pogovarjamo predvsem o živalih, ki jih vzrejamo za ekonomske namene v Sloveniji in ne
               za druge v okviru tega dela screeninga za področje kmetijstva. V tem delu, ki ga pa
               pokriva gospod Pretnar, pa bi mogoče druge pasme živali tudi kot en vložek enega
               intelektualnega dela tudi v razvoj teh pasem ustrezno verjetno zaščitili.</p>
            </sp>
            <sp xml:id="SDT2-KZEZ-Redna-040-1999-03-17.sp35">

               <speaker>PREDSEDNIK ALOJZ PETERLE:</speaker>

               <p>Hvala. Izvolite.</p>
            </sp>
            <sp xml:id="SDT2-KZEZ-Redna-040-1999-03-17.sp36">

               <speaker>GOSPOD DR. PRETNAR:</speaker>

               <p>Hvala lepa, gospod predsednik. Treba je povedati, da je ta ukrep, da smo zavarovali lipicanca preko geografske
               znamke, bil precej eksotičen. Je sicer prijel in vemo tudi razloge, zakaj je do njega
               prišlo. Formalno pravno verjetno ni ovir še za kakšno soško postrv ali kranjsko
               čebelo, da bi posegli po enakih ukrepih, je pa treba vedeti, da je ta ukrep, o tem
               bomo pri 4. točki verjetno govorili, seveda zbudil precej dvignjenih obrvi, če sem
               nežen. Je pa prijel, ampak o tem kasneje. Tako, da menim, da je seveda to sredstvo
               preko instrumentov industrijske lastnine varstvo teh avtohtonih sort potrebno le v
               skrajnem primeru, kolikor ne bi nastal konflikt, da bi si kdorkoli tudi lastil,
               recimo, soško postrv ali kranjsko čebelo. Čeprav si menda kranjsko čebelo delno tudi
               Avstrijci nekaj prisvajajo ali karkoli. Tako, da ta opcija vedno ostaja odprta. Jo je
               pa treba videti le kot skrajno sredstvo, ker nekoliko štrli ven iz običajne prakse v
               svetu. Hvala lepa.</p>
            </sp>
            <sp xml:id="SDT2-KZEZ-Redna-040-1999-03-17.sp37">

               <speaker>PREDSEDNIK ALOJZ PETERLE:</speaker>

               <p>Hvala. ....</p>
            </sp>
            <sp xml:id="SDT2-KZEZ-Redna-040-1999-03-17.sp38">

               <speaker>GOSPOD _______________:</speaker>

               <p>Slovenija še ni članica EU, zaradi tega ne more predlagati generiranega novega
               acquija, to se pravi, da se lahko gibljemo samo v okviru obstoječega acquija. Gospod
               Kovač iz ministrstva za kmetijstvo je omenil, da Evropska unija ne ureja vseh
               vprašanj iz tega področja in bi zaradi tega kazalo ta sklep, če ga boste sprejeli,
               spremeniti v tem smislu, da naj slovenska vlada sestavi spisek teh živalskih vrst,
               preveri, kaj se da v okviru obstoječega acquija narediti in če se da, potem ustrezne
               postopke sprožiti, sicer pa išče druge kanale oziroma druge možnosti za zaščito, kot
               je bil recimo tale preko WTO-ja. Hvala.</p>
            </sp>
            <sp xml:id="SDT2-KZEZ-Redna-040-1999-03-17.sp39">

               <speaker>PREDSEDNIK ALOJZ PETERLE:</speaker>

               <p>Hvala. Želi še kdo besedo k temu? Samo, da tole zapišem. Takole. Predlagam naslednji
               sklep po tej razpravi.</p>
               <p>Komisija za evropske zadeve predlaga vladi Republike Slovenije, da se sestavi seznam
               avtohtonih živalskih vrst, ki bi jih bilo treba zaščiti in predlaga, da preveri
               možnosti za njihovo zaščito v okviru pravnih instrumetov Evropske zveze oziroma
               poišče druge ustrezne možnosti za njihovo zaščito.</p>
               <p>Bi to šlo? Lahko še to dodano, predlaga gospod Senčar, da v skladu s tem tudi ukrepa.
               Skratka, namen je, da se kaj zgodi, ne samo da se preveri.</p>
               <p>Kdo je za tak sklep? Hvala lepa. Je kdo proti? <stage>(Nihče.)</stage></p>
               <p>Ugotavljam, da je sklep sprejet. S tem zaključujemo to točko dnevnega reda.</p>
               <p>Ker smo sedaj v sklepčni sestavi, predlagam, da odločamo o dveh zadevah. Prvič; da
               prenesemo točko o lipicancih, ki smo jo načrtovali za 26. sejo komisije septembra
               lansko leto, da jo potrdimo kot 4. točko dnevnega reda današnje seje.</p>
               <p>Kdo je za tak sklep? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je dnevni red s tem potrjen.</p>
               <p>Potem pa predlagam <title>še zapisnik 38. seje komisije za evropske zadeve.</title>
               Osnutek je bil objavljen v okolju Lotus Notes. Ima kdo pripombe k zapisniku?
               <stage>(Ne.)</stage></p>
               <p>Kdo je za potrditev zapisnika 38. seje? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo zapisnik 38. seje soglasno sprejeli.</p>
               <p>Zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA - PROGRAM REFORME KMETIJSKE POLITIKE
                  1999-2002.</title> Gradivo ste prejeli tako po liniji Poročevalca kot s strani
               strokovnih sodelavcev. Želi besedo gospod minister?</p>
            </sp>
            <sp xml:id="SDT2-KZEZ-Redna-040-1999-03-17.sp40">

               <speaker>CIRIL SMRKOLJ:</speaker>

               <p>Hvala lepa. Gospod predsednik, člani odbora! Rad bi pojasnil, da je to gradivo, ki
               je bilo posredovano kot program reforme kmetijske politike, v obliki, ki ne omogoča
               obravnavo in odločanje državnemu zboru v skladu s poslovnikom. Mi smo to gradivo
               poslali v vednost, glede na to, da se v tem trenutku pripravlja še program izvajanja
               reforme kmetijske politike in bomo potem skupaj in program reforme in program
               izvajanja, ki ga v tem letu v okviru našega ministrstva še pripravljamo in sodelujemo
               tudi v skladu s pregledi zakonodaje po vseh področjih kmetijstva, ki še tečejo. Mi
               imamo še preglede s področja razvoja tehnike, bo ponoven pregled s področja veterine
               in bomo potem nekje v drugi polovici leta prišli s programom izvajanja reforme. Če
               odbor želi, lahko dam nekaj osnovnih pojasnil glede predlaganega programa reforme
               kmetijske politike za obdobje 1999-2002.</p>
            </sp>
            <sp xml:id="SDT2-KZEZ-Redna-040-1999-03-17.sp41">

               <speaker>PREDSEDNIK ALOJZ PETERLE:</speaker>

               <p>Predlagam, da bi ta uvod vendar dali. S tem bi omogočili boljšo pripravo tega. Mi
               lahko potem sklenemo, da bomo drugi del opravili ob programu in takrat tudi sklepali.
               Da vam že sedaj povem, da me skrbijo zadeve, ker se sredi mandata pride do programa,
               potem nekako skoraj ob koncu tretjega leta, bo šele program, potem bodo pa volitve.
               Izvolite, gospod minister.</p>
            </sp>
            <sp xml:id="SDT2-KZEZ-Redna-040-1999-03-17.sp42">

               <speaker>CIRIL SMRKOLJ:</speaker>

               <p>Hvala lepa. Mislim, da ta zaskrbljenost je mogoče na mestu zaradi volitev. Peljati
               pa je treba tako, da mi smo dolžni sprotno prilagajati naša izhodišča v skladu s
               pregledi zakonodaje, ki tečejo po teh področjih kmetijstva in bo pravzaprav zadnji
               screnning, ki bo v juniju dokončno sooblikoval predlagani program reforme kmetijske
               politike.</p>
               <p>Reforma je obvezna. Obvezna predvsem zaradi tega, ker vemo, da je kmetijska politika
               v preteklem obdobju predvsem bila naravnana na tržno cenovno podporo kmetijstvu, da
               je že sprejeta strategija razvoja slovenskega kmetijstva v parlamentu leta 1993 dala
               neke osnovne temelje sprememb in da je tudi podpis nekaterih mednarodnih sporazumov s
               strani države Republike Slovenije, to je sporazum CEFTA, to je sporazum v okviru
               VTO-ja in tudi v tem trenutku pridružitveni sporazum Republike Slovenije Evropski
               uniji, nalaga spremembo ukrepov kmetijske politike v slovenskem prostoru. Tudi sama
               reforma poskuša urediti področja pritiskov znižanja cen na področju inflacije. V tem
               trenutku so nujno potrebne
               spremembe na področju agroživilske industrije, pričakovani pritiski na področju
               globalizacije trgovine z agroživilskimi proizvodi in prehrambenimi izdelki v okviru
               svetovne trgovinske organizacije seveda tudi nalagajo določeno potrebnost ukrepov
               predvsem zaradi tega, ker vsi ti mednarodni obveznosti terjajo k zniževanju tako
               odkupnih, kot tudi prodajnih cen prehrambenih proizvodov. Slovensko kmetijsko v
               pogojih, kakršnih gospodari, seveda ni v stanju slediti za notranjo reorganizacijo,
               prestruktiranjem, racionalizacijo in tem trendom in je program reforme kmetijske
               politike za to obdobje naravnan predvsem v smislu povečanih proračunskih podpor za
               zagotavljanje ustreznega dohodkovnega položaja za razvoj kmetijstva in tudi podeželja
               v tem predhodnem obdobju. Mi smo, seveda naš program tako kmetijske politike
               definirali v štirih pomembnih stebrih. Prvi steber je tržna cenovna politika, katero
               smo tudi do zdaj intenzivno izvajali, vendar v predlogu programa reforme je ta ukrep,
               tržno cenovne politike se postopoma znižuje in naj bi s vstopom v Evropsko unijo
               pravzaprav popolnoma presahnil. Skupna evropska kmetijska politika takšnih ukrepov ne
               podpira in tudi od nas zahteva, da te podpore na področju tržno cenovnih ukrepov
               ukinemo. Zahtevajo opustitev državnega monopola na trgu s krušnimi žiti. Potem
               zahteva je, da se vzpostavi ustrezen mehanizem in intervencij na notranjem trgu.
               Potrebna je vzpostavitev tržnih redov po modelih Evropske unije, tudi liberalizacija
               z mlekom, mlečnimi izdelki, podporo pri pripravi blaga za izvoz, kompenzacija. Vsi ti
               ukrepi, ki jih v tem trenutku sicer izvajamo, so v okviru tega prvega stebra zajeti
               in tudi v globalnem delu kmetijskega proračuna pomenijo pomemben proces v tem
               trenutku, kot sem pa rekel, se pa ta tržna cenovna politika sčasoma sprošča in ukrepi
               na tem področju v okviru predloga reforme kmetijske politike znižujejo.</p>
               <p>Drugi steber, ki je sigurno eden od najbolj pomembnih, je steber neposrednih plačil.
               Ta steber je seveda nekaj novega, vendar mi smo ob analizi ukrepov evropske kmetijske
               politike in izvajanju te politike v posameznih državah ugotovili, da so razliko v tem
               pokrivanju stroške pridelave in prireje večina držav pokriva s temi neposrednimi
               plačili in mi smo v ta neposredna plačila razdelili na štiri področja. Eko 0 je
               dohodkovna izravnava. Potem eko 1 je področje podpor za težje pogoje obdelave. Eko 2 je na področju
               urejanja in vzdrževanja kulturne krajine in eko 3 je podpora postopkom okolju
               prijaznejše pridelave, varstva okolja. Tukaj je izredno pomembno, da bi za tem drugim
               stebrom pravzaprav položaj obdržali v tem trenutku in da bi predvsem tistim oblikam
               pridelave, ki so tako v težjih pogojih pridelave ali ekološki pridelavi zagotavljali
               skozi proračunsko podporo v okviru tega stebra pokrivanje razlike, ki jih takšna
               pridelava v bistvu ustvarja z manjšim pridelkom, vendar bolj kvalitetnim in tudi
               okolju bolj prijaznim pridelkom.</p>
               <p>V tretjem stebru, to je programu prestrukturiranje, je sigurno izredno pomembno, da
               se prestrukturira proizvodnja v tem prehodnem obdobju, da se prestrukturira tudi
               predelava, to je agroživilska industrija, da se poveča učinkovitost, konkurenčnost,
               da v okviru tega zagotovimo sredstva za izboljšanje zemljiške in posestne strukture.
               Da zagotovimo sredstva za bolj intenziven razvoj dopolnilnih dejavnosti, da podpremo
               bolj učinkovito in bolj intenzivno, predvsem sposobne kmetije, mlade kmetije, mlade
               kmete. Tudi v tem delu vzpodbudimo v Sloveniji proces predaje posesti mladim, kajti
               ta tradicija, jaz tebi ključ, ti meni luč, pravzaprav zelo resno ovira razvoj
               slovenskega kmetijstva. Tudi v okviru tega tretjega stebra želimo zagotoviti sredstva
               za učinkovitejšo tržno organiziranost, učinkovitejše zadružne oblike povezovanja,
               tako na področju proizvodnje, kot tudi prireje.</p>
               <p>V četrtem stebru, ki ga mi imenujemo razvoj podeželja, seveda sledimo že vpeljanemu
               sistemu, kajti Slovenija je ena od redkih držav, ki se vključujejo v Evropsko unijo,
               ki ima programe za svoja podeželja že od leta 1990 naprej in v okviru tega seveda
               želimo sodelovati in zagotavljati sredstva tako v programih obnove vasi, sodelovati
               in zagotavljati sredstva v okviru regionalnih programov in pa tudi zagotavljati
               soudeležbo v nekaterih drugih razvojnih programih na področju podeželja. Tukaj je
               potrebno povedati, da seveda mi tudi že v tem predpristopnem obdobju imamo nekatere
               možnosti za pridobivanje tudi teh podpor za razvoj podeželja in mi v okviru
               ministrstva pripravljamo skupino, ki bo na delu te predpristopne pomoči intenzivno
               delala in v okviru tega tudi pripravljamo program razvoja podeželja, program, v
               katerega se bodo morale v tem trenutku vključiti občine z ozirom na to, da mi v
               Sloveniji pač pokrajinskih tvorb ali regionalnih nimamo organiziranih.</p>
               <p>Izredno pomemben segment in tudi v okviru programe reforme je področje živilsko
               predelovalne industrije. Tukaj je treba vedeti to, da je naša živilsko predelovalna
                  industrija izredno
               razdrobljena. Da je kapacitirana bila za potrebe bivše države, da je velik problem
               kvalitete proizvodov, da se pojavljajo v določene predelave in predelave veliki tržni
               presežki. Da smo marketinško dokaj neučinkoviti in tudi, da je značilno da slovenska
               agroživilska industrija izredno slabo konkurira na tujih trgih.</p>
               <p>Tega bo potrebno predvsem zagotavljati in spodbujati to reorganizironst
               prestrukturiranja tega sigmenta kapitalsko povezovanje, spodbujati skupne nastope na
               tujih trgih. Tudi potrebno spodbujati investicije v take spremembe. V okviru programa
               in proračuna zagotavljati tudi ustrezne državne spodbude za to, da bo ta segment
               postane konkurenčen, kompatibilen tudi tehnološko usposobljen za nastope na evropskih
               trgih.</p>
               <p>Vedeti je treba, da za področje predelovalne industrije je v tem ... <stage>(Ni
               razumljivo.)</stage> ... Obdobju ravno tako možno zagotoviti en del sredstev in sicer do 25%
               podpore iz strani Evropske unije za programe prestrukturiranja, ki so kvalitetni in
               ki so odobreni s strani komisije Evropske unije. Izredno pomembno področje je tudi
               področje zdravstvenega varstva rastlin in domačih živali. Tako imenovani
               fito-sanitarni in veterinarski nadzor. To so sigurno področji, kjer brez usklajenosti
               in usposobljenosti in prevzema normativa Evropske unije ne bi prišlo do možnosti, da
               bi država Republika Slovenija sploh postala članica. Tukaj je izredno pomembno, da se
               programi preventive in zatiranja, predvsem kužnih bolezni uskladijo s predpisi
               Evropske unije.</p>
               <p>Mi imamo tukaj kar resen problem pri prašičji kugi, ko mi cepimo klasično proti
               prašičji kugi v Evropski uniji tega ne počnejo in so že v tem trenutku absolutne
               omejitve glede izvoza prašičjega mesa na trg držav Evropske unije in tudi drugih
               držav. Jaz sem bi te dni na Japonskem, ki je zanima trg za prašičje meso in izdelke
               iz prašičjega mesa. Vendar za prašiče, ki so cepljeni tega ni možno izvažati na take
               trge. Tako, da bo treba tukaj intenzivno prilagajati ta področja. Vzpostaviti
               posredno infrastrukturo. Jaz vam moram povedati, da na področju tega imamo kar velike
               težave, da zavod za veterino ni ustrezno usposobljen, da bo treba investirati v
               veterinarski institutu Republike Slovenije, investirati tako v stavbo kot tudi v
               opremo. Kajti po normativih Evropske unije obstoječi objekti ne zagotavljajo tistih
               tehničnih normativov, da bi se analize tako zahtevne opravljale.</p>
               <p>Problem bo tukaj tudi vzpostaviti sistem nadzora predvsem na mejah, tisto kar je že
               gospod Kovač prej omenil in tudi ustrezne informacijski sistem za spremljanje tega.
               Področje ribištva in ribogojstva, to je bil prvi screening, ki smo ga opravili.
               Čeprav v juniju lanskega leta bi kdo rekel, da je manj pomembno področje, vendar
               tukaj bo potrebno veliko naporov vložiti, da ustalimo ustrezno zakonodajo za to
               področje in da tudi vzpostavimo pogoje za razvoj ribištva in ribogojstva v Sloveniji
               v skladu z normativi Evropske unije.</p>
               <p>Tudi gozdarstvo mi zajemamo v okviru programa reforme kmetijske politike. Tukaj je treba vedeti, da je v
               Sloveniji pokrito z gozdovi izredno velika in je to pomemben segment, v tem trenutku
               je tudi pomembno to, da se v okviru držav Evropske unije vse bolj oblikuje mnenje, da
               bi v bodoče sprejeli tudi gozdarsko politiko. Na zadnji konferenci o zaščiti in
               varstvu gozdov v Lizboni je bil ta poudarek velik. Kajti tudi evropska politika v tem
               delu se resno zaveda, da je predvsem ta varovalna in varstvena funkcija gozdov
               izredno velika in da brez ustrezne skupne politike tudi tukaj ne bo šlo.</p>
               <p>Jaz bi rad povedal, da je v okviru tega tudi v okviru tega programa in materiala, ki
               ste ga dobili naš osnovni predlog proračuna, po letih 1999, 2000, 2001 in 2002, na
               žalost bi temu lahko rekel, se v okviru pogajanj o višini proračuna za leto 1999
               nismo uspeli spogajati, da bi se v proračunu Republike Slovenije o kmetijski,
               gozdarski in prehrambeni del zagotovili dovolj sredstev. Še posebej dovolj z ozirom
               na to, da mi v predlogu reforme kmetijske politike prihajamo iz teh klasičnih ukrepov
               na žival ali na enoto pridelave, prihajamo na podporo na površino. To se pravi na
               kilogram pšenice, kilogram koruze, hektar koruze in pri podpori v živinoreji tudi
               prihajamo na podporo po ... <stage>(Ni razumljivo.)</stage> ... Za tako izvajanje teh ukrepov
               kmetijske politike bi seveda rabili najmanj v tem trenutku 40% več kot zagotavlja
               proračun Republike Slovenije in zato bo v letošnjem letu veliko napora vloženega
               predvsem v to, da prepričamo slovensko javnost in slovensko politiko tudi koalicijske
               partnerje, da je potrebno v predlogu proračuna za leto 2000 zagotoviti vsaj 45
               milijard sredstev, da bi se program predloga reforme kmetijske politike tukaj pred
               vami lahko začel izvajati in v naslednjih letih bi rabili vsaj 10 milijard, približno
               ocenjeno, do nekje dneva vstopa, da bi lahko predlagani predlog reforme kmetijske
               politike izpeljali.</p>
               <p>Jaz bi zaključil s tem, da je reforma naravnana tako, da ohrani kmetijsko predelavo
               v slovenskem prostoru, tudi v tem prehodnem obdobju in na drugi strani, da te
               subjekte, kmetijske proizvodnje pridelave in predelave usposobi za konkurenco na
               evropske trgu. V tretjem segmentu naravnana tako, da zagotavlja poseljenost
               slovenskega podeželja in urejenost slovenske pokrajine.</p>
            </sp>
            <sp xml:id="SDT2-KZEZ-Redna-040-1999-03-17.sp43">

               <speaker>PREDSEDNIK ALOJZ PETERLE:</speaker>

               <p>Hvala lepa Jaz bom sedaj vprašal člane komisije. Ali ste za to, da gremo deloma v
               razpravo, kar bi seveda pomenilo, da ne začnemo točke o Lipici, kar bi bilo po svoj
               slabo, ker smo že enkrat odložili. Ali da gremo po tem uvodu kar na naslednjo
               točko?</p>
            </sp>
            <sp xml:id="SDT2-KZEZ-Redna-040-1999-03-17.sp44">

               <speaker>IVO HVALICA:</speaker>

               <p>... <stage>(Ni vklopljeno.)</stage> ...</p>
            </sp>
            <sp xml:id="SDT2-KZEZ-Redna-040-1999-03-17.sp45">

               <speaker>PREDSEDNIK ALOJZ PETERLE:</speaker>

               <p>Gospod.</p>
            </sp>
            <sp xml:id="SDT2-KZEZ-Redna-040-1999-03-17.sp46">

               <speaker>GEZA DŽUBAN:</speaker>

               <p>Gospod predsednik! Jaz imam pri tej točki vprašanje. Kakšen je bil namen uvrstitve
               te točke na dnevni red oziroma ves čas se nam pojavlja vprašanje kako reformo kmetijske politike kot
               dokument sploh obravnavati. Mi smo pred leti dobili strategijo razvoja kmetijstva in
               potem vmes tudi en program izvajanja te strategije. Normalno je, da je glede na
               nastale spremembe o postopkih priključevanja bilo potrebno pripraviti tudi nek
               operativni dokument, kateremu pravimo danes reforma. Tako kot je vsebinsko gospod
               minister predstavil ta dokument, govorimo tudi o nekem programu izvedbe te reforme.</p>
               <p>Vendar se nam ves čas postavlja vprašanje kaj mi s tem dokumentom naj v državnem
               zboru počnemo. Če imam dobre informacije, je bila reforma že na poti v parlament in
               je bila umaknjena. Reformo so obravnavale razne strukture v državi Sloveniji, tudi
               nekatera delovna telesa, vendar so ostala tako, kot tudi današnja samo pri obravnavi
               dokumenta, ker ne vemo natančno kaj z njim v državnem zboru početi, ali ga pripeljati
               tudi v sam državni zbor. Takrat, če ga pripeljemo v državni zbor, bi bilo potrebno
               vedeti kaj naj z njim počnemo. Ali ga sprejemamo, ali ga dopolnjujemo, ali lahko
               posledično potem tudi vlado zavezujemo za dosledno izvajanje tega dokumenta in kako.</p>
               <p>Minister je predstavil neke vsebinske rešitve prenosa rešitev evropske kmetijske
               politike v slovenski kmetijski politični prostor in se nam res zadeva ustavlja nekje
               pri zagotavljanju sredstev proračuna in možnosti izvedbe reforme, vendar vedno znova
               naletimo na neke bariere, razloge, da to ni možno.</p>
               <p>Strinjam se, da je proračun ena od barier. Vendar se pri proračunu postavlja vedno
               nove in druge številke. Pri izidu dokumenta smo dobili številko 58 milijard, ki je
               pristala na 30, kar se strinjam, da je prenizko. Danes minister pravi, da bi morda
               bilo potrebno 40% več, kar je mnogo manj kot v startu izida dokumenta reforma
               kmetijske politike.</p>
               <p>Naslednje vprašanje, ki se mi postavlja. Ali je res proračun izključno tista
               bariera, ki ovira izvedbo reforme? Namreč letos, to je bilo tudi malo prej omenjeno,
               je znano dejstvo, da pa instrumenti evropske kmetijske politike že pritiskajo na
               državo Slovenijo in imamo dogodke, ki so prisotni v prašičereji in morda še kje, da
               bomo morali odpirati tržišče, medtem ko priprava domače proizvodnje z vidika cenovne
               oziroma stroškovne politike pa ni tako daleč, da bi lahko konkurirala dogodkom, ki
               pritiskajo na državo Slovenijo.</p>
               <p>Torej moje vprašanje je isto kot v začetku. Kakšno .. vlogo, vsebino s
               proceduralnega vidika naj ima ta dokument, da bo dejansko dal rešitve za slovensko
               kmetijstvo, takšno da bo sposobno zdržati ob pritisku evropske kmetijske politike. Hvala lepa.</p>
            </sp>
            <sp xml:id="SDT2-KZEZ-Redna-040-1999-03-17.sp47">

               <speaker>PREDSEDNIK ALOJZ PETERLE:</speaker>

               <p>Hvala, gospod Džuban. Jaz sem dal to točko na dnevni red z ozirom na delokrog, ki ga
               odlok določa za delo naši komisiji, ker menim, da samo iz poročila o screeningu ne
               vidimo dovolj oziroma komisija ne bi vedela dovolj, in ker je ta program že nekaj
               časa v javnosti, žal samo njegov načelni ali izhodiščni del, ne pa program izvedbe,
               že od zadnjega radgonskega kmetijskega sejma, in se mi je zdelo prav, da vidimo, kako
               ministrstvo oziroma vlada zastavlja izvedbo tega, česar se ne da narediti samo s
               prilagajanjem pravnega reda.</p>
               <p>Torej, jaz obžalujem, da nimamo tukaj celote. Jaz vidim v tem tudi del odgovora na
               vaše vprašanje, zakaj različne številke. Ker če bi imeli mi cel dokument, se pravi,
               tudi program izvedbe, potem verjetno ne bi številke nihale, ampak bi bil seštevek
               spodaj, koliko to stane. Če si pa bolj na izhodiščnem ali načelnem delu, pa takih
               številk ne more biti.</p>
               <p>Tako, da smo mi želeli to, ne da bi prevzemali matičnemu odboru kakšno vlogo, ampak
               smo si želeli biti čimbolj na jasnem, kako bodo potekale spremembe na kmetijskem
               področju. Tako, da mi obravnavamo tukaj samo evropsko dimenzijo, s tem da se mi
               postavlja obilo vprašanj v tej zvezi, in se moj komentar nanaša na podobne zadeve,
               kot je prej poslanec Hvalica omenjal.</p>
               <p>Torej, nas zanima celota te politike. Mene, če bi imeli danes čas, to samo
               najavljam, ne želim pa odgovora danes, bi me zanimalo, ali se bo zdaj kmetijska
               politika v zvezi oziroma ali bo v novem zakonu o vladi postavljena v celoti tja,
               kamor sodi, na ministrstvo, ali bomo imeli še zmeraj linijo, ki jo zdaj pokriva MEOR,
               pa jo po drugi strani pokriva ministrstvo za kmetijstvo in gozdarstvo. Zanima me
               vprašanje, kako bomo rešili vprašanje polkmeta. Zanima me, do kje gre sloj
               konkurenčnih kmetij, kaj to pomeni. Veliko zadev je, ki so povezane z več resorji,
               kot je samo kmetijski, in tako naprej.</p>
               <p>Ampak jaz predlagam, da ne bi zdaj šli v razpravo o tem. Slišali smo ta izhodišča.
               Želimo si, da bi čimprej prišlo do drugega dela tega dokumenta in da potem res celoto
               vidimo. Tako, da bi prosil, minister, samo kratek odgovor, če se vam zdi potrebno, z
               ozirom na besede gospoda Džubana, potem bi pa le uvedli...</p>
            </sp>
            <sp xml:id="SDT2-KZEZ-Redna-040-1999-03-17.sp48">

               <speaker>CIRIL SMRKOLJ:</speaker>

               <p>Jaz bi res poudaril - tukaj je program reforme za to obdobje, tisto osnovno
               izhodišče. Mi, kot sem že prej rekel, pripravljamo v tem trenutku program izvajanja
               te reforme za vsa področja, od govedoreje, prašičereje, področja poljedelstva,
               dopolnilnih dejavnosti in tako naprej, oceno razmer in tudi oceno stroškov,
               proračunskih, ki bi bila potrebna, kot sem že prej rekel, da bi se ta segment
               ustrezno okrepil, kmetijstva, agroživilske industrije, zadružništva, in v tem
               prehodnem obdobju prevzel približne ukrepe evropske kmetijske politike, kjer ta
               politika zagotavlja oziroma je zagotavljala do tega trenutka trikrat več sredstev,
               kot jih Republika Slovenija namenja za kmetijstvo, gozdarstvo in prehrano.</p>
               <p>Tudi v tem delu bi rad povedal, da skupaj s pripravo programa prevzema reforme
               kmetijske politike, pripravljamo tudi program inštitucij, ki so kmetijstvu potrebne
               in v okviru tega je tudi naš predlog, da se zakon o vladi spremeni in da se
               pristojnosti v skladu z zahtevami Evropske unije prenesejo na ustrezna ministrstva; v
               tem primeru večji del pristojnosti, ki so v Sloveniji deljene tako na ministrstvo
                   za zdravstvo, ministrstvo
               za ekonomske odnose in še kje, da so v pristojnosti ministrstva za kmetijstvo, ker
               potem edino tako lahko te ukrepe na kmetijskih trgih, intervencije, in tako naprej,
               hitro in učinkovito pelje, da ne prihaja do zagat kot, recimo, v tem trenutku pri
               prašičih.</p>
            </sp>
            <sp xml:id="SDT2-KZEZ-Redna-040-1999-03-17.sp49">

               <speaker>PREDSEDNIK ALOJZ PETERLE:</speaker>

               <p>Gospod Kramberger.</p>
            </sp>
            <sp xml:id="SDT2-KZEZ-Redna-040-1999-03-17.sp50">

               <speaker>JANEZ KRAMBERGER:</speaker>

               <p>Hvala za besedo, gospod predsednik. Jaz bi predlagal, da končamo s to točko, in sicer
               v obliki sklepa, da smo se seznanili s to problematiko kmetijske reforme, in da v
               skladu s sprejetim sklepom vlade, ki je bil sprejet na 81. seji lansko leto, 22.
               oktobra, takrat je namreč vlada naložila ministrstvu za kmetijstvo, gozdarstvo in
               prehrano, da do 30.6. tega leta pripravi predlog izvedbe te kmetijske reforme. In bi
               potem, ko bo to predloženo državnemu zboru, ko bo tudi v taki obliki, da bo lahko
               državni zbor to obravnaval, takrat to obravnavamo. Hvala lepa.</p>
            </sp>
            <sp xml:id="SDT2-KZEZ-Redna-040-1999-03-17.sp51">

               <speaker>PREDSEDNIK ALOJZ PETERLE:</speaker>

               <p>Gospod Jelinčič.</p>
            </sp>
            <sp xml:id="SDT2-KZEZ-Redna-040-1999-03-17.sp52">

               <speaker>ZMAGO JELINČIČ:</speaker>

               <p>Hvala lepa. Jaz bi k temu sklepu dodal samo še to, da naj se zaveže vlado, da v
               svojih pogovorih vztraja, da ostanejo pri nas višji standardi, tam kjer so že taki
               doseženi oziroma jih že imamo oziroma da se določeni standardi ne znižujejo na nivo,
               kot ga imajo v Evropi. V nekaterih segmentih imamo mi urejene zadeve dosti bolje kot
               v Evropi, in mislim, da ni smiselno, da naše standarde podiramo, potem jih bomo pa
               čez dve leti, ko se bo Evropa zbudila pa standarde dvigovala, zopet dvigovali vse
               skupaj. Zato predlagam, da bi ta stavek dodali temu sklepu.</p>
            </sp>
            <sp xml:id="SDT2-KZEZ-Redna-040-1999-03-17.sp53">

               <speaker>PREDSEDNIK ALOJZ PETERLE:</speaker>

               <p>To mi lahko sklenemo s tem, da bi rad pojasnil, da nam ne ovirajo višjih standardov,
               ne dopuščajo pa, da bi jih mi uveljavili drugod, če imajo oni že zmenjeno.</p>
            </sp>
            <sp xml:id="SDT2-KZEZ-Redna-040-1999-03-17.sp54">

               <speaker>ZMAGO JELINČIČ:</speaker>

               <p>Razumem, gospod predsednik, ampak naj bo to sklep.</p>
            </sp>
            <sp xml:id="SDT2-KZEZ-Redna-040-1999-03-17.sp55">

               <speaker>PREDSEDNIK ALOJZ PETERLE:</speaker>

               <p>Želi kdo razpravljati o tem? Ne.</p>
               <p>Kdo je za sklep, kot ga je predlagal gospod poslanec... Ja, prosim.</p>
            </sp>
            <sp xml:id="SDT2-KZEZ-Redna-040-1999-03-17.sp56">

               <speaker>CIRIL SMRKOLJ:</speaker>

               <p>Samo k predlogu gospoda poslanca Krambergerja, predlagam, da ne omejimo datuma 30.6.,
               ampak drugo poletje. Res, ker mi...</p>
            </sp>
            <sp xml:id="SDT2-KZEZ-Redna-040-1999-03-17.sp57">

               <speaker>JANEZ KRAMBERGER:</speaker>

               <p>Jaz sem ta datum, gospod minister, predlagal na osnovi sklepa vlade, ki je tukaj
               napisan. Zdaj, če pa bo potrebno več časa, pa bomo že potem to stvar podaljšali.</p>
            </sp>
            <sp xml:id="SDT2-KZEZ-Redna-040-1999-03-17.sp58">

               <speaker>PREDSEDNIK ALOJZ PETERLE:</speaker>

               <p>Da ne bi pratike ukinili, kajne? Prav.</p>
               <p>Kdo je torej za tak sklep, dopolnjen s tem, kar je predlagal gospod Jelinčič? <stage>(10
               članov.)</stage> Je kdo proti? <stage>(Nihče.)</stage></p>
               <p>Ugotavljam, da je ta sklep sprejet.</p>
               <p>Zaključujem to točko dnevnega reda.</p>
               <p>Prehajamo na <title>4. TOČKO DNEVNEGA REDA - LIPICANCI, VREDNOTA, PRAVICA IN INTERES
                  SLOVENIJE.</title>
               </p>
               <p>Meni je žal, da ni uspelo komisiji zaradi razlogov, ki so se večkrat pojavili pri
               organizaciji posebne seje na to temo, organizirati tega v Lipici, in pač obravnavamo
               to šele danes tukaj, potem ko je prišlo do nekaterih novih dejstev. Pa še vedno
               obstajajo vprašanja, ki so po mojem mnenju nerešena. Jaz predlagam, da pri uvodu v to
               temo ne bi obnavljali vsega 
               kar je seveda popisano v papirjih, tudi v tem, ki so ga pripravili trije strokovni
               sodelavci evropske komisije, mislim, da je tukaj korekten povzetek te problematike,
               bil bi bolj za to, da gremo od tu naprej, kjer zdajle smo, seveda z vsemi vprašanji,
               ki zadevajo izvršilno oblast in jaz bi glede na to, da je to vprašanje z vso
               resnostjo odprla pravzaprav civilna družba, dal tudi najprej besedo gospodu Novaku,
               Borisu A. Novaku, ki je to vprašanje zavzeto obdeloval, če tako rečemo in ga bi
               prosil za relativno kratek uvod. Izvolite.</p>
            </sp>
            <sp xml:id="SDT2-KZEZ-Redna-040-1999-03-17.sp59">

               <speaker>BORIS A. NOVAK:</speaker>

               <p>Jaz se zahvaljujem komisiji za evropske zadeve in predsedniku, gospodu Peterletu, za
               prijazno vabilo na to pomembno sejo. Poskušal bom biti čimbolj kratek.</p>
               <p>Društvo prijateljev Lipice, ki deluje v okviru slovenskega in mednarodne PEN-a, je v
               preteklem letu zelo pogosto opozarjalo slovensko vlado na številne nevarnosti, ki
               grozijo prihodnosti lipicancev na matičnih tleh slovenskega Krasa. Žal naš slovenski
               državni aparat doslej ni jemal dovolj resno in ni ukrepal, da bi v mednarodnih krogih
               in na domačem prizorišču zavaroval našo naravno in kulturno dediščino na primeru
               lipicancev. Ker si je slovenska vlada privoščila sramotno pasivnost, je bilo društvo
               prijateljev Lipice prisiljeno izročiti evropski komisiji zahtevo, naj se Sloveniji
               prizna status dežele izvora lipicancev avgusta lansko leto. Pozdravljamo odločitev
               slovenske vlade, da z uredbo o varstvu geografskega imena Lipicanec, ki jo je
               predlagal urad za intelektualno lastnino, zaščiti slovenske pravice do lipicancev na
               ravni mednarodnega prava. Obenem pa obžalujemo, da tega ukrepa vlada ni sprožila že
               prej, saj smo mi, društvo prijateljev Lipice, pa baje tudi urad za intelektualno
               lastnino na to večkrat opozarjali.</p>
               <p>Rad bi poudaril, da so predstavniki vlade, predvsem predstavniki ministrstva za
               zunanje zadeve in za kmetijstvo neštetokrat zatrjevali v preteklem letu, da Republika
               Slovenija na tem področju ne more ničesar narediti, češ, da problem lipicancev ni na
               dnevnem redu evropske komisije in njenih ustreznih in da ne gre za meddržavni spor. V
               tem smislu bi rad opozoril na javne izjave ministrov Frleca in Smrkolja in enako tudi
               na nenehno minimaliziranje pomena bilateralnega sporazuma, ki sta ga podpisala
               Avstrija in Italija in po katerem je Italija prepustila Avstriji pravico do vodenja
               rejskih knjig za italijanske lipicance.</p>
               <p>Društvo prijateljev Lipice je že v svoji prvi izjavi v začetku junija lansko leto
               opozorilo, da se Avstrijcem zelo mudi in da bi radi razrešili to vprašanje sebi v
               prid, dokler predsedujejo Evropski uniji in dokler Slovenija ne postane polnopravna
               članica Evropske unije. O tem smo nenehno z mnogimi dokumenti, pozivi, tudi mnogimi
               javnimi pismi in intervjuji opozarjali slovensko vlado, o naših strahovih nas je
               potrdil tudi  dr. Potočnik,
               glavni pogajalec z Evropsko unijo, ki nam je povedal, da so na enem izmed sestankov
               slovenskim predstavnikom povedali, češ, da po interpretaciji Avstrije Slovenija naj
               ne bi imela pravice posegati v to vprašanje, dokler ne bo postala polnopravna članica
               Evropske unije. Kljub vsem tem pozivom se slovenska vlada ni zganila in osebno in da
               gre za nesrečno kombinacijo birokratske malomarnosti, napačnih političnih analiz
               položaja Slovenije v Evropi, najbrž bi pa našli še kaj hujšega.</p>
               <p>Obenem bi rad opozoril tudi na to, da vzporedno s temi nevarnostmi, ki grozijo
               prihodnosti lipicancev na mednarodnem področju, grozijo prihodnosti lipicancev na
               kraških tleh tudi hude nevarnosti s strani ciničnih in pošastnih načrtov za
               komercializacijo Krasa. Gre predvsem za načrte o razširitvi igralniške dejavnosti, za
               katere nimajo še niti gradbenega načrta. Po izjavi gospoda Edbina Tavčarja, načelnika
               za okolje in prostor občine Sežana gre za izjemno nevaren načrt graditve zabaviščnega
               parka, ki naj bi se zgradil v neposredni bližini kobilarne in za druge podobne
               načrte. Na podlagi nam dostopnih informacij se bojim, da je problematika mednarodne
               zaščite slovenskih pravic do lipicancev neprimerno bolj povezana s problemi
               komercializacije Krasa, kot je to videti na prvi pogled. Kar zadeva mednarodno
               združenje Lipicancev, katerega članica je tudi Slovenija, bi rad posebej poudaril, da
               gre za sicer dragoceno strokovno organizacijo, ki pa v zadnjem času nikakor ni
               pokazala naklonjenosti do slovenskih pravic v zvezi z lipicanci. Tako se je poskušala
               mednarodnih statusov v zvezi z lipicanci polastiti tudi sama. Zadnje geste te
               organizacije pa kažejo, da podpirajo Avstrijo v njenih prizadevanjih. To, kar zdaj
               čaka Avstrijo, je samo še formalizacija statusa, ki si ga je pridobila z bilateralnim
               sporazumom in ki ga nikakor ne bi smeli minimalizirati, tako kot to počnejo
               predstavniki slovenske vlade, številnimi neresničnimi trditvami, ki jih tukaj zdaj ne
               bi obnavljal, ki pa kažejo, da slovenska vlada morda želi odtujiti lipicance in išče
               samo eleganten način, kako bi pred javnostjo oprala svojo sramotno pasivnost in nato
               povedala, da so nam grdi tujci vzeli konje.</p>
               <p>Resnica je seveda v tem smislu zelo kruta. Ni več ne izgovora Beograda in seveda
               tudi Bruselj, Dunaj in Rim niso tako hude nevarnosti za lipicance, kot jim grozijo iz
               same Slovenije. Najhujša nevarnost za lipicance grozi pač na domačih tleh.</p>
               <p>V zvezi z današnjimi pogajanji oziroma jutrišnjimi pogajanji, kamor je bilo
               povabljeno tudi društvo prijateljev Lipice in kamor naj bi odpotovali danes popoldan
               na Dunaj, bi rad povedal naslednje. Moje stališče je bilo, da je treba od Avstrije in
               od Italije zahtevati, da slovenskim državnim organom pokaže vsebino protokola oziroma bilateralnega sporazuma.
               Če v tem sporazumu res ni ničesar, kar bi ogrožalo slovenske interese, potem ni
               nikakršnega razloga, da nam Avstrija tega sporazuma ne bi pokazala.</p>
               <p>Kolikor mi je znano, tega besedila slovenski organi še zmeraj niso prejeli. Zato
               lahko danes odidemo na pogajanja na Dunaj, z mešanimi in nelagodnimi občutki. Da
               Avstrijci se z nami pogajajo s knjigo v žepu. Kot smo seveda večkrat povedali imajo
               Avstrijci določene pravice do lipicancev. Vendar samo na ravni dresure, na podlagi
               svetovno znane španske jahalne šole. Nikakor pa na ravni dežele izvora. To je pa
               seveda raven, ki jo predvideva nova zakonodaja Evropske skupnosti.</p>
               <p>Vesel sem, da so najvišji predstavniki slovenske vlade vključno s predsednikom
               vlade, zunanjim ministrom in drugimi sedaj večkrat poudarili pomen lipicancev za
               Slovenijo. Vendar se bojim, da na konkretnem področju še niso storjeni bistveni
               ukrepi in seveda tudi svojo navzočnost v tej pogajalski skupini na Dunaju razumem v
               kontrolnem smislu. Tudi kontrole stališč državnih predstavnikov Slovenije pri teh
               pogajanjih. Ker me pa ne obvezuje nikakršen disciplina, ki najbrž obvezuje državne
               uradnike si bom vzel tudi svobodo, da Avstrijcem, če bo treba povem tisto, kar jim
               gre. Hvala lepa.</p>
            </sp>
            <sp xml:id="SDT2-KZEZ-Redna-040-1999-03-17.sp60">

               <speaker>PREDSEDNIK ALOJZ PETERLE:</speaker>

               <p>Hvala lepa. Sedaj smo v časovni stiski. 6 minut časa je še oziroma 5 minut.</p>
               <p>Vprašanje je seveda veliko. Dimenzij še več, ker tukaj gre za zunanje politično
               dimenzijo, gre za evropsko, gre za razvojno, gre za komercialno, gre za pravno in
               tako naprej. Ostaja odprto vprašanje. Ali je določitev zaščite preko oziroma zaščita
               preko določitve geografskega porekla zadostna in učinkovita? To je eno vprašanje.
               Drugič. Kaj se da seveda še narediti? Kaj izhaja iz tega, kar delata Avstrija in
               Italija? Torej, eni trdijo, da so že podpisali, drugi pravijo, da niso še podpisali.
               Posebno vprašanje Lipica sama in zakon, ki je z njo povezan. Tako, da imamo tukaj
               opravka z zelo obsežnim in zapletenim problemom. Naloga naše komisije je, da tukaj
               opravi svoj delež, ker ima vprašanje evropsko dimenzijo. Jaz sedaj ne moremo
               podaljševali te seje. Ampak bomo nadaljevali predvidoma naslednjo sredo ob 8.30 uri.
               Sedaj imamo še 3 minute in lahko. Najprej gospod Pretnar. Gospod Džuban
               proceduralno.</p>
            </sp>
            <sp xml:id="SDT2-KZEZ-Redna-040-1999-03-17.sp61">

               <speaker>GEZA DŽUBAN:</speaker>

               <p>Podobno vprašanje kot sem imel prej. Namen točke dnevnega reda. Če bomo počeli tako
               kot smo začeli pri tej točki, bomo morda prišli do tega, da bomo največ škode
               lipicancu naredili sami v Sloveniji z načinom obravnave tega problema. Tega lipicanca
               smo toliko spolitizirali, da mu že počenjamo, da mu delamo škodo in tak način kot se
               je danes začel, ko pri toliko pomembni točki zaščita lipicanca.</p>
            </sp>
            <sp xml:id="SDT2-KZEZ-Redna-040-1999-03-17.sp62">

               <speaker>PREDSEDNIK ALOJZ PETERLE:</speaker>

               <p>Oprostite, da govorite proceduralno. Ampak vsebinsko. Povejte proceduralni
               predlog.</p>
            </sp>
            <sp xml:id="SDT2-KZEZ-Redna-040-1999-03-17.sp63">

               <speaker>GEZA DŽUBAN:</speaker>

               <p>Ali je imel gospod Novak najprej besedo in da je vse očrnil, kar se dogaja okoli
               lipicanca in da vse kar se dela in da vse kar je narejeno ni nič. To ni res.</p>
            </sp>
            <sp xml:id="SDT2-KZEZ-Redna-040-1999-03-17.sp64">

               <speaker>PREDSEDNIK ALOJZ PETERLE:</speaker>

               <p>Oprostite. Pohvalil je vlado za to, kar je naredila. Bodimo pošteni drug do drugega.
               Ampak prosim, če imate proceduralno ne kritizirati predhodnikam, ampak povejte
               predlog, ker sicer sem jaz mislim, da bi dal besedo.</p>
            </sp>
            <sp xml:id="SDT2-KZEZ-Redna-040-1999-03-17.sp65">

               <speaker>GEZA DŽUBAN:</speaker>

               <p>Problem. Bom rekel. Problem reševanja lipicanca je potrebno ločevati v več
               delov.</p>
               <p>Eno je zakon o Lipici in njegovo izvajanje. Potem je vprašanje domicila, potem je
               vprašanje vodenja knjig in morda še česa. Mi smo vse skupaj pomešali, zadevo
               politiziramo in tak način kot se je danes začel ni dober in nikamor ne vodi. Hvala
               lepa.</p>
            </sp>
            <sp xml:id="SDT2-KZEZ-Redna-040-1999-03-17.sp66">

               <speaker>PREDSEDNIK ALOJZ PETERLE:</speaker>

               <p>Torej, meni je žal, da ste zlorabil proceduralno vprašanje.</p>
            </sp>
            <sp xml:id="SDT2-KZEZ-Redna-040-1999-03-17.sp67">

               <speaker>IVO HVALICA:</speaker>

               <p>Predsednik ukor ali opomin.</p>
            </sp>
            <sp xml:id="SDT2-KZEZ-Redna-040-1999-03-17.sp68">

               <speaker>PREDSEDNIK ALOJZ PETERLE:</speaker>

               <p>Moram reči, da niste ravnali prav gospod poslanec. Začeli smo kot smo začeli. Dal
               sem besedo in upravičeno predstavniku civilne družbe in sedaj, če ne bi vi izkoristil
               teh minut, bi lahko govorila že vlada. Gospod Pretnar.</p>
            </sp>
            <sp xml:id="SDT2-KZEZ-Redna-040-1999-03-17.sp69">

               <speaker>GOSPOD PRETNAR:</speaker>

               <p>Hvala lepa. Gospod predsednik! Čisto na kratko. V ponedeljek 2 dni nazaj je bil
               sestanek v Bruslju, kot posledica inciative gospoda Hanca Vandenbruka v Ljubljani.
               Rad bi v dveh stavkih samo to povedal, da je razprava tekla o tem nenavadnem ukrepu,
               ki je res presenetil evropsko in mednarodno javnost z našo uredbo o zaščiti lipicanca
               kot geografske označbe. Čisto na kratko bi rekel, da razgovor sam, ki je bil sicer na
               tehnični ravni vendarle pokazal, da je ta ukrep vsekakor v tem trenutku dosegel svoj
               cilj. Vsi argumenti s katerimi so nam skušali oporekati dvomljivost te uredbe so bili
               ovrženi z proti argumenti, ki smo jih dobro poznali. Na koncu je sestanek potekal
               tako, da je sedaj evropska komisija izrazila interes, da se o tem pogovarja. Dali so
               nam nekakšen očitek. Zakaj se nismo ob sprejemu te uredbe z njimi pogajali, kar je
               sprenevedanje, milo rečeno.</p>
               <p>Dosti stikov je bilo na strani vlade na tem področju in seveda obstaja še vrsta drugih razlogov, kjer se da
               pokazati, da tudi komisija v tem primeru se je sama zagovarjala, da ni pristojna,
               potem pa nam očita, da se moramo z njimi posvetovati, ker bi s tem seveda dobili to
               informacijo. Rad bi samo zaključil.</p>
               <p>Ta ukrep je v tem trenutku zelo prijel. Obstaja poročilo misije iz Bruslja, ki je
               včeraj prišlo in smo ga tukaj razmnožili na licu mesta, ker prej pač ni bilo mogoče.
               Vse ostalo pa morda potem naprej, ko bo za to čas. S tem je tudi izhodišče po moji
               skromni oceni in ne morem govoriti v imenu ministrstva za kmetijstvo. Vendarle za
               jutrišnja pogajanja v Avstriji povsem, povsem drugačno in lahko ta delegacija po moji
               oceni s poznavanjem te problematike temeljito obrne zadevo v to smer, da bomo mi
               sedaj diktirali pogoje in ne obratno. Hvala lepa.</p>
            </sp>
            <sp xml:id="SDT2-KZEZ-Redna-040-1999-03-17.sp70">

               <speaker>PREDSEDNIK ALOJZ PETERLE:</speaker>

               <p>Mi se lahko v minuti. Prosim, ker je že prej prosil minister.</p>
            </sp>
            <sp xml:id="SDT2-KZEZ-Redna-040-1999-03-17.sp71">

               <speaker>CIRIL SMRKOLJ:</speaker>

               <p>Jaz bi rad povedal eno. Vlada Republike Slovenije se s tem problemom skoz ukvarja in
               se je ukvarjala veliko prej predno je civilna družba spodbudila dodatne ukrepe,
               postopke, ki jih tudi jaz pozdravljam. Mi smo že na informacijo našega
               veleposlaništva iz Dunaja, 298. aprila začeli stvari spremljati, ko je prvič prišlo v
               javnost informacija o bilateralnih dogovarjanjih s strani Italije in Avstrije. Temu
               je treba dati dejstvo in mi smo tudi kot vlada jasno z noto tako misiji kot komisiji
               Evropske unije in obema državama v septembru lanskega leta zahteva, da se interes
               reje lipicancev, vodenje rejskih knjig, domicilj ustrezno obravnava samo ob
               prisotnosti tudi predstavnikov Slovenije.</p>
               <p>Tudi mi ne miniziramo bilateralnega sporazuma med Italijo in Avstrijo. Daleč od
               tega. Mi gremo jutri na ekspertni ravni na razgovore na kmetijsko ministrstvo
               Republike Avstrije ravno zaradi tega, da v okviru tega ekspertnega srečanja naše
               interese uveljavljamo, ščitimo in zahtevamo, da se ta vodenje izvirnih rodovniških
               knjig priznava Sloveniji. Tudi jaz moram povedati gospod Novak, tukaj je biti treba
               biti korekten.</p>
               <p>Jaz sem sam predlagal, da v tej skupini, ki gre na razgovore z eksperti kmetijskega
               ministrstva Republike Avstrije sodelujejo tudi predstavniki rejcev, kot tudi
               predstavniki civilne družbe, ki vzpodbujajo, da se interes reje lipicancev v
               Sloveniji ustrezno zaščiti. Absolutno je to treba jemati kot dejstvo in tudi to moram
               povedati. Mi smo pridobili tekst protokola sicer s strani italijanskega ministrstva
               za kmetijstvo in je v veljavi na našem ministrstvu.</p>
            </sp>
            <sp xml:id="SDT2-KZEZ-Redna-040-1999-03-17.sp72">

               <speaker>PREDSEDNIK ALOJZ PETERLE:</speaker>

               <p>Hvala lepa. Sedaj gremo čez lastna načela. Bo preveč. Izvoli, bodi kratek, če je
               replika.</p>
            </sp>
            <sp xml:id="SDT2-KZEZ-Redna-040-1999-03-17.sp73">

               <speaker>IVO HVALICA:</speaker>

               <p>Prikrajšali ste me za razpravo. Ker greste jutri v Avstrijo ali poznate to zadevo?
               Iz tega zapisnika sledi, da te zadeve ne poznate.</p>
               <p>Naj vam jaz povem. Jaz tudi ne znam nemško in sem si dal prevesti. ... <stage>(Ni
               razumljivo.)</stage> ... 6., skupna aktivnosti za domovino lipicancev. Torej, na
               avstrijskem-štajerskem so z deželnim odlokom o združitvi turističnih društev in petih
               občin soglasno so si dali drugačno ime, domovina lipicancev, ki prejemajo neposredno
               finančno pomoč z deželnega proračuna in tako dalje. Ali berete na vladi časopise? To
               je časopis. Jaz sem že večkrat opazil, da jih ne. Drugače jaz vam jaz kot poslanec dam fotokopijo, da
               vam pomagam, drugič boste pa vi meni kaj takega dali. ...Zaintung 6. marec. Preberite
               si. Mene zanima tudi to, kako da niste že zaradi tega protestirali spoštovana
               gospoda. Kaj berete samo Delo in Drnovškove Novice, ali kaj? Temu se čudim. Kako je
               mogoče, da na eno tako provokacijo slovenska vlada ne odgovori. Škoda, ker nimam
               časa, ampak sem vam hotel pomagati, da boste vsaj imeli kakšen argument in malo
               domoljubnosti, prosim. Hvala.</p>
            </sp>
            <sp xml:id="SDT2-KZEZ-Redna-040-1999-03-17.sp74">

               <speaker>PREDSEDNIK ALOJZ PETERLE:</speaker>

               <p>Naša seja se danes izteka. Nadaljujemo v sredo, čez en teden ob 8.30 uri, s to točko
               dnevnega reda. Hvala lepa za udeležbo. <stage type="time">(SEJA JE BILA PREKINJENA 17. MARCA 1999 OB
                  10.05 URI.)</stage>
               </p>
            </sp>
         </div>
      </body>
   </text>
</TEI>
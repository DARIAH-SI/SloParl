<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-KZEZ-Izredna-003-1998-09-29">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za evropske zadeve</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">9C4903142C8C7D69C1256689002394C5</idno>
               <idno type="custom" subtype="day">83087C53D9052D43C125668F0031E633</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=83087C53D9052D43C125668F0031E633</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-KZEZ-Izredna-003-1998-09-29.KZEZ" n="003">
               <name>Izredna</name>
               <date when="1998-09-29"/>
            </setting>
         </settingDesc>
         <particDesc>
            <listOrg>
               <org xml:id="SDT2-KZEZ-Izredna-003-1998-09-29.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-KZEZ-Izredna-003-1998-09-29.KZEZ">
                        <orgName key="KZEZ">Komisija za evropske zadeve</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA EVROPSKE ZADEVE</stage>
            <stage type="session">3. izredna seja</stage>
            <stage type="date">(29. september 1998)</stage>
            <stage type="chairman">Sejo je vodil Alojz Peterle, predsednik komisije.</stage>
            <stage type="time">Seja se je pričela ob 18.11 uri.</stage>


            <sp xml:id="SDT2-KZEZ-Izredna-003-1998-09-29.sp1">

               <speaker>PREDSEDNIK ALOJZ PETERLE:</speaker>

               <p>Spoštovani člani komisije za evropske zadeve, spoštovani ministri, gospod guverner,
               ostali predstavniki vlade in drugih institucij. Lepo vas pozdravljam na 3. izredni
               seji komisije za evropske zadeve, ki je bila sklicana v skladu z 150. členom
               poslovnika o delu državnega zbora Republike Slovenije na zahtevo oziroma na predlog
               poslanske skupine Slovenskih krščanskih demokratov. Ker nismo sklepčni sestavi si
               lahko omogočimo delo na tak način, da upoštevamo 159. člen, ki omogoča delo tudi v
               nesklepčni sestavi, če je najmanj tretjina prisotnih in se ti vsi strinjajo in toliko
               nas je, da delo nadaljujemo tako, da potem odločamo, če bodo do sklepov na
               korespondenčni seji. Sprašujem prisotne člane komisije, če so za tako nadaljevanje
               dela?</p>
               <p>Kdo je za? <stage>(5 članov.)</stage> Je kdo proti? <stage>(?)</stage></p>
               <p>Ugotavljam, da je sklep sprejet.</p>
               <p>Prehajamo na dnevni red, kot je bil določen. Sprašujem ali kdo želi dodati kaj k
               dnevnemu redu? <stage>(Ne.)</stage> Smatram, da je dnevni red sprejet. Sam bi rad podal naslednji
               uvod. 16.9. se je dobila naša komisija na 25. seji, kjer smo pod točko 3. obravnavali
               posledice formalne uveljavitve evropskega sporazuma, da ne naštevam oziroma ne
               omenjam celega naslova te točke. Za katerega so strokovni sodelavci naše komisije
               pripravili gradivo. V njem opozorili kaj pomeni uveljavitev oziroma katere vprašanja
               so odprta. Iz tega gradiva, ki je podlaga tudi ena od podlag za današnjo sejo, ste
               lahko videli različne spiske zakonov in določena vprašanja, ki se postavljajo. Potem
               je gospod minister za Evropske zadeve, gospod Igor Bavčar povedal nekatera stališča
               vlade oziroma odgovoril na nekatera postavljena vprašanja. Vprašanja so se nanašala
               predvsem na vprašanje tako imenovane zaščitne zakonodaje, ki je bila tudi s spiskom
               15 zakonov predmet dogovora oziroma sporazuma med predsedniki 6 parlamentarnih
               strank, ki so se danes tudi dobile in obravnavale dopoldne to vprašanje.</p>
               <p>Drugo vprašanje pa se je nanašalo na to, kako misli vlada izkoristiti odprte
               možnosti za zavarovanje naših interesov na različnih področjih, ki se v povezavi s 4
               svoboščinami, ki začnejo do neke mere veljati v Sloveniji z uveljavitvijo
               pridružitvenega sporazuma. Na to vprašanje nismo dobili zadovoljivega odgovora.
               Deloma ga je dal danes minister na sestanku predsednikov parlamentarnih strank.
               Seveda pa je prav, da bi odgovoril tudi pred formalnim parlamentarnih odborom,
               oziroma komisijo. Tudi sedaj na to vprašanje. Jaz menim, da je to vprašanje eno od
               bistvenih oziroma bistveno. Posebej z ozirom na to, da ugotavljamo tudi v vladi
               različne poglede, ne samo med državnimi institucijami, različne poglede na to, kaj
               formalno pomeni uveljavitev Evropskega sporazuma in kakšna bi bila naša potreba, da
               naše interese prehodno zavarujemo v skladu s sporazumom tam kjer je to potrebno.</p>
               <p>Naša poslanska skupina je predlagala izredno sejo ne samo zato, ker ni bilo vseh
               odgovorov danih in ker vlada ni pripravila željenih materialov, pa tudi ker komisija
               ni informirana o vsem, kar poteka med Brusljem in Ljubljano. Upoštevali smo tudi to
               dejstvo, da je v ponedeljek 21.
               Portugalska ratificirala pridružitveni sporazum in da smo formalno s strani Grčije
               slišali, da bo ta sporazum ratificiran najkasneje v 14 dneh. Se pravi, da do sredine
               oktobra lahko računamo tudi na potrditev v grškem parlamentu, kar pomeni, da začne
               sporazum lahko veljati že 1.12. Ali če ne bi po seji sveta Evropske zveze 26. in 27.
               oktobra, če se ne bi formalnosti odvile tako hitro, bi to začelo veljati en mesec
               kasneje.</p>
               <p>Poslanska skupina SKD je menila, da so tako resne okoliščine v katerih je treba z
               vso odgovornostjo po parlamentarni strani obravnavati to vprašanje. Kajti jasno je
               tudi iz prvih odgovorov ministra za Evropske zadeve, da po redni postopkih eventuelne
               zaščitne zakonodaje, če bo del spiska, ki je bil podpisan, spiska zakonov o zaščitnih
               vzdržal, torej da tega ne moremo obravnavati v normalnih oziroma v rednih postopkih,
               ampak v hitrih in skrajšanih. S tem je pred parlamentom lahko pride do hudega
               bremena, predvsem pa do hude časovne stiske, kot žali bog večkrat v zvezi z
               odločanjem o našem vstopanju v Evropsko zvezo. Jaz sem v skladu s poslovnikom, ki
               določa tri dnevni rok tudi hitro sklical to izredno sejo, ker mislim, da časa za
               redno odločanje ni več.</p>
               <p>V tem smislu sem vesel, da se je vendar udeležilo večje število ministrov, tega
               srečanja. Obžalujem, da ni predsednika vlade, ki je rekel, da bo prišel, če bo
               proračun zaključen. Proračun je zaključen, predsednika pa ni. Tudi obžalujem, da ni
               tukaj podpredsednika vlade, ki je zadolžen za neko. Se opravičujem! Te lepo
               pozdravljam. Prisotnost gospoda podpredsednika nam bo gotovo posvetila v tisto
               področje dela vlade, ki ga koordinira sam. Rad bi povedal to, da se je na današnjem
               sestanku koordinacije predsednikov parlamentarnih strank pokazalo, da je pri vladi
               oziroma pri vladnih strankah prišlo do drugačnega pogleda na potrebnost sprejemanja
               zaščitne zakonodaje z ozirom na to, kar smo sprejeli takrat s sporazumom. Zato
               mislim, da je prav, da vas obvestim, da je bil sklep na današnjem srečanju ta, da
               bodo tisti, ki menijo, da je treba ta spisek spreminjati, to povedali in utemeljili
               in lahko pride, če hočemo formalno držati, to zavezo sporazuma bo to na nek način
               formalizirano v naslednji fazi.</p>
               <p>Jaz sem posebej vesel, da sta danes tukaj z nami tako gospod minister za finance,
               kot guverner Centralne banke, ker je tudi po besedah ministra za Evropske zadeve,
               gospoda Bavčarja in ne samo po njegovih to tudi drugi vedo ali vemo. Vprašanje
               odpiranja finančnega trga in posledic na Slovenijo zelo neinteresantno, ampak resno
               vprašanje. Tako po liniji bank, kot zavarovalnic, ne glede na to, da so glede obeh
               linij določila evropskega sporazuma različna in so zavarovalnice relativno močno
               zavarovane oziroma režimi veljajo zanje nekoliko kasneje. Z ozirom na to, kar je
               gospod guverner v javnosti že povedal z vidika banke, se mi zdi dobro, da na tem
               mestu vidimo kako posamezne hiše to ocenjujejo. Z velikim pričakovanjem s
               parlamentarne strani, da bosta vlada in Centralna banka uskladile poglede na to, kaj
               je treba narediti oziroma kaj nas čaka. S tega vidika tukaj pričakujem natančne uvode
               oziroma dobre uvode s strani ministra, kot s strani guvernerja. Glede na to, da je z
               nami tudi gospod minister Marušič, ki pokriva resor pravosodja, bi si želeli tukaj
               čistega vina na eno od ključnih vprašanj, ki zadeva uveljavitev priloge 13,
               pridružitevnega sporazuma. Posebej z ozirom na to, da smo tudi na današnji seji
               predsednikov parlamentarnih strank slišali, s strani vlade dve različni razlagi
               oziroma dva različna pogleda, kaj je treba narediti.</p>
               <p>En del smo razumeli, da meni, da gre zadeva z uredbo, se pravi, direktno iz ustave na uredbo. Drugi del pa
               smo razumeli tudi s strokovno razlago strokovnega sodelavca ustavnega sodišča, da se
               pravic ne da uveljavljati z uredbo, ampak nujno preko zakona.</p>
               <p>Jaz tukaj z zmernim glasom, pa vendar nekoliko zaskrbljenim sprašujem, kaj bo sedaj
               ob dveh stališčih pozicija vlade, ob tem, da nam lahko sporazum začne veljati čez dva
               meseca. Kajti jasno je, da po tistem roku mi nekaterih stvari ne bomo mogli oziroma
               smeli več sprejemati v duhu ali smislu naše zaščite.</p>
               <p>Jaz ne bom zdaj detajliral naprej, omenil bom samo še eno vprašanje, tako imenovanih
               prehodnih režimov za industrijo. Ne grem posebej na storitve, ki bodo po finančni
               plati deloma obdelane, ampak to izpostavljam tudi zaradi tega, ker je to vprašanje
               tesno povezano z našimi pogajalskimi izhodišči, v katerih smo v prvi rundi videli - v
               prvem poskusu to ni šlo na tak način naprej v Bruselj - predlog za tri do petletne
               prehodne režime pri delovno intenzivnih industrijah - usnje, tekstil in še kaj zraven
               - pa nam ni bilo jasno, kdaj se naj bi ti prehodni režimi začeli oziroma od kdaj
               štejemo potrebo, da toliko časa prehodni režim traja.</p>
               <p>No, če samo pri teh vprašanjih ostanem, mislim, da imamo precej tem, ki jih kaže
               natančno obravnavati, imeti o njih natančne informacije, predvsem pa namere vlade
               oziroma politiko vlade. Ker če tega ni, mi ne moremo niti svoje spremljevalne ali
               nadzorne vloge kot parlamentarno delovno telo izvajati, niti ne moremo tega zastopati
               pred Brusljem po parlamentarni plati. Zato mislim, da je zelo pomembno, da ob tem
               debata steče in da smo si dva meseca pred tem, ko ta zadeva lahko začne veljati, res
               na čistem, kaj imamo, česa nimamo, kako bomo do tega, kar bi morali imeti, prišli, in
               kako se bomo o tem odločali.</p>
               <p>V tem smislu še enkrat vse pozdravljam. Še tole bi rekel, da ste dobili material
               danes popoldne. Tudi to ni v opreki z določili poslovnika, ki v primerih izredne seje
               dopuščajo možnost, da se gradivo dobi tudi na samo sejo, čeprav so ga člani dobili že
               nekaj ur prej. Vas pa še obveščam, ker sem na začetku pozabil povedati, da so trije
               poslanci, Tone Anderlič, Franc Zagožen in Anton Delak, predlagali, da bi to izredno
               sejo premaknili; njihov razlog pa je, da ni bilo predloženega gradiva in da zadeve
               zato ni smiselno obravnavati. Torej menim, da po parlamentarni plati imamo vse
               gradivo, ki smo ga lahko pripravili. Po vladni plati obžalujem, da ga ni več, kot ga
               je. Dokument, ki smo ga pa dodali, pa žalibog kaže tudi, kako včasih komunikacija
               teče in kako težko je priti do informacije.</p>
               <p>Zdaj bi prosil vladno stran, gospod minister, da - ker se nismo vnaprej dogovorili,
               kdo bi želel najprej besedo oziroma s čim bomo začeli - če želiš dati splošen uvod,
               prosim.</p>
            </sp>
            <sp xml:id="SDT2-KZEZ-Izredna-003-1998-09-29.sp2">

               <speaker>IGOR BAVČAR:</speaker>

               <p>Hvala, gospod predsednik. Vsekakor sodim, da bi lahko več ali pa bom rekel, kaj
               dodatnega od tega, kar sem že povedal prejšnjič, pred kratkim, kot si sam uvodoma
               rekel, na prejšnji seji komisije, povedal po četrtkovi seji vlade, ko bo vlada
               sklepala o ukrepih, ki jih bo sprejela do uveljavitve evropskega sporazuma. Podala bo
               ne samo zelo natančno analizo vseh področij, za katera bo potrebno sklepati, kot si
               sam pravilno ugotovil in me citiral iz prejšnje seje, tudi po hitrih in skrajšanih
               postopkih, pač  pa tudi o vrsti
               podzakonskih aktov, ki jih je že sprejela s tem v zvezi. Podala bo analizo teh aktov
               predvsem za svoje lastne potrebe in ugotovila, ali je potrebno na tem področju
               sprejeti še kakšnega od podzakonskih aktov. Med drugim bo obravnavala tudi vprašanja,
               ki zadevajo tako imenovano splošno zaščitno klavzulo po evropskem sporazumu v tistem
               smislu, ki zadeva zaščito določenih proizvodov, blaga in podobno, in se pogovarjala o
               tem, ali in na kakšen način na asociacijskem svetu, ki je organ, ki sklepa o teh
               zadevah, na podlagi podpisanega evropskega sporazuma reagirati v tem času do
               uveljavitve.</p>
               <p>Kar naj rečem k temu, je - ker si že sam omenil sejo, predsednik, parlamentarnih
               strank, ki pa po drugi strani tega organa ne obvezuje - bi rad rekel tudi to, da bo
               vlada na ta način izdelala in poslala parlamentu v odločanje tudi spisek sprememb in
               dopolnil tistih zakonov, ki so navedeni v 5. členu sporazuma parlamentarnih strank in
               za katere ocenjuje, da jih je nujno sprejeti pred uveljavitvijo evropskega sporazuma,
               in tudi tistih, ki bodisi že obstajajo v parlamentu, v različnih procedurah, na
               različnih stopnjah teh procedur, med katerimi je nekaj pomembnih, kot je zakon o
               deviznem poslovanju in podobno, in na ta način rešila situacijo, do katere utegne
               priti v primeru ratifikacije oziroma do katere bo prišlo v primeru ratifikacije.</p>
               <p>Moram reči, da sam ocenjujem, da bomo vsekakor storili vse potrebno za to in bomo to
               tudi sposobni v tem časovnem okviru storiti, čeprav po skrajšanih in ne po rednih
               postopkih, zato da bomo izpolnili svoje obveznosti, ki jih od nas pričakuje druga
               pogodbenica, ker se zavedamo pomembnosti izpolnitve teh pogojev.</p>
               <p>Če naj na kratko komentiram - ne bi se spuščal tukaj v konkretna vprašanja, o
               katerih bosta govorila moj kolega Gaspari in gospod guverner Arhar - bi rad rekel
               samo to, da je pozicija vlade v zvezi s prilogo 13 zelo jasna. Vlada je sklepala o
               vprašanju priloge 13, se odločila in sklenila po širši razpravi, da je moč in da bo s
               to uredbo zagotovila izpolnjevanje priloge 13. To uredbo je v osnutku že pred časom
               obravnaval tudi odbor oziroma sestanek predsednikov parlamentarnih strank. V teh dneh
               pa jo prevedeno skupaj rešujemo oziroma pojasnjujemo tudi na neformalnih delovnih
               sestankih s predstavniki komisije. Tako, da ne pričakujem na tem področju nobenih
               težav in mislim, da bo z naše strani zagotovljeno vse, da bo aneks 13 spoštovan.
               Vlada je istočasno obravnavala tudi nekatera druga vprašanja, o katerih bo podrobneje
               ponovno informirala na četrtkovi seji. Pri tem zlasti mislim na vprašanja, ki
               zadevajo skupno deklaracijo, s katero se je Slovenija obvezala, da bo spoštovala
               priporočilo carinske unije oziroma tisto priporočilo, ki govori o obstoju
               prostocarinskih prodajaln na cestnih mejnih prehodih, in nekatera druga vprašanja.
               Toliko uvodoma.</p>
            </sp>
            <sp xml:id="SDT2-KZEZ-Izredna-003-1998-09-29.sp3">

               <speaker>PREDSEDNIK ALOJZ PETERLE:</speaker>

               <p>Hvala lepa. Kdo želi naprej besedo? Gospod podpredsednik, izvoli.
               </p>
            </sp>
            <sp xml:id="SDT2-KZEZ-Izredna-003-1998-09-29.sp4">

               <speaker>MARJAN PODOBNIK:</speaker>

               <p>Hvala lepa. Spoštovani gospod predsednik, spoštovani člani komisije, vsi drugi
               prisotni! Zdaj najprej bi rad dal oceno glede priprave zakonodaje s področja zaščite
               javnega oziroma državnega interesa. Namreč prepričan sem, da je to eden
               najintenzivnejših in tudi najbolje koordiniranih projektov, pri čemer pa takoj povem,
               da se s tem ne želim sam hvaliti, ker večji del bremena nosi gospa Mateja Barbara
               Fajs in zelo močna in številna strokovna ekipa, ki sodeluje pri koordinaciji, pri
               pripravi vseh zakonov, kar pomeni, da v predhodnih obravnavah in fazah že potekajo
               usklajevanja, da ne bi naknadno zaradi časovne stiske ugotavljali, da morda posamezni
               zakoni med sabo niso usklajeni. Res pa je, da obstajajo posamezni problemi v
               posameznih resorjih, posebej tistih, na katere pade pomemben del priprave teh
               zakonov. Danes tudi na seji predsednikov parlamentarnih strank je bilo delno o tem
               govora, tudi gospod minister doktor Gantar je povedal, kako tečejo zakoni, ki jih v
               tem trenutku največ zapade na njegov resor v tem resorju in tu moram povedati, da
               seveda ob cilju zmanjševanja števila zaposlenih in zmanjševanja javne porabe za to
               področje, smo prišli v drug problem, da tudi po eni strani zaradi nestimulativnih
               pogojev težko dobimo dovolj kvalitetne kadre in zadostno število kadrov, ki bi jih
               vsaj za krajše obdobje rabili za intenzivno delo, tako pri harmonizaciji zakonodaje,
               kot pri pripravi zaščitne zakonodaje. Verjamem, da se pač tega problema vsi zavedamo,
               je pa seveda naša odgovornost, da jo ustrezno rešimo in tudi v proračunski razpravi
               smo temu namenili pomembno pozornost.</p>
               <p>Kot drugo bi izpostavil, kar je bilo tudi že dopoldan rečeno, da imamo pač tri vrste
               mehanizmov, eno so zakoni, neposredno, teh 16 zakonov, katerih smo se dogovorili, tu
               spet zakonov, ki jih je bilo že predhodno sprejetih po spremembi slovenske ustave.
               Drugo so nadomestni prehodni instrumenti za čas, ko še ni posameznih zakonov, če bo
               sporazum prej uveljavljen. Tretje pa je proračun in drugi finančni vzvodi.</p>
               <p>Kar se tiče zakonov, je bilo naknadno ugotovljeno, o tem smo se tudi danes dopoldan
               pogovarjali na koordinaciji parlamentarnih strank, da nekateri od teh nimajo tako
               pomembne zaščitne funkcije, kot se je predhodno ocenjevalo. Ve se, da so bili zakoni
               delegirani s strani različnih strank takrat, ko smo se dogovarjali za teh 16 zakonov,
               da pa nekaterih nismo dali v to skupino 16 zakonov, so pa pomembni. Na primer med
               takimi je zakon o spremembah in dopolnitvah zakona o skladu kmetijskih zemljišč in
               gozdov, ki je v parlamentarni, zdaj na vladi bo sprejet in bo v parlamentarni
               razpravi, ki je zelo pomemben z vidika zagotavljanja možnosti iz izkoriščanja, torej
               vzvoda predkupne pravice po uveljavitvi pridružitvenega sporazuma. Drug podoben zakon
               je recimo stanovanjski zakon, ki ga bo tudi verjetno potrebno sprejeti zaradi
               opredelitve pojma sekundarno bivališče in kriterijev, kaj je pač drugo bivališče.
               Hočem reči, da je na neki način logično in mislim, da je bil dober sklep dopoldan, da
               opredelimo, kateri so tisti ključni zakoni, ki jih je potrebno sprejeti po hitrem
               postopku oziroma prednostno. Hitrost sprejemanja petih zakonov po spremembi ustave je
               botrovala tudi nepopolnost posameznih zakonov, tako bo verjetno zakon o obrambi in še
               nekatere druge treba delno popraviti, da bodo v celoti lahko učinkovali. Na to smo
               opozarjali že takrat, ko se je po res izredno hitrem postopku te stvari sprejelo.</p>
               <p>Naslednja stvar, ki bi jo rad izpostavil, kar se tiče prehodnih instrumentov, mi res
               nismo posredovali gradiva, bo pa to gradivo zdaj gospa Fajsova šla pripraviti in bo
               vam vsem na razpolago, o tem, informacija o uresničevanju projekta varovanja
               državnega oziroma javnega interesa v zvezi z nepremičninami in ne bi želel vsega tega brati, ker boste to dobili v
               samem gradivu. Bi pa rad tu poudaril pomen nadomestnih prehodnih instrumentov, kajti
               naš cilj ni, da bomo imeli 16 zakonov, ki jih bomo lahko tako našteli, naš cilj je,
               da se dejansko zaščitimo tam, kjer se nam zdi to potrebno in kjer je skladno z
               evropskimi normativi to tudi možno.</p>
               <p>Kar se pa tiče proračuna in drugih finančnih vzvodov pa seveda tudi ob tej
               proračunski razpravi smo tudi to imeli v mislih kljub temu, da je bil glavni cilj ne
               doseči večji primanjkljaj kot 1%-ni primanjkljaj v GDP-ju in še nekaj drugih ciljev,
               smo se trudili, da bi tudi za te možnosti zagotovili osnovna sredstva ali pa vsaj
               rezervacijo nekaterih sredstev za najnujnejše stvari, pri čemer se seveda zavedamo,
               da smo tudi pri teh mehanizmih omejeni, je pa potrebno zagotoviti možnosti za
               izvajanje pač zakonodaje, ki jo tukaj pripravljamo. Posebno bi pa rad omenil to stvar
               in to zelo odkrito in direktno vprašanje, ki je bilo izpostavljeno tudi dopoldan,
               zakon o pogojih za pridobivanje lastninske pravice tujcev na nepremičninah. Ta zakon
               je v vladni proceduri. Danes sta ga obravnavala odbor za državno ureditev in javne
               zadeve. Dobili smo pripombe s strani ministrstva za okolje in prostor in ministrstva
               za zunanje zadeve. Osebno sem zahteval pismene pripombe z obrazložitvami, kajti ta
               zakon bomo v četrtek obravnavali na seji vlade in če zakon na seji vlade ne bo
               sprejet, bo slovenska javnost zelo jasno obveščena, iz kakšnih razlogov ni sprejet in
               kdo se je opredelil proti temu zakonu. To poudarjam zato, ker nimamo nobenih
               informacij, da bi kdajkoli kdorkoli imel pooblastila, da obljublja komurkoli kakšne
               take pogoje, ki bi bili v nasprotju s pogoji, ki so navedeni v tem zakonu, tudi, kar
               se tiče reprocitete, kar pomeni, da različnost pogledov na ta zakon ne more biti
               noben problem, kajti, če drži, da nekateri ocenjujejo, da ga ne rabimo, da pa ni
               škodljiv, nekateri pa ocenjujemo, da ga rabimo, to pomeni, da zakon sprejmimo in bo
               dobro za vse. Ta zakon je treba sprejeti z dvotretjinsko večino. Jaz pričakujem, da
               po sprejetju na vladi, da bo tudi državni zbor ga uvrstil na prednostno listo in da
               ga bomo z dvotretjinsko večino po pospešenem ali hitrem postopku sprejeli še pred
               uveljavitvijo evropskega pridružitvenega sporazuma. Sicer pa ocenjujem, da stvari
               tečejo pozitivno, ta zakon bo posredovan tudi vsem parlamentarnim strankam zato, da
               bi še pred dokončnim sprejetjem na vladi lahko dali določene pripombe in da bi s tem
               lahko pospešili tudi postopek v parlament. Na podoben način smo se dogovorili, da
               bomo glede na možnosti tudi opozicijskim strankam dali možnost prehodnega vpogleda v
               postopke pri pripravah posameznih zakonov zaradi časovne stiske. Zavedamo pa se, kot
               je bil problem za vlado, bo verjetno tudi za parlament problem sprejetje posameznih
               zakonov po hitrem postopku oziroma pravočasno. Nekateri zakoni, predvsem s področja
               prostora, so bili z rahlim časovnim zamikom, vendar jaz si upam zagotoviti s polno
               odgovornostjo, da če bo volja vlade in parlamenta, vseh parlamentarnih strank, bomo
               do polne uveljavitve pridružitvenega sporazuma naredili čisto vse, torej ne skoraj
               vse, čisto vse, kar skladno z veljavnimi mehanizmi v Evropski uniji lahko storimo in
               kar so storile pač tudi druge države, ki so bile na podobni poti kot Slovenija. Hvala
               lepa.</p>
            </sp>
            <sp xml:id="SDT2-KZEZ-Izredna-003-1998-09-29.sp5">

               <speaker>PREDSEDNIK ALOJZ PETERLE:</speaker>

               <p>Hvala lepa. Jaz bi mogoče, gospod minister, v tej smeri še kdaj dodati.
                  Izvolite.
               </p>
            </sp>
            <sp xml:id="SDT2-KZEZ-Izredna-003-1998-09-29.sp6">

               <speaker>TOMAŽ MARUŠIČ:</speaker>

               <p>Hvala lepa, gospod predsednik. Spoštovani poslanci, gospe in gospodje! Bi nadaljeval
               razpravo gospoda podpredsednika v zvezi z predlogom zakona o pogojih za pridobivanje
               lastninske pravice tujcev na nepremičninah.</p>
               <p>Kot rečeno, ta zakon je bil danes sprejet na treh odborih, tudi s pripombami službe
               za zakonodajo, ki pa po naši oceni, zlasti projektne skupine, ki je ta zakon pisala,
               so neupoštevne, kajti vsi ugovori niso bistvene narave. Gre se za to, da ta zakon
               docela uredi vprašanje reprocitete in pa tudi vprašanje, ko tujec preneha uporabljati
               nepremičnino, da v tem v bistvu ima država na tej nepremičnini predkupno oziroma
               kupno pravico. Skratka vsa ta razmerja ureja ta zakon.</p>
               <p>Ker pa je bil danes dopoldne omenjen tudi zakon o lastninskih in drugih stvarnih
               pravicah, moram povedati, da ta zakon je sedaj v drugem branju, je na vladi, vendar
               iz tega zakona je bilo izločeno poglavje, ki se nanaša na pogoje za pridobivanje
               lastninske pravice s strani tujcev in je bil iz tega poglavja sestavljen že letos
               pred parlamentarnimi počitnicami zakon, o katerem smo prej govorili. Skratka zakon o
               lastninskih in drugih stvarnih pravicah v bistvu ni nujen, niti ni nikakršne nujne
               sile, čeravno je potreben, razumljivo, da se ga pospešeno sprejema ter tozadevno
               materijo še rešuje stari zakon, temeljni zakon o lastninskih in drugih stvarnih
               pravicah. Namreč pomemben je bil ta zakon samo glede poglavja o tujcu. Ta stvar je
               bila potem separatno rešena. To se pravi ta zakon o lastninski pravici in drugih
               stvarnih pravicah je regularno v proceduri.</p>
               <p>Predlog zakona o pogojih za pridobitev lastninske pravice tujcem za nepremičnine je
               nujen in potem, ko ga bo vlada sprejela, bo tudi predstavljen v parlamentu.</p>
               <p>Sedaj nastane naslednje vprašanje, ki je zelo pomembno, ki ga je tudi gospod
               predsednik omenil. Gre se za izvajanje, za izvedbo oziroma izvajanje priloge 13. Tu
               je predviden podzakonski akt, ki se nanaša na rezidenco, na stalno bivališče tujcu in
               gre za sklep, ki ga je vlada sprejela, gre za uredbo o reprociteti. To se pravi, da
               mi s to uredbo o reprociteti uredimo vsa vprašanja, ki se nanašajo na vzajemnost,
               tako da upravni organ, ki bo reševal dovoljenje tujca skladno s prilogo 13 za nakup
               nepremičnine, da bo imel izdelana pravila kako je to vzajemnost ugotavljati. Se
               pravi, da v tistem obdobju, ker zakon o pogojih za pridobivanje lastninskih pravic
               tujcev čaka še zakonodajni postopek, ta se utegne zavleči, v vsem tem prehodnem
               obdobju bo vprašanje reprocitete reševala ta uredba. To uredbo bo izdala vlada. Sklep
               vlade že obstoja in jo bo vlada tudi izdala v najkrajšem času.</p>
               <p>Vsi trije zakoni, lastninski zakon, ki pokriva vsa lastninska razmerja je v drugi
               fazi, pripravljen za drugo parlamentarno branje, predlog zakona o pogojih za
               pridobitev lastninske pravice tujcev bo sprejet v četrtek na vladi, uredba pa bo
               sprejeta prav tako na vladi še preden se bo začela izvajati priloga 13. Hvala
                  lepa.
               </p>
            </sp>
            <sp xml:id="SDT2-KZEZ-Izredna-003-1998-09-29.sp7">

               <speaker>PREDSEDNIK ALOJZ PETERLE:</speaker>

               <p>Hvala. Predlagam, da bi tale sklop v zvezi s prilogo 13 obdelali in najprej imam sam
               tole vprašanje - gospod podpredsednik, vi ste rekli, da če bo sporazum prej
               uveljavljen, torej mene najprej zanima, kdaj je vlada tempirala oziroma kdaj naj bi
               bil uveljavljen sicer oziroma kaj pomeni za vlado prej, ker si uporabil sintagmo, da
               vlada pripravlja nadomestne pravne instrumente. Mene zanima, na kaj se ti nadomestni
               pravni instrumenti nanašajo in ali je bila njihova pravna moč preverjena z ozirom na
               partnerja, s katerim smo podpisali sporazum. Torej, če lahko poveste kaj več, kako
               naj bi to nadomestno veljalo, dokler ne bi bilo še zakonov. Seveda pa tukaj vprašam
               oziroma povem naslednje - če meni vlada, da je treba pri kakšni stvari sejo zapreti,
               je za to vsa možnost, da se naredi, če menite, da so take zadeve. Mi bi radi vedeli
               tukaj, kaj bomo dejansko dobili po četrtkovi seji, ali bomo dobili vse, o čemer se bo
               vlada odločila, torej, ali bomo videli tudi oziroma obravnavali tudi te takoimenovane
               nadomestne pravne instrumente. Mislim, da je to zelo resno vprašanje. Je verjetno
               tudi vprašanje naše verodostojnosti do partnerjev in bi želel, če se da, na to dati
               jasen odgovor.</p>
            </sp>
            <sp xml:id="SDT2-KZEZ-Izredna-003-1998-09-29.sp8">

               <speaker>IGOR BAVČAR:</speaker>

               <p><stage>(slabo se sliši.)</stage> Kar zadeva prilogo 13, je stvar jasno. Ostanemo na isti zgodbi, ki
               smo jo predstavili na sestanku parlamentarne stranke. O tem govorimo ... in bomo
               naredili vse, da bo ta stvar ...</p>
            </sp>
            <sp xml:id="SDT2-KZEZ-Izredna-003-1998-09-29.sp9">

               <speaker>PREDSEDNIK ALOJZ PETERLE:</speaker>

               <p>Hvala.</p>
            </sp>
            <sp xml:id="SDT2-KZEZ-Izredna-003-1998-09-29.sp10">

               <speaker>MARJAN PODOBNIK:</speaker>

               <p>Hvala. Kar se tega dela - zakona tiče, o katerem je bilo zdaj govora, mislim, da je
               od četrtka naprej vprašanje obravnave. Mi smo skušali uskladiti, da bi to speljali
               tako, da bi že na tej izredni seji lahko tudi vlada - parlament te stvari obravnaval.
               Mimogrede prošnja za zamik današnjega jutranjega srečanja in tudi sedanjega je bilo
               delno vezano tudi na dejstvo, da vse stvari glede te zaščitne zakonodaje intenzivno
               tečejo; kar se pa tiče priprave poročila za to komisijo, pa smo dejansko imeli
               težave, ker smo bili zadnji teden vse dneve in noči pri pripravi proračuna, da ne bo
               nesporazuma. Se pa zavedamo, da je tukaj nuja in zato smo tudi v polni udeležbi
               tukaj. Pričakujem, da bo ta zakon v četrtek sprejet in bo šel po hitrem postopku tudi
               skozi državni zbor.</p>
               <p>Glede oblikovanja nadomestnih instrumentov pa ob ugotavljanju, da sta recimo
               ministrstvo za kmetijstvo, gozdarstvo in prehrano in ministrstvo za okolje in prostor
               pripravili vsaka svoje poročilo o stanju na področju prostorskega nadzora in trendih
               poseljevanja podeželja in da se tam ugotavljajo nekatere stvari, ki bi tudi v luči
               izvajanja pridružitvenega sporazuma lahko bile neustrezne, če ne bi zadev ustrezno
               sanirali in sankcionirali, se tu predlagajo ukrepi za operacionalizacijo prostorskega
               nadzora. Kot prvo, gre za odločbo ustavnega sodišča Republike Slovenije, številka
               3/97/16 z dne 16. aprila 1998, kjer se pripravlja podaljšanje 45-dnevnega roka iz 49.
               in 5. člena zakona o urejanju prostora, v katerem mora vlada dati mnenje o skladnosti
               prostorskih sestavin občinskih planov z obveznimi izhodišči republiškega plana. Torej
               ta 45-dnevni rok, kajti kot veste, po uredbi? ustavnega sodišča po tem roku je
               avtomatizem, je torej sprejeto, naj bi se podaljšal za ustrezno dobo. Mislim, da je
               govora o 90-dnevnem roku in bi to delovalo kot tovrstni pozitivni mehanizem.</p>
               <p>Drugo je interventni plan - smisel razširitve obveznih izhodišč republiškega
               prostorskega plana zlasti na vse vodne vire in varstvena območja podtalnice na
               sonaravno in kulturno
               dediščino, na obrambni pas in opredelitvijo poselitvenih kriterijev, v skladu s 17.
               in 19. členom zakona o urejanju prostora. Gre za odlok, ki ga sprejme državni zbor v
               dvofaznem postopku, je pa besedilo pripravljeno.</p>
               <p>Tretje vprašanje je vprašanje institucionalne posodobitve nadzora nad občinskimi
               prostorskimi plani na področju usklajevanja med pristojnimi državnimi resorji. Vezano
               je na sklep vlade in časovno ne vidimo v zvezi s tem nobenega posebnega problema.</p>
               <p>Ob tem gre pa tudi za določene podporne mehanizme, kot sta - torej, v sklopu
               navedene zaščitne zakonodaje sta v tem sklopu zlasti pomembna zakona, ki
               vzpostavljata prostorske evidence in uvajata finančne instrumente za izvajanje
               aktivne prostorske politike, kot sta zakon o evidentiranju nepremičnin in zakon o
               davku na nepremičnine.</p>
               <p>O posameznih strokovnih vidikih posameznih vprašanj vam bo lahko malo kasneje
               gospodična Mateja Fajs spregovorila, sem pa pripravljen odgovoriti na vprašanja,
               kolikor sam pač stvari neposredno poznam. Hvala.</p>
            </sp>
            <sp xml:id="SDT2-KZEZ-Izredna-003-1998-09-29.sp11">

               <speaker>PREDSEDNIK ALOJZ PETERLE:</speaker>

               <p>Sprašujem, če želi kdo od članov komisije kaj vprašati k temu vidiku? <stage>(Še ne.)</stage>
               Prav.</p>
               <p>Potem bi predlagal, da gremo naprej z uvodi oziroma stališči. Predlagam, da gremo
               zdaj na vprašanje, kaj pomenijo določbe v pridružitvenem sporazumu o prostem pretoku
               kapitala za slovenski plačilni sistem, za banke in za trg vrednostnih papirjev za
               monetarno politiko. Prosim, gospod minister.</p>
            </sp>
            <sp xml:id="SDT2-KZEZ-Izredna-003-1998-09-29.sp12">

               <speaker>MAG. MITJA GASPARI:</speaker>

               <p>Hvala lepa, gospod predsednik, ostali prisotni. Na finančnem področju gre za dva
               sklopa, ki sta bila že v fazi priprave sporazuma o pridružitvi Republike Slovenije k
               Evropski zvezi omenjena in pomembna in ki bosta ostala tako pomembna tudi v naslednji
               fazi priključevanja Slovenije Evropi. Gre za del storitev, ki se nanašajo na finančno
               področje in pa en del, ki se nanaša na prost pretok kapitala.</p>
               <p>Prvi del je vezan na delovanje posameznih finančnih institucij, kot so banke,
               zavarovalnice, borzno-posredniške hiše in borza, investicijske družbe in pa skladi.
               Na drugi strani je pa to ureditev področja deviznega poslovanja s tujino.</p>
               <p>Stališča samega sporazuma je neposredno v fazi po sprejetju oziroma ratifikacije
               sporazuma - sta pomembni v principu dve zadevi na tem področju. Ena je, da je z
               uveljavitvijo sporazuma dovoljeno bankam iz evropskih skupnosti, torej držav Evropske
               zveze, odpiranje podružnic v Republiki Sloveniji, seveda tudi obratno, pod določenimi
               pogoji. Na drugi strani v zakonu o deviznem poslovanju je to predvsem ukinitev tistih
               instrumentov omejevanja pretoka kapitala, ki so vezani, če še obstajajo, za
               komercialne kredite in pa finančne kredite med rezidenti in nerezidenti, to se pravi,
               med pravnimi in drugimi osebami v Republiki Sloveniji in pa tujci.</p>
               <p>S tega stališča je bila tudi vsa dejavnost vlade, ministrstva za finance,
               koncentrirana na pripravo ustrezne zakonodaje, ki se ni pripravljala samo zato, da bi
               se lahko zadovoljilo kriterijem uveljavitve tega sporazuma, ampak je  v bistvu imela že načrt, ki omogoča potem tudi pogajanja o
               priključitvi k Evropski uniji, ker je sicer tega dela z zakonodajo v enkratnem koraku
               preveč.</p>
               <p>Vlada je predložila ustrezno zakonodajo državnemu zboru v drugi polovici leta 1996,
               predvsem bančni zakon in zakon o deviznem poslovanju, in prva obravnava je bila v
               državnem zboru opravljena, kot veste, letos poleti, pred poslanskimi počitnicami. Ta
               teden bo končan predlog za drugo obravnavo zakona o bančništvu, poslan vladi in potem
               v naslednjem tednu tudi državnemu zboru. V roku približno desetih, štirinajstih dni
               bo pa končan tudi predlog zakona o deviznem poslovanju za drugo branje. To zakonodajo
               usklajujemo z ustreznimi interesnimi skupinami in regulatorji. Na eni strani so to
               združenja bank in zavarovalniško združenje, v kolikor gre za zavarovalniško področje.
               Medtem ko na drugi strani to delamo z Banko Slovenije, kot regulatorjem na obeh
               področjih, na eni strani bančne zakonodaje oziroma bančništva in na drugi strani
               deviznega poslovanja s tujino.</p>
               <p>Torej tisto, kar bo začelo veljati s sporazumom, je ta možnost, da tuje banke v
               Sloveniji pridobijo možnost odpiranja svojih podružnic in ne samo pravnih oseb na tem
               področju. Medtem ko gre pri deviznem poslovanju pretežno za ukinitev oziroma ustrezno
               nadomestitev instrumenta depozita na najemanje finančnih kreditov v tujini, ker na
               področju komercialnega kreditiranja in tekočih transakcij Slovenija nima nikakršnih
               omejitev, ki bi bile v nasprotju s standardi, ki so bili sprejeti ob podpisu tega
               sporazuma.</p>
               <p>Hkrati s tem potekajo še druge aktivnosti. To se pravi, tudi priprava ustreznih
               podzakonskih aktov, ker sam sprejem zakona za njegovo uveljavitev v praksi ni dovolj.
               Tukaj koordiniramo to dejavnost predvsem z Banko Slovenije, ki bo v implementaciji
               zakona o bančništvu imela relativno pomembno vlogo pri njegovi uveljavitvi oziroma
               predvsem pri kontroli poslovanja bank.</p>
               <p>Mislimo, da je možno ta zakon o bančništvu sprejeti vsekakor nekje do novembra, se
               pravi, do konca novembra meseca, in s tem bistveno ne vplivamo na to, da se sporazuma
               ne bi moglo kvalitativno v praksi tudi uveljaviti. Formalno pravno se pač uveljavi z
               njegovo dokončno ratifikacijo in rokom, v katerem po ratifikaciji začne delovati.</p>
               <p>Poleg teh zakonov so v prvem branju v državnem zboru zakon o trgu vrednostnih
               papirjev, v drugem branju je v državnem zboru zakon o dematerializiranih vrednostnih
               papirjih. Pripravlja se za prvo obravnavo in bo še v tem mesecu predložen vladi nov
               zakon o zavarovalništvu. V fazi osnutka pa je zakon o investicijskih družbah in
               družbah za upravljanje, kar sestavlja ta kompleks zakonodaje na tem področju.
               Vendarle na teh področjih sam sporazum ne uvaja nikakršnih sprememb v dosedanje
               delovanje teh inštitucij.
               Najbolj pomembna sprememba v sporazumu, ki ni problem ali ni vprašanje samo
               finančnega področja je tako imenovani nacionalni tretma. Kar pomeni, da se onemogoča
               omejevanje normalne gospodarske aktivnosti, dejavnosti nerezidentom v Republiki
               Sloveniji, ampak to je neko splošno načelo, ki je v tem primeru v praksi na področju
               praktično pomeni tisto, kar sem povedal. Sicer bo pa sam bančni zakon to problematiko
               reševal širše, bo dal tudi ustrezne časovne opredelitve, kdaj se bo določene druge
               stvari začele uveljavljati. Recimo zakon bo povedal kdaj se uveljavlja v polni meri
               tretma podružnice bank, držav članic Evropske skupnosti v svoji celoti. To se pravi,
               brez vsakršnih koli omejitev, to je z polnopravnim članstvom Republike Slovenije v
               Evropski uniji. Med tem, ko se v fazi procesa učlanjevanja Slovenije v Evropsko zvezo
               uporabljajo tiste omejitve, ki jih ta sporazum omogoča oziroma, ki niso v nasprotju z
               postopki, ki veljajo med Evropsko unijo in državami, ki niso članice Evropske unije.
               To je predvsem možnost varnostnega depozita za tako filialo, oziroma ... <stage>(Ni
               razumljivo.)</stage> ... Ki odpre svojo dejavnost v Sloveniji. Način zavarovanja vlog, ki
               mora biti v skladu s slovensko zakonodajo in podobno.</p>
               <p>Če ne omenjam davčnega področja, ki je področje, ki je pomembno za polnopravno
               članstvo Republike Slovenije v evropski. Na tem finančnem področju ne opažamo, vsaj
               formalno nekih posebnih težav, upamo, da bo potem približno enoletnem premoru od
               vložitve zakona v državni zbor do drugega branja, sedaj drugo in tretje branje lepo
               steklo, relativno hitro. Stališča v prvem branju so bila dovolj jasna in
               transparentna. Tako, da je priprava za drugo branje obeh zakonov, ne bom rekel zelo
               enostavna, vendar bistveno lažja kot je bila za prvo branje. Hvala lepa.</p>
            </sp>
            <sp xml:id="SDT2-KZEZ-Izredna-003-1998-09-29.sp13">

               <speaker>PREDSEDNIK ALOJZ PETERLE:</speaker>

               <p>Hvala lepa. Gospod guverner želite vi.</p>
            </sp>
            <sp xml:id="SDT2-KZEZ-Izredna-003-1998-09-29.sp14">

               <speaker>DR. FRANCE ARHAR:</speaker>

               <p>Hvala gospod predsednik, dame in gospodje. Glede na dejstvo, da je gospod minister
               opozoril na okvire, ki nas čakajo na podlagi sporazuma oziroma ratifikacije tega in
               kakšna je trenutna situacija, predvsem iz vidika sprejemanja nove zakonodaje. Bi
               dodal k temu okviru naslednje konkretizacijo.</p>
               <p>1. Svet banke Slovenije je nekajkrat analiziral nastalo situacijo in sicer v dveh
               smereh.</p>
               <p>Prvič za primer, če domača zakonodaja, tukaj mislim predvsem bančni zakon, devizni
               zakon, ki direktno posegata na denarno področje in na področje menjave s tujino,
               nista sprejeta in nastane situacija, da jih prehiti ratificiran sporazum, kakšno bo
               takrat naše delovanje.</p>
               <p>Na področju, ki ga je omenil minister, pri finančnem posredništvu v obliki
               organizacijske tvorbe, ki se imenuje podružnica tuje banke. Mi smo analizirali
               današnjo situacijo v okviru Evropske unije. Ta situacija v okviru Evropske unije ni
               enotna. Kar zadeva delovanje tujih bank na teritoriju Evropske unije, kajti en tretma
               imajo unijske banke in drugi tretma imajo banke iz tretjih držav ali konkretno
               povedano. Zelo jasno smo ugotovili tudi na podlagi lastnih aktivnosti, ki jih imajo
               domače banke v tujini, da je temu tako. Tako, da naše razmišljanje in naše priprave
               gredo v tej smeri, da tudi, če zakon o bankah. In hranilnicah še nebi bil sprejet. Mi bomo ustrezen
               predpis bazirali na asociaciski sporazum, direktno, ker ima moč zakona ali je nad
               zakoni v kolikor je v koliziji. Tukaj konkretneje opredelili pod kakšnimi pogoji
               lahko tuje banke s podružnicami delujejo na slovenskem trgu. Tukaj kot rečno
               izhodišče temu delovanju, rešitve, ki jih danes poznajo unijske države in v okviru in
               samo v okviru takih rešitev smo prepričani, da se lahko tudi kompetentno in
               enakovredno pogovarjamo s Evropsko unijo.</p>
               <p>Drugi, težji vidik, če lahko tako rečem, ki je tudi doživel posebno genezo v zadnjem
               času. Zahteva po svobodnem pretoku kapitala in predvsem ta vidik, ki ga tudi minister
               omenja, to je čistih finančnih oblikah. Predvsem v obliki čistih finančnih kreditov.
               Znano je, da smo mi sprejeli zaščitne ukrepe, začenjši v februarju 1995 let, da te
               ukrepe še vedno imamo, jih dopolnili tudi kar zadeva ... <stage>(Ni razumljivo.)</stage> ... Naložbe
               in znano je tudi to, da je ta asociaciski sporazum od tistih začetnih dni, ki je bil
               delan s drugimi državami, tudi sam doživel spoznanje, kaj se dogaja v zadnjem času,
               predvsem s kratkoročnim gibanjem kapitala in kakšne nevarnosti je ta povzročal v
               posameznih ekonomijah.</p>
               <p>Hočem reči, počasi prihaja do spoznanja, tudi v Evropski uniji, da je situacija, kar
               zadeva prosto gibanje kapitala, predvsem pa ta kratkoročni aspekt kapitala v teh
               globalnih razmerah lahko zelo nevarna stvar in da je treba temu posvetiti dodatno
               pozornost. Predvsem iz vidika bonitetne kontrole, iz vidika ocenjevanja predvsem
               valutnih rizikov. Zato ni nobeno presenečenje, če že danes povemo, da mi ne mislimo
               se z dnevom uveljavitve sporazuma pustiti čiste svobode. Tukaj za te vidike kapitala.</p>
               <p>Taka razmišljanja utemeljujemo tudi s današnjo diskusijo v okviru evropske centralne
               banke, ki diskutira instrumentarij, ki bo veljal pri evropski centralni banki s 1.
               januarjem prihodnje leto. Predvsem instrumentov obvezne rezerve, katerega misli
               raztegniti na denarne depozite z ročnostjo 2 let. Ročnost 2 let je bila zabeležena
               tudi v nekaterih ostalih unijskih državah, kot tisti pomembni časovni kriterij, nad
               katerim so imele nacionalne centralne banke ali drugi regulatorji, dejansko dodatno
               kontrolo in posebno pozornost nad tovrstnost obliko tega kapitala. Mi smo to vedno na
               sestanku, ki smo ga imeli sredi julija v Frankfurtu, z evropsko centralno banko
               informirali samo evropsko centralno banko, tudi zaprosili glede na dejstvo in glede
               na 86. člen tega sporazuma, našega z unijo, ki govori direktno o denarni politiki in
               o sodelovanju med članico oziroma pridruženo članico in takratnim še evropskim
               monetarnih institutom in sedanjo evropsko centralno banko. Za eventuelne dodatne
               razgovore prvič in drugič pojasnila tudi v Bruslju. Kakšna je situacija in kako
               nastaja taka situacija na tem vidiku, tako imenovanega kratkoročnega kapitala. Z
               drugimi besedami. Tudi, če za
               ta vidik ne bi bila še sprejeta domača, predvsem devizna zakonodaja, ki je trenutno,
               sedež materije je v zakonu o kreditnih poslih s tujino, v bodočnosti samo v deviznem
               zakonu, je glede na dejstvo in pooblastila, ki jih ima centralna banka s pomočjo
               podzakonskih aktov, torej tudi tukaj možnost, da nastopimo in se takem primeru
               sklicujemo direktno na določila tega sporazuma, ki ga imamo danes pred seboj oziroma,
               ki ga diskutiramo. Z drugimi besedami mi v teh dneh, ko je misija mednarodna
               denarnega sklada v Sloveniji, tudi z njimi diskutiramo to danes najbolj aktulano
               materijo in pred 10 dnevi je na isto temo tekla diskusija tudi v Baslu v okviru bank
               za mednarodne poravnave, se z ostalimi centralnimi bankami, kjer je bilo tudi v
               skupini 10 najbolj razvitih držav omenjena potreba po reviziji, po reviziji pristopa
               k temu generalnemu načelu svobode gibanja kapitala skozi ta vidik, ki ga daje in meče
               senco na sedanje dogodke ta kratkoročni kapital. Na drugi strani seveda ugotavljamo,
               da to, kar je centralna banka sprejela v lanskem letu, tudi iz vidika tako imenovane
               bonitetne kontrole, s čimer je posegla na kapitalski trg, predvsem v kontekst
               porfolij investicij, da je rešitev, ki jo trenutno imamo, dejansko zavarovala
               Slovenijo v teh nemirnih časih in na drugi strani, da ni v nasprotju z asociacijskim
               sporazumom, ker zato, za to reševanje na tem trgu je predvidena prehodna doba 4 let,
               tako da mi pričakujemo, da bi se v tem prehodnem obdobju razmere v Sloveniji dodatno
               stabilizirale, da bi se obrestne diference dodatno zmanjšale in predvsem seveda, da
               se bodo razlika v inflacijskih stopnjah dodatno zmanjšale in da se bo slovenska
               inflacija v celoti približala tem evropskim okvirom in tudi seveda samim zahtevam, ki
               so predstavljene v Mastritskem sporazumu, da bi na ta način dejansko potem v čim
               krajšem možnem času, ker to smo že večkrat opozorili, biti v Evropski uniji ob vseh
               teh svobodah in ne biti v denarni uniji, to se danes zopet vidi v tej krizi, valutni
               krizi, v finančni krizi, kakšne škode so utrpele tri skandinavske države, kljub temu,
               da sta dve v uniji, tretja Norveška ni, kakšne pritiski so bili v zadnjem času na
               valutah in kako se danes iščejo dodatni mehanizmi, da bi se te njihove valute v tem
               nevernem zaščitile, kajti edina oaza miru v sedanji situaciji, kar se valut tiče, je
               11 držav unije, ki namerava se s 1. januarjam dejansko preiti na evropsko valuto
               evro.</p>
               <p>Z drugimi besedami torej zdaj ta tek dogodkov, na katerega ste vi tudi sami
               opozorili in na katerega smo mi računali tudi pri denarnem programiranju za letošnje
               leto, kdaj se bo ta proces ratifikacije končal, je seveda zdaj dodaten inperativ, ker
               mi smo dejansko na 160. seji v mesecu maju že zelo konkretno razpravljali o vidikih
               posameznih podzakonskih aktov, tako da v grobih obrisih so pripravljeni in mi bomo
               seveda v odvisnosti zdaj od tega teka dogodkov, pač pripravili te zadeve tako, da
               bodo tudi pravočasno objavljene v Uradnem listu, da ne bi na ta način nastala pravna
               praznina in nov manevrski prostor. Treba je priznati to, da seveda tujci se zanimajo,
               predvsem tuje banke za to obliko prisotnosti v obliki podružnice, vendar tudi njim
               smo zelo direktno povedali, da dokler ne velja v Sloveniji enotna evropska licenca,
               tako kot sicer velja za unijske države, je treba pričakovati tukaj tako prakso, kot
               sem že prej dejal, jo izvajajo unijske države nasproti tretjim, ki niso člani unije,
               tako da do tistega trenutka seveda tudi ne pride pod nobenem pogojem v poštev avtomatizem avtomatičnega
               priznavanja domače licence in samo informiranje centralne banke, danes začenjam v
               Ljubljani s svojim delovanjem. Tako da oni se tega dejstva tudi zelo zavedajo,
               priznavajo to dejansko situacijo, jo tudi ne oporekajo iz tega zornega kota, češ, da
               temu ni tako v posameznih unijskih državah, tako da mi mislimo, da imamo tukaj
               dodaten manevrski prostor tudi v pogajanjih za polnopravno članstvo v uniji, da se
               bodo nekateri elementi tega najširšega načela svobode gibanja kapitala dodatno
               prediskutirali in po možnosti seveda na podlagi najnovejših spoznanj vnesli tudi
               potem v to novo vsebino, ki bo nastajala ob pogajanjih med Slovenijo in Evropsko
               unijo. Hvala zaenkrat.</p>
            </sp>
            <sp xml:id="SDT2-KZEZ-Izredna-003-1998-09-29.sp15">

               <speaker>PREDSEDNIK ALOJZ PETERLE:</speaker>

               <p>Hvala lepa. Želi zdaj kdo besedo? Gospod Hvalica.</p>
            </sp>
            <sp xml:id="SDT2-KZEZ-Izredna-003-1998-09-29.sp16">

               <speaker>IVO HVALICA:</speaker>

               <p>Hvala lepa. Torej, ko je minister Gaspari govoril o tem, kaj se bo zgodilo glede
               prostega pretoka kapitala potem, ko bo veljaven sporazum, je precejšen del namenil
               bankam, zelo malo pa zavarovalnicam oziroma slišal sem danes tudi to, da je v
               pripravi nov zakon o zavarovalništvu. Glede na to, da sem bil v prejšnjem mandatu
               član Rejčeve komisije in da smo se že takrat ukvarjali z začetkom privatizacije
               zavarovalnic, me to zdaj nepojmljivo čudi. Torej, če nikjer drugje, ugotavljam, da je
               tu precejšnja zamuda, da je velika zamuda. Kako si lahko predstavlja vlada, ki šele
               pripravlja nov zakon o zavarovalništvu, da bo lahko zavarovala nacionalna interese
               potem ko bo začel veljati sporazum, ker tudi zavarovalništvo je prost pretok
               kapitala. Ja, evropsko zavarovalništvo je takšno, od Loidov, pa do, kaj jaz vem, do
               Generali. Ja, ne vem, potem pojasnite, minister, mogoče ste iznašli neko drugo
               čarobno formulo, jaz vam verjamem, če me prepričate, seveda, vam bom verjel. Torej,
               vsekakor je to nenavadno pozno, nenavadno zamuja in ne vem, kje je razlog za to.
               Hvala lepa.</p>
            </sp>
            <sp xml:id="SDT2-KZEZ-Izredna-003-1998-09-29.sp17">

               <speaker>PREDSEDNIK ALOJZ PETERLE:</speaker>

               <p>Gospod minister.</p>
            </sp>
            <sp xml:id="SDT2-KZEZ-Izredna-003-1998-09-29.sp18">

               <speaker>MAG. MITJA GASPARI:</speaker>

               <p>Lahko odgovorim gospodu poslanci Hvalici. Verjetno ste zamešali dve stvari pri tej
               zadevi. Eno je zakon o koncu lastninskega preoblikovanja zavarovalnic in drugo je
               tisti zakon o zavarovalništvu, ki bo moral urediti status zavarovalnic v skladu z
               asocijskim sporazumom. Na tem področju ni neposrednih posledic kot so na področju
               bančništva, kjer so bila sklenjena prehodna obdobja za zavarovalništvo, ki trajajo od
               dveh do treh let po ratifikaciji takšnega sporazuma. Torej bo zakon prišel
               pravočasno. Novi zakon, ta novi zakon pa mora biti zaradi tega, ker je stari zakon,
               obstoječi zakon takšen, da v določenih segmentih seveda je v nasprotju s tistim
               statusom, ki ga bodo zavarovalnice imele potem, ko bo to obdobje izteklo. To je pa prepoved oblikovanja
               podužničnega poslovanja v Sloveniji, pozavarovanje, ki je ta trenutek blokirano samo
               na slovenske pravne osebe in ni dovoljeno, da bi se v Sloveniji opravljalo
               pozavarovanje preko tujcev. In še nekaj takih zadev, ki so bile v fazi pogajanj o
               asociacijskem sporazumu zavestno premaknjene v obdobje po ratifikaciji, ker smo
               vedeli, da je zavarovalništvo in trg kapitala oziroma borza manj razvita in manj
               pripravljena kot banke ali pa da se v take razmere lahko vključijo. Banke so imele
               najdaljši čas prilagoditve že do zdaj in zato je njihov prehod na novo situacijo
               najlažji.</p>
               <p>Iz tega razloga je tudi za kratkoročni pretok kapitala najdaljše prehodno obdobje,
               ki je tudi zapisano v asociacijskem sporazumu in ki, mislim, če se prav spomnim,
               traja štiri leta po ratifikaciji. To je povezano s tistim, kar je prej guverner
               rekel, se pravi, da prihaja do postopnosti odpiranja kapitalskega trga v
               Sloveniji.</p>
               <p>Sam lastninski zakon ima nekaj problemov, zaradi tega je v tretjem branju. Zdaj
               poteka trenutno koalicijsko usklajevanje znotraj vlade. Strokovno je gradivo bilo
               pripravljeno. Mi smo tudi predlagali poslancu, gospodu Rejcu, da lahko opravimo še
               predhodno javno obravnavo tega gradiva. Gre za relativno zelo kompleksno vprašanje,
               kako je prišlo do preobrazbe zavarovalnic v letu 1998, in ne bi radi z nedomišljeno
               ureditvijo povzročali več problemov, kot bo sicer rešitev. Gre za to, da je očitno,
               da je na tem segmentu prišlo do sprememb, ki pomenijo kot posledica to, da so bili v
               predhodni fazi, da je bila ta zavarovalnica organizirana kot zavarovalna skupnost, na
               principu vzajemnosti, in da je to vsaj s pravnega stališča treba ustrezno upoštevati
               pri ustrezni preformulaciji tistega, kar se za zdaj še imenuje družbeni kapital v
               zavarovalnicah. Stvar je pravno relativno zapletena. To se bo videlo tudi iz
               obrazložitve ob zakonu. Medtem ko dejstvo ali pa trditev, da kasnimo z zakonom o
               zavarovalništvu, pa ne drži. Nov zakon o zavarovalništvu, kot veste, je bil sprejet
               leta 1994 v državnem zboru, potem ko Slovenija pred tem ni imela ustrezne zakonodaje
               še za to področje. Na osnovi tistega, kar je bilo leta 1994 sprejeto, in na osnovi
               pogajanj, ki so bila z Evropsko unijo po tem obdobju, se pravi v letu 1995, za
               asociacijski sporazum, se v letu 1996 in 1997 pripravlja nov zakon o zavarovalništvu.
               Kot sem rekel, je ta zdaj v finalni obdelavi na ministrstvu za finance in bo v roku,
               upam, da meseca dni prišel tudi preko vlade v državni zbor. Je mnogo bolj detajlen,
               kot je bil predhodni, z mnogo več ustreznih ukrepov na področju kvalitete poslovanja
               zavarovalnic, primerljivo z bankami, in s tistimi rešitvami, zopet postopno, ki jih
               uveljavlja sporazum - to pa je odpiranje trga postopno za ta zavarovalniški trg v
               Republiki Sloveniji. Seveda v tem trenutku ni ovir za odpiranje pravnih oseb, ki
               imajo sedež v Republiki Sloveniji, z eno omejitvijo, ki je v tem, da mora biti to v
               enem procentu last Republike Slovenije. Samo v tem delu bo sporazum odpravil to, da
               se v stoodstotni lasti tujca pri nas pravna oseba kot zavarovalnica ne more
               ustanoviti. Ampak ta problem je rešljiv sicer tudi že zdaj, ko se najprej ustanovi z
               manjšim deležem, recimo Zavarovalnica Generali je bila ustanovljena, kot veste, pred
               časom, kjer je bil kapital deloma Generalija in deloma SKB Banke. In seveda v
               nadaljevanju ni ovir, da nekdo proda svoj delež kapitala v taki zavarovalnici in s
               tem tudi lastniška struktura prihaja v tisto fazo, ki ne omejuje več na način, kot je
               v zakonu ta trenutek zapisano, to se pravi, 99 plus 1.</p>
               <p>Torej ni neposrednih slabosti ta trenutek glede na asociacijski sporazum. Bi pa
               nastale, če tega zakona ne bi bilo v roku dveh let po uveljavitvi sporazuma.</p>
            </sp>
            <sp xml:id="SDT2-KZEZ-Izredna-003-1998-09-29.sp19">

               <speaker>PREDSEDNIK ALOJZ PETERLE:</speaker>

               <p>Hvala. Gospod Rejc.</p>
            </sp>
            <sp xml:id="SDT2-KZEZ-Izredna-003-1998-09-29.sp20">

               <speaker>IZIDOR REJC:</speaker>

               <p>Hvala za besedo.  Lepo, da
               si, gospod kolega Hvalica, načel to vprašanje. Namreč, gospod minister je omenil, da
               bo pripravljen nov zakon o zavarovalnicah, vemo pa - in to je gotovo res in tudi v
               dogovoru z ministrstvom je bilo že pred določenim časom sklenjeno, da bi bila javna
               obravnava predloga zakona o lastninskem preoblikovanju zavarovalnic. Vemo, da le-ta
               prihaja v svoj zadnji, se pravi tretji del, v sprejem, v tretjo fazo parlamentarne
               razprave. Je pa gotovo dosegel čisto redakcijo, se pravi, čisto spremembo, sicer ne
               vem še, kakšno. Gospod minister je rekel, da je v fazi usklajevanja na vladi. Menim
               pa, da bi bilo čimprej in zelo potrebno, da bi se ta javna obravnava opravila, da bi
               lahko v tem trenutku še zunanji in vsi tisti, ki jih zanima, kako bo ta lastninska
               preobrazba potekala, da bi še kaj zraven dorekli, preden vse steče v parlamentarno
               razpravo. To je ena stvar.</p>
               <p>Druga stvar pa je gotovo, ki ne sme izpasti, in danes smo recimo imeli na ustavnem
               sodišču kar precej zanimivo kanonado v javni razpravi na temo zakona o zaključku
               lastninjenja, tisti slavni četrti odstavek 3. člena, kjer nekatera podjetja, ki so v
               določenih postopkih zaradi oškodovanja, preidejo direktno na slovensko razvojno
               družbo. Vendar to ni tu tema. Tema pa bi bila, ker smo se predvsem dajali o tem, da
               bi bilo res potrebno lastninjenje in s tem pohiteti. Je pa tu še odprto vprašanje,
               kot sem povedal, lastninjenje zavarovalnic in tudi bank. Namreč, v tem, ko je gospod
               guverner Arhar pripovedoval o tem, kako in kaj se trudijo in kako se bodo pripravili
               na prosti pretok kapitala, je gotovo tudi ena od stvari, ki ne more uiti našim očem,
               to se pravi, tudi banke, ki so bile v sanaciji, bi morale opraviti določeno
               lastninsko preobrazbo. O tem je bilo vedno govora in zdaj me zanima, kaj je s tem,
               ker kakorkoli vsi govorite, ko prihajajo tujci, in tudi sam vem, se vedno spotikajo
               ob to družbeno premoženje oziroma ob to, da zadeva ni urejena. Zato bi želel tudi
               odgovor, kako ta zadeva teče oziroma vem tudi, da je zakon o zaključku lastninjenja
               predvidel možnost in pota, po katerih naj bi se ta privatizacijski primanjkljaj
               pokril. Zdaj pa, iz katerih struktur to bo, iz katerega državnega ali pa družbenega
               kapitala. Ena od takih rezerv bodo gotovo tudi ekološke rezervacije oziroma
               rezervacije za ekološke sanacije, kjer je tega družbenega kapitala bilo po določenih
               podatkih 27, iz ministrstva za okolje in prostor, iz agencije za prestrukturiranje pa
               recimo 23 milijard. Ampak to je družbeni kapital, ki se je izločil in ki je zaobšel
               lastninsko preoblikovanje. Sedaj bo moral pač priti na sceno.</p>
               <p>Glede bank pa prosim, če bi gospod minister povedal, kako in kaj oziroma tudi gospod
               guverner, ker je to gotovo domena financ in finančne politike v naši državi. Hvala.
           </p>
            </sp>
            <sp xml:id="SDT2-KZEZ-Izredna-003-1998-09-29.sp21">

               <speaker>PREDSEDNIK ALOJZ PETERLE:</speaker>

               <p>Hvala lepa. Gospod minister.</p>
            </sp>
            <sp xml:id="SDT2-KZEZ-Izredna-003-1998-09-29.sp22">

               <speaker>MAG. MITJA GASPARI:</speaker>

               <p>Hvala lepa. Po formalni plati to ni povezano z asociacijskim sporazumom, niti ne s
               polnopravnim članstvom v Evropski uniji. Stopnja privatizacije oziroma
               privatiziranost posameznih subjektov je priporočilo, ne pa obveznost. Mnogo subjektov
               v Evropski uniji je še v državni lasti bank v posameznih državah. Če povem samo en
               primer, recimo, Bank... <stage>(?-nerazločno)</stage>, ki je v težavah že nekaj let in ki jo država
               sanira že nekaj let, je državna banka, in je to v državi, ki je polnopravna članica
               te skupnosti že od začetka. Torej gre bolj za to, da je s stališča ekonomske
               politike, s stališča sistema in njegovega delovanja to priporočilo. Mi smo tudi
               povedali predstavnikom Evropske unije, da je načrt vlade, da se na tem področju
               privatizacija začne, da teče postopno in kontrolirano, in da bodo njeni iztržki
               predvsem namenjeni zmanjšanju javnega dolga, ki je nastajal  ob začetku sanacije teh subjektov. Kot veste to
               je v bančništvu sta dve banki, tu ne gre za družbeni kapital ampak gre za popolnoma
               jasno definiran državni kapital, ki je nastal ob začetku sanacije. Ker bi sicer
               banki, ki sta bili predmet sanacije šli v stečaj. Tukaj so pripravljena izhodišča,
               tako za ljubljansko kot za mariborsko banko, ki so sedaj v okviru posameznih resorjev
               znotraj vlade v diskusiji oziroma v usklajevanju. Mi mislimo, ministrstvo za finance,
               da bi v roku meseca ali dveh lahko ta izhodišča bila potrjena. In bi se ta postopek
               priprave privatizacije v obeh bankah začel.</p>
               <p>Kot vidite je mednarodno okolje postalo zelo nestabilno, po tem, kar se je zgodilo v
               Aziji še toliko bolj. Jaz bi rekel, verjetno pametna poteza hiti počasi in opravi
               delo dobro. Ravno zaradi teh zunanjih okoliščin, ki so očitno nepredvidljive in jih
               je težko za nas tako rekoč nemogoče kontrolirati, ker je postal kapital zelo
               previden, pri tuji, kolikor gre za tuj kapital je to dodatni argument za to, da se o
               tej stvari odloča premišljeno. Kar se tiče domačega kapitala, je itak v obeh
               programih izhodiščih teh programov predvideno, da bi bila večinski delež lastništva
               domačih investitorjev poleg razpršenega lastništva posameznikov še nekaj tistega, kar
               bi se reklo stratežki investitorji oziroma investitorji, ki lahko prevzamejo ustrezno
               vlogo v upravljanju takih institucij in to delajo kvalitetno.</p>
               <p>Mislim, da stališča bank ni nobene ovire na temo o kateri se danes pogovarjamo, se
               pravi sporazum niti končna pridružitev Slovenije k Evropski uniji, ampak je to
               predvsem naš lastni interes tako v taimingu kot v kvaliteti tega dejanja. Pri
               zavarovalnicah pa je način, ki ga je vlada korektno izbrala za konsulidacijo
               zavarovalniškega sektorja, to je, da se država ne vključuje z nikakršnimi svojimi
               dolžniškimi instrumenti v konsulidacijo, ampak da v bistvu to že zavarovalništva.
               Prvič lastniki zavarovalnic, ki so znani, opravijo glavno vlogo pri dokapitalizaciji
               zavarovalnic in država iz kapitala, ki ga bo z zakonom pridobila, ta kapital pretežno
               usmeri na odškodninski in pokojninski sklad oziroma kapitalski sklad pokojninskega
               zavarovanja, ker sta to dve prioriteti države, ki bi sicer odpadli na državni
               proračun in njegov primanjkljaj. Torej gre za zavestno usmeritev, da se deleži
               prenesejo oziroma na te institucije v tistem delu, kjer bi se prodajali in to
               predvsem tistim, ki bi morda lahko imeli prednostno pravico prodaje, to se pravi
               bivši vzajemni člani zavarovalne skupnosti. Z ustreznim principom prodaje deležev
               države in na ta način pridobitev sredstev, ki se reinvestirajo v zavarovalništvu ali
               na kakšnih drugih področjih, kjer država smatra to za svojo prioriteto. Vsekakor pa
               ne porabi tega denarja za tekoče potrebe državnega proračuna.</p>
               <p>To so koncepti. Del teh konceptov se postopoma uresničuje in mislim, da v naslednjih
               2 ali 3 letih bo marsikaj od tega tudi prišlo v fazo končne realizacije.</p>
            </sp>
            <sp xml:id="SDT2-KZEZ-Izredna-003-1998-09-29.sp23">

               <speaker>PREDSEDNIK ALOJZ PETERLE:</speaker>

               <p>Gospod guverner.</p>
            </sp>
            <sp xml:id="SDT2-KZEZ-Izredna-003-1998-09-29.sp24">

               <speaker>DR. FRANCE ARHAR:</speaker>

               <p>Hvala. Morda samo še dopolnitev k temu, kar je minister Gaspari ravnokar omenil.
               Kako je pravzaprav z državno lastnino v sami uniji. On je omenil kredit, ne v
               Franciji. Znano je, da je ta trenutek v Nemčiji 50% bank v državni lasti, da je v
               Italiji ta zadeva nekaj manj kot 50%. Pred kratkim je bila 60% v državni lasti. In da je dejansko v strategiji za
               pogajanja z Evropsko unijo v tej materiji, ki pravzaprav nakazana naša aktivnost pri
               privatizaciji. Z drugimi besedami, pridružujem se tej ugotovitvi, da gledano na
               asociaciski sporazum njegovo ratifikacijo, ta vidik lastnine ni prizadet oziroma
               tukaj ni nobene zahteve. Danes se ve, da ima država Slovenija gledano na celotni
               bančni sistem v Sloveniji, ki ga predstavlja 28 bank, domačih in tujih, približno 42%
               je lastnik tega kapitala v 9 bankah, ne govorim o 2 bankah. Vi veste, da je ta
               udeležba zelo procentualno različna še v ostalih bankah. Vendar najpomembnejši, glede
               tudi na koncetracijo, tako kot imamo v Sloveniji trenutno je dejstvo, da je lastnik
               prve banke. Mi sem moramo še nekega dejstva zavedati. Mi imamo ta vidik varovanja
               svobodne konkurence na slovenskem trgu. Kot veste imamo tudi urad pri ministrstvu za
               ekonomske odnose, zavarovanih konkurencah. Mi imamo trenutno v veljavi v Sloveniji
               poseben ukrep centralne banke, ki opredeljuje koncentracijo moči na domačem
               slovenskem trgu. Ta koncetracija je izražena s določenimi točkami. Imamo danes
               dejansko že neugodno koncentracijo in strukturo te moči.</p>
               <p>Zavedamo se tega dejstva, da trenutno še lahko govorimo o slovenskem trgu, takem kot
               je. S prihodom prve večje podružnice tuje banke, v kontekstu tega novega sporazuma,
               se potem tudi vsebina tega našega ukrepa ruši. Slovenski trg na ta način postaja
               evropski trg. Tako, da mi ne bomo mogli več govoriti o koncentraciji v okviru
               slovenskega trga, ampak, če bo tukaj prva večja podružnica pomembne, globalne
               evropske ali svetovne banke prisotna, bomo mi soočeni s pravo evropsko ali globalno
               konkurenco. Ta vidik, mi smo diskutirali tudi ta vidik z uradom za zavarovanje
               svobodne konkurence pri že imenovanem ministrstvu. Kolikor je ta vidik sedaj še treba
               dodatno preučiti je seveda lahko drugo vprašanje. Kot rečeno pridružujem se temu
               osnovnemu mnenju ministra, da sama struktura lastnine ni noben pogoj, ki ga postavlja
               asociciski sporazum. V okviru strategije je pa itak zadeva odprta in tukaj mi na to
               opozarjamo tudi tujce. Z argumenti, ki prihajajo iz njihovih držav, iz defakto
               situacije, ki danes v velja v bančništvu in tudi ob novih združitvah, do katerih
               prihaja v bančništvu, na podlagi te globalne politike, ki jo posamezne bančne hiše
               vodijo. Nekatere tudi glede na novo situacijo, ki bo nastala v Evropi s enotno valuto
               od 1. januarja prihodnjega leta. Hvala.</p>
            </sp>
            <sp xml:id="SDT2-KZEZ-Izredna-003-1998-09-29.sp25">

               <speaker>PREDSEDNIK ALOJZ PETERLE:</speaker>

               <p>Hvala. Gospod Sovič.</p>
            </sp>
            <sp xml:id="SDT2-KZEZ-Izredna-003-1998-09-29.sp26">

               <speaker>BORIS SOVIČ:</speaker>

               <p>Cenjene dame, spoštovani. Človeku je nerodno ob tako pozni uri in ob taki
               prisotnosti sploh zaprositi za besedo. Tukaj nas je prisotnih 5 poslancev, 3
               ministri, guverner, državna sekretarka in visoki državni funkcionarji. Zdi se mi, da
               je skoraj malo žaljivo za njih,
               pa še minister brez listnice, zadolžen za koordinacijo v vladnih resorjih je bil prej
               tukaj tudi, je skoraj se mi zdi na neki način žaljivo za to, da prvič ti ljudje
               sodelujejo na seji, ki ni sklepčna in drugič, da v taki sestavi obravnavamo temo, ki
               je tako pomembna. Po osamosvojitvi je po mojem to ena od najpomembnejših stvari, ki
               se bo v naši državi zgodila, to je, da bo postala pridružena članica Evropske zveze
               in s tega vidika bi človek že pričakoval malo večjo pozornost temu dogodku. Ampak
               kakorkoli, jaz mislim, da je pomembno, da je predsednik sejo sklical, ker je že
               zadnjič se izkazalo, da je vrsta vprašanj povezanih s trenutkom uveljavitve
               evropskega sporazuma še odprtih. Bežen pregled gradiva, ki ga je zadnjič gospod
               Šteblaj pripravil, pokaže, da je od najavljenih zakonov, ki jih je vlada pred
               približno letom in pol predvidela kot nujne za sprejem pred uveljavitvijo evropskega
               sporazuma, sprejetih pravzaprav manj kot četrtina. Govorim o lastni najavi vlade
               Republike Slovenije. To govori na neki način o sposobnosti na neki način predvidevanj
               vlade, pa tudi o operativnosti vlade. Če v letu in pol se sprejme praktično samo en
               zakon, en zakon spremeni, podpiše ena pogodba od približno 20 najavljenih zakonov, ki
               bi naj jih pod nujno sprejeli, vsi ostali pa še čakajo, ne na obravnavo v delovnih
               telesih, ampak na to, da jih bo vlada sploh poslala v državni zbor, potem je
               situacija zelo zaskrbljujoča. Mi smo danes sicer slišali, da je vlada medtem
               ugotovila, da nekateri zakoni niso tako pomembni, hkrati pa je ugotovila, da so
               nekateri, ki jih na spisku ni bilo, pa takšni, da bi na spisek morali priti, ampak
               kakorkoli, to kaže na zelo zaskrbljujočo situacijo. Danes smo celo slišali, da se pri
               enem od zakonov ne morejo dogovoriti in zato razmišljam, da bi pač v četrtek namesto
               da bi zakon poslali v parlamentarno proceduro, pač poslali nek <q>"comunike"</q>, ki bo
               razložil, katera od koalicijskih strank je kriva za to, da teh ni prišlo v vladno
               proceduro. Jaz bi vljudno prosil, dame in gospodje, v vladi, da pravzaprav se med
               sabo zmenijo in nas ne obremenjujejo s temi težavami. Če pa imajo težave, ki so tako
               velike, da jih ne zmorejo, potem pa naj nam povedo, saj jim mi lahko pri tem
               pomagamo. Ve se, kakšne so ustavne poti za to, da se ta problem razreši. Vsekakor je
               pa neodgovorno, da v tako kratkem času kot zdaj kaže, pred uveljavitvijo evropskega
               sporazuma, pri mnogih stvareh še nimamo zakonskih rešitev in da pravzaprav skoraj nič
               od tistega, kar so nekateri tako vehementno obljubljali v okviru tega zaščitnega
               paketa, ki bo ščitil slovenske nacionalne interese pred vstopom v Evropsko zvezo, še
               ni urejenega. Pa ne zato, ker bi parlament bil prepočasen, kar običajno slišimo iz
               vladnih vrst, ampak preprosto zato, ker se gospodje niso v stanju med seboj zmeniti
               in ugotoviti, kaj je tisto, kar bodo predlagali v parlamentarno proceduro. Torej, to
               je zelo slaba popotnica pred našim, bi rekel polnopravnim članstvom kot pridružen
               član Evropske zveze in samo želeti si je, da bo vsaj faza pogajanj za polnopravno
               članstvo in vse, kar je s tem povezano, teklo boljše, bolj koordinirano, bolj
               uspešno, bolj premišljeno, bolj planirano in seveda tudi bolj precizno.</p>
               <p>Kar se tiče privatizacije, sem seveda zelo zadovoljen, da ključni ljudje iz vlade,
               pa tudi seveda iz Narodne banke imajo tukaj mislim da zelo smiselno stališče. Jaz
               mislim, da nevarnost za pritiske na pritiske na privatizacijo ne grozi iz Evropske
               zveze, ne grozi iz dejstva, da bomo mi postali pridruženi člani Evropske zveze. Ta
               nevarnost kvečjemu grozi ali pa lahko izvira iz koalicijskih problemov. Če bo
               koalicija imela velike težave pri proračunu, če bo deficit relativno velik, potem
               obstaja realna nevarnost, da bo pač skozi privatizacijo poskušala reševati svoje
               probleme, ki jih pač ima pri sestavljanju proračuna. Tukaj je realna težava, ker v Evropski zvezi poznamo
               na mnogih področjih popolnoma različne rešitve, od tega, da so nekateri veliki in
               pomembni sistemi v celoti v državnih rokah, do tega, da so ponekod v celoti
               privatizirani, ampak vsaka država pravzaprav to rešuje na svoje način in jaz sem
               vesel, ko minister za finance, kot tudi guverner zelo jasno povesta, da pravzaprav ne
               vidita v tem nobenega pritiska in da ne zlorabljata pravzaprav dejstva, da bomo
               postali pridruženi člani evropske zveze zato, da bi pravzaprav poskušala utemeljiti
               kakšne hitre privatizacije. Privatizacija mislim, da mora biti zelo premišljena, pa
               katerikoli segment pač zajema in predvsem ne more biti v funkciji dnevno političnih
               ciljev, ampak kvečjemu v funkciji dolgoročnega razvoja posameznega področja.
               Hvala.</p>
            </sp>
            <sp xml:id="SDT2-KZEZ-Izredna-003-1998-09-29.sp27">

               <speaker>PREDSEDNIK ALOJZ PETERLE:</speaker>

               <p>Hvala lepa. Jaz seveda delim mnenje s poslancem Sovičem, kar zadeva udeležbe. Ni
               prvič, da zasedamo v doma ali pred tujo delegacijo samo v opozicijski sestavi. Torej
               nikakor se ne da. Izvoli, gospod Rejc.</p>
            </sp>
            <sp xml:id="SDT2-KZEZ-Izredna-003-1998-09-29.sp28">

               <speaker>IZIDOR REJC:</speaker>

               <p>Ima dvoje kratkih reči. Mene toliko to ne prizadete, če že ni koalicijskih
               poslancev, so vsaj predstavniki vlade, tako da tu se malo, mislim z vago uredi.</p>
               <p>Glede privatizacije oziroma lastninjenja bank pa menim, da ravno ne morete bi rekel,
               ne moremo biti zadovoljni s tem, kar oba vztraja, gospod guverner oziroma tudi gospod
               minister glede tega, kako je tudi v tujini. Mi vendar smo te banke sanirali in so šle
               v javni dolg in mi plačujemo to sanacijo, skratka v tej smeri je vendarle malo večja
               intenziteta potrebna in malo več tega, da se to dogodi, ker res, da so državne, ampak
               vemo, od kje bomo to plačali in na kakšen način se je ta sanacija izvršila, tako da
               ta primerjava čisto ne zdrži in menim, da ste malo preveč jih držite v vati, vsi in
               nekako ščitite, kot češ in tudi, ko so šli iz sanacije ven, so bili vsi veseli in
               pokali so šampanjci, razumljivo, saj bi jaz tudi odpiral, če bi tako poceni odnesel.
               Skratka v tej smeri pričakujem, da se bo vseeno nekaj zgodilo in ne vem, zakaj bi jih
               pestoval, že iz tega podatka, ti minister dober veš, lansko in predlansko leto, kako
               so banke v poslovnem svetu oziroma v tem gospodarstvu soudeležene 24, 25%, to je
               katastrofa in seveda zdaj, če se bo to zgodilo, kar si tudi, minister, opozarjal, da
               bo s prihodom tujih bank se ta zadeva pa malo stresla, ker nekdo bo pač moral iti med
               gospodarje, če ne potem dejansko ne potrebujemo, to lahko v hranilnice denar nosimo
               ali pa malo blazine povečamo, pa bo doma tudi prostor za denar. Toliko bi želel malo
               odgovorov okoli tega. Prosim.</p>
            </sp>
            <sp xml:id="SDT2-KZEZ-Izredna-003-1998-09-29.sp29">

               <speaker>PREDSEDNIK ALOJZ PETERLE:</speaker>

               <p>Želite kaj komentirati? Jaz bi imel tukaj eno vprašanje še iz tega področja. Kako
               vidite posledice uveljavitve evropskega sporazuma z ozirom na proračun 1999 ali celo
               1998?</p>
            </sp>
            <sp xml:id="SDT2-KZEZ-Izredna-003-1998-09-29.sp30">

               <speaker>MAG. MITJA GASPARI:</speaker>

               <p>Za proračun 1998 ne vidimo posrednih posledic, ker se težko zgodijo v tako kratkem
               času. Za leto 1999 pa samih neposrednih posledic ni, težko je pa izmeriti vse možne
               posredne učinke sprememb, ki jih sporazum prinaša na posameznih področjih. Recimo
               težko je oceniti možnost odpiranja pod določenimi pogoji podružnic tujih bank v
               državi. Ena od možnosti bi bila, da bi nekdo predpostavljal, da bodo banke manj
               konkurenčne, da je možnost, da bodo njihovi dobički manjši, kot bi sicer bili. Ali je
               to slabo za ostali del gospodarstva, je zopet odprto vprašanje. Vsekakor je seveda
               potem drugo vprašanje pri delitvi dobička. Ali je ta dobiček se reinvestira v državi
               ali se repatriera, kar seveda ima pravico, v tujino. Ampak neposrednih učinkov mislim, da jih je težko
               oceniti, tako rekoč nemogoče. Moje osebno mnenje pa je, da ne pričakujem sam osebno
               na začetku zelo velikega pritiska tujcev zato, da bi prišli v Slovenijo in svojo
               dejavnost opravljali v tej obliki, ki jim bo sedaj omogočena. Mislim, da se bo to
               zgodilo predvsem z obstoječimi tujimi bankami v Sloveniji, ki bodo na ta način
               zmanjšali lastne stroške poslovanja sedanje pravne osebe v Sloveniji in jo bodo
               poskušali pretvoriti v tako obliko podružnice, predvsem zaradi tega, ker imajo potem
               jamstveni kapital, ki jim služi za njihovo ... izpostavljenost v Sloveniji večje, ker
               se veže pač na njihovo matično firmo, ki je zunaj Slovenije večja praviloma kot je
               pravna oseba v Sloveniji. To so recimo Bank Austria, ... in še kdo.</p>
               <p>Neposrednih posledic tega ne vidim. Če sprašujete po zaščitni zakonodaji oziroma
               možnosti, ki bi se s tem odprla, bomo predvsem prek sklada kmetijskih zemljišč,
               njegovega poslovanja in še nekaterih drugih institucij poskušali, če bi bilo to
               potrebno nevtralizirati vplive, ki bi prišli iz ene države. Mislim pa, da so ukrepi,
               ki bodo parlamentu oziroma ki jih bo vlada sprejela, takšni, da ti postopki ne bodo
               tekli zelo hitro. Najmanj tako hitro kot tečejo v sosednjih državah, ko gre za tujce,
               ki prihajajo v te države. Se pravi, stvar bo odprta, tekla bo pa po kvalitetni
               presoji tistih, ki bodo taka dovoljenja oziroma dokumentacijo morali izvajati. Na tem
               primeru ne pričakujem nekega zelo intenzivnega pritiska takoj, razen kolikor ne bi
               ena od sosednjih držav poskušala uporabiti sredstva, ki jih je pridobila in še
               neizkoristila po enem od sporazumov, zato da bi iz teh sredstev takoj začela namensko
               podpirati tiste, ki bi želeli prek premoženja v Republiki Sloveniji. Če v Republiki
               Sloveniji ne bo takšnega interesa, ki bi to dodatno podpiral. Mislim, da je z
               razumnimi ukrepi znotraj Republike Slovenije mogoče tak pritisk dovolj učinkovito
               zaustaviti na začetku. Torej s časom se bo situacija spremenila.</p>
            </sp>
            <sp xml:id="SDT2-KZEZ-Izredna-003-1998-09-29.sp31">

               <speaker>PREDSEDNIK ALOJZ PETERLE:</speaker>

               <p>Gospod minister, sam imam še dve vprašanji. Eno je vprašanje deficita. Mislim, da
               ste o njem že govorili pri tem odgovoru. Namreč evropski sporazum ne govori o tem
               direktno, vendar partnerstvo za pristop pa govori o sanaciji deficita, ki se sedaj
               pojavlja tretjič. Mislim, da bi bilo to prav, ampak tudi zdravo, da bi to zadevo
               uredili. Ampak kot smo slišali najave, se v tem proračunu za naslednje leto deficit
               zopet pojavlja.</p>
               <p>Drugo vprašanje. Kako je z nadzorom nad državno pomočjo? 65. člen sporazuma v točki
               4.b določa, da vsaka pogodbenica zagotovi preglednost na tem področju, tudi s tem, da
               drugi pogodbenici letno poroča o skupnem znesku in razdelitvi danih sredstev državne
               pomoči. Torej tukaj za Bruselj ni še prave preglednosti nad to zadevo in je jasno, da
               nekatere forme te pomoči gredo, če bomo dosledni.</p>
            </sp>
            <sp xml:id="SDT2-KZEZ-Izredna-003-1998-09-29.sp32">

               <speaker>MAG. MITJA GASPARI:</speaker>

               <p>Če bi želel biti oportunist bi rekel, da ni članice Evropske unije razen ta trenutek
               Luksemburga, nisem popolnoma prepričan, Irske, ki bi imela izravnan proračun, pri
               prikapita? dohodku, ki je čez 20.000 dolarjev na osebo. Zakaj? Ob stopnji nezaposlenosti, ki je višja v
               povprečju, kot je slovenska. Očitno obstajajo neki strukturni problemi, da sami ne
               uspejo izravnati bilanc, čeprav se dogodki izboljšujejo in se povprečna stopnja
               deficita zmanjšuje. Bila je preko 4% v Evropski uniji in se zdaj zmanjšuje proti 2.
               Torej je trend popolnoma očiten. Vprašanje je, kako bodo evropske države zdržale ta
               trend glede na stopnjo brezposelnosti in pa tiste ukrepe, ki jih morajo na trgu
               delovne sile uveljavljati. Očitno so različne države v različnem položaju in to zna
               biti zanimiva situacija tudi za Evropsko centralno banko pri uveljavljanju enotne
               valute in monetarne politike, ki ne bo dobila odziva v enotni fiskalni in pa politiki
               zaposlovanja, ampak počakajmo, da bomo videli, kako to izgleda v razvitih
               državah.</p>
               <p>Pri nas je deficit pretežno posledica še nedokončanih strukturnih reform. V tem
               primeru, če se spomnite, smo uporabili več kot 9 mesecev, da smo sprejeli zakon o
               zaposlovanju in za primer brezposelnosti, ki je imel drugačne posledice, če je bil
               sprejet, kot je bilo predvideno na začetku letošnjega leta v januarju, februarju, kot
               ko je bil sprejet koncem septembra letošnjega leta. Vsak mesec je pomenilo približno
               900 milijonov tolarjev izgube potencialnega prihranka, če temu tako lahko rečem, če
               govorim o javnih financah.</p>
               <p>Drugič je to pokojninska reforma, katere posledice je možno relativno enostavno
               ocenjevati tudi znotraj državnega proračuna. Slovenija bi bila brez proračunskega
               primanjkljaja s sprejetjem zakona o pokojninski reformi v roku 1,5 leta. Slovenija bi
               bila tudi brez kakršnegakoli primanjkljaja s precejšnjim presežkom, če bi imela
               takšen transfer sredstev, kot ga imajo ta trenutek iz Evropske unije Irska ali
               Portugalska, približno 4% bruto domačega proizvoda. Mi smo že nekajkrat omenili v
               Evropski uniji, da je način pridruževanja držav v tranziciji na način, kot se pelje,
               verjetno tudi za Evropsko unijo nekoliko sporen. Ni pomembno, da bodo te države
               dobile take vrste strukturnih skladov na razpolago potem, ko bodo članice, ampak bi
               bilo bolj smotrno za njih in za nas, ki smo v tej predsobi, če bi do teh sredstev
               lahko prišli v fazi priključevanja, kar pomeni, da delamo zdajšnje reforme v bistvu
               brez podpore oziroma brez ustrezne finančne participacije, kar ni bil primer v
               državah, ki so postale članice Evropske unije. Se pa strinjam, da bodo zdaj mnogi
               nezainteresirani ta sredstva zagotoviti, predvsem tisti, ki so še vedno vezani na
               tako pomoč Evropske unije in se zna zgoditi, da bodo zelo različni interesi v Evropi
               do pomoči državam v tranziciji.</p>
               <p>Glede kontrole sredstev, ki ste jo omenili - minister za finance ima posebno enoto,
               ki se ji reče finančno projektna enota, ki upravlja takoimenovani ..., se pravi vse
               postopke tehnične in finančne narave, ko sredstva potujejo iz Bruslja v Ljubljano na
               osnovi nekih kontrol Evropske unije, predvsem njihove <q>"profirment"</q> kontrole in pa
               obiska nekaterih predstavnikov Evropske unije, je bilo izraženo pozitivno mnenje o
               stopnji pripravljenosti po finančni plati, plati kontrole teh javnih naročil in
               zaradi tega je bilo tudi predloženo Sloveniji, da se sedanja oblika organizacije
               prilagodi tej, ki smo jo že uvedli in jo bodo verjetno razširili tudi v ostalih
               državah v tranziciji.</p>
               <p>Glede odnosa do strukturnih skladov pa mislim, da je pred vlado odločitev, ali za
               decentraliziran ali za centraliziran koncept upravljanja s temi skladi. Mislim, da bi
               bilo zelo oziroma dovolj modro, če bi se vlada odločila tako, da je po finančni plati
               ta koncept centraliziran, da prihajajo sredstva na en račun, na eno mesto in se od
               tam transferirajo potem končnim uporabnikom na način, ki pomeni, da obstaja letni
               program, da je ta program ustrezno sprejet, da ministri odgovarjajo za program, ki so
               ga predlagali in za uporabo teh sredstev, medtem ko je kontrola in pa črpanje teh
               sredstev vezano na ministrstvo za finance. Tudi na to smo dobili, vsaj kakor je meni
               znano, pozitiven odmev s strani Evropske unije, da je ta način razmišljanja verjetno
               najbolj smotrn.</p>
            </sp>
            <sp xml:id="SDT2-KZEZ-Izredna-003-1998-09-29.sp33">

               <speaker>PREDSEDNIK ALOJZ PETERLE:</speaker>

               <p>Mislim, da se nisva čisto razumela. ... na subvencije in take zadeve.
               </p>
            </sp>
            <sp xml:id="SDT2-KZEZ-Izredna-003-1998-09-29.sp34">

               <speaker>MAG. MITJA GASPARI:</speaker>

               <p>Aha, iz državne pomoči doma. O tem ste pa govorili, mislim, da ko ste obravnavali
               pogajalsko strategijo za sektor industrije, kjer ste lahko ugotavljali dileme, ki jih
               je verjetno izpostavil minister Dragonja o tem, s kakšnim tempom oziroma dinamiko se
               lahko v Sloveniji odrečemo pretežnemu delu tistih subvencij, ki so ta trenutek
               prisotne; prisotne so tako v javnem sektorju kot tudi v privatnem sektorju. Jaz
               mislim, da oblike subvencije, kot so zdaj, če omenim recimo Slovenske železarne ali
               pa kaj podobnega, ne bodo več možne dolgo časa. Treba se je pa zavedati, da mnoge
               evropske države imajo zelo prefinjen sistem subvencioniranja, ki mu tako ne rečejo,
               ampak ga imenujejo nekoliko drugače - recimo, imenujejo ga regionalna politika. In
               potem v okviru tako imenovane regionalne politike delajo isto zadevo, kot jo delamo
               mi, samo da mi temu ne rečemo regionalna intervenca, ampak rečemo intervenca v
               podjetju, recimo, ali pa kje na Primorskem tudi, na primer Salonit Anhovo.</p>
               <p>Tako, da je teh primerov več in na različnih koncih Slovenije. Hvala bogu smo že
               zmeraj ena država in delujemo po tem principu. Je pa seveda v naslednjih letih - pri
               nas se ta trenutek približno 2,5% bruto domačega proizvoda lahko definira kot
               direktna subvencija. Vsekakor bo prihajalo, če pogledate ta železarski primer zdaj,
               ki sicer po moje ni korekten s strani Evropske unije, kaže pa na način, kako se bo
               Evropa obnašala v teh primerih. Bencin in odgovor Evropske unije glede bencina se mi
               tudi zdi izrazito nekorekten. Ker Slovenija in osporavala dumpinga, ampak je
               osporavala to, da je lahko v eni državi ena cena istega blaga. To se ne tiče nas, to
               se tiče razmer znotraj Italije, seveda. In na to nismo dobili nikakršnega resnega
               odgovora, vsaj ne resnega v smislu strokovnega odgovora. Ampak tudi na to se bo treba
               pripraviti v tem približevanju Evropski uniji, ne samo na tiste pozitivne elemente,
               ki jih pričakujemo.</p>
            </sp>
            <sp xml:id="SDT2-KZEZ-Izredna-003-1998-09-29.sp35">

               <speaker>PREDSEDNIK ALOJZ PETERLE:</speaker>

               <p>Hvala.</p>
            </sp>
            <sp xml:id="SDT2-KZEZ-Izredna-003-1998-09-29.sp36">

               <speaker>IGOR BAVČAR:</speaker>

               <p>Predsednik, še vprašanje, ki zadeva vprašanje pregleda nad to državno pomočjo.</p>
               <p>Vlada je februarja 1998 imenovala skupino, ki pripravlja celoten program in tudi
               izdeluje ta pregled. Bo pa ustanovila tudi inštitucijo, ki bo skrbela za ta pregled.
           </p>
            </sp>
            <sp xml:id="SDT2-KZEZ-Izredna-003-1998-09-29.sp37">

               <speaker>PREDSEDNIK ALOJZ PETERLE:</speaker>

               <p>Hvala lepa. Jaz imam še... Bomo upoštevali tudi to mnenje. Glejte, zdaj ne vem, ali
               je kdo z vladne strani, ki lahko odgovori na to vprašanje: ali bo Slovenija uspela
               ratificirati konvencijo o varstvu novih vrst rastlin in kakšne bi bile posledice
               ratifikacije po uveljavitvi pridružitvenega sporazuma?</p>
            </sp>
            <sp xml:id="SDT2-KZEZ-Izredna-003-1998-09-29.sp38">

               <speaker>IGOR BAVČAR:</speaker>

               <p>To so zelo specifična vprašanja.</p>
            </sp>
            <sp xml:id="SDT2-KZEZ-Izredna-003-1998-09-29.sp39">

               <speaker>PREDSEDNIK ALOJZ PETERLE:</speaker>

               <p>Ker ta stvar je tudi v paketu, brez tega tudi ne gre naprej.</p>
               <p>Glejte, jaz bi predlagal, da ob tej uri takole zaključimo zadevo. Jaz sam sem vesel
               nekaterih odgovorov predvsem tam, kjer je jasno, da so zadeve pripravljene oziroma da
               bodo pravočasno tudi formalizirane. Nisem pa vesel oziroma sem zaskrbljen pri
               zadevah, kjer smo slišali, da bo šele šlo na odbore ali bo šele pripravljeno v tednu
               ali dveh za vlado. Veste, da ko je pripravljeno, gre na odbore, potem gre na vlado,
               potem pride kakšna dilema, kot se temu reče, in potem pride dodatna zamuda, in potem
               pride december. Torej, jaz bi rad upal, da bo to, kar je bilo tukaj najavljeno, tako
               po liniji deviznega in bančnega zakona in tega, kar je prej govoril podpredsednik
               vlade ali še kdo drug, da bo to vendarle našlo pot v parlament, čeprav so normalni
               roki mimo. Jaz tudi upam, da se bo v nadaljevanju te seje, ki jo bom sklical oziroma
               objavil za začetek drugega tedna, da se bodo pridružili tudi pozicijski poslanci,
               vključno ali pa začenši s predsednico delegacije, ki nas predstavlja pred evropskim
               parlamentom. Ker mislim, da bi bilo dobro, da se s to temo seznanimo.</p>
               <p>Jaz zdaj ne bom nobenih sklepov predlagal, ker bomo v nadaljevanju te naše seje
               skušali pridobiti še nekatere ministre, ki bi nam morali povedati določene zadeve,
               tako ministra Ropa - o prostem pretoku delovne sile in še kaj drugega, tako da to
               rundo v treh poskusih zaključimo. Takrat bomo potem predlagali tudi sklepe, za katere
               upam, da nam bodo pomagali naprej. Posebej takrat bom tudi odprl vprašanje zasedbe
               naše ambasade  v Bruslju. To
               je najmanj ekipirana. Ljudje so dobri, vendar jih je premalo. V povprečju gre stvar v
               to smer, da imajo vse druge kandidatke od tretjine do polovico več ljudi, diplomatov,
               kot jih imamo mi in naši lahko samo še spremljajo delegacije sem in tja, težko pa
               delajo stvarno na problemih oziroma na vsebinskih vprašanjih.</p>
               <p>Eden od sklepov, katerega bom predlagal bo tudi ta, da se ne gleda vprašanje
               zaposlovanja linearno. V bloku sem zato, da ne širimo birokracije, vendar na evropski
               liniji mislim, da je treba zaposliti dodatne ljudi.</p>
               <p>Lepo se zahvaljujem vsem, ki ste ... Gospod Podobnik.</p>
            </sp>
            <sp xml:id="SDT2-KZEZ-Izredna-003-1998-09-29.sp40">

               <speaker>MARJAN PODOBNIK:</speaker>

               <p>Kar se zaposlovanja tiče, bi pa izrecno rekel. Prav glede evropskih zadev, edino
               zaposlovanje, ki je bilo odobreno in to res dobesedno res edino v zadnjem obdobju s
               strani vlade, so bila zaposlovanja vezana na Evropsko unijo. Kar se tega tiče do
               sedaj nismo naredili ene same omejitve. Kar se tiče neposredno tega. Če je bilo
               znotraj tega ali Bruslja ali nekaj podobnega to v detajlu ne poznam, ampak mi smo na
               vladni ravni tudi letos od predvidenih 190 zaposlitev dali absolutno prioriteto
               evropskim zadevam in če slučajno kdo ostane za kakšno drugo potrebo.</p>
            </sp>
            <sp xml:id="SDT2-KZEZ-Izredna-003-1998-09-29.sp41">

               <speaker>IGOR BAVČAR:</speaker>

               <p>...<stage>(Ni vključen.)</stage>...</p>
            </sp>
            <sp xml:id="SDT2-KZEZ-Izredna-003-1998-09-29.sp42">

               <speaker>PREDSEDNIK ALOJZ PETERLE:</speaker>

               <p>Že, ker Češka ima recimo 18 diplomatov, mi jih imamo sedaj 7. Lepa hvala vsem, ki so
               se udeležili, poslancem opozicije pa čestitam, da so prišli.</p>
               <stage type="time">(Seja je bila zaključena 29. septembra 1998 ob 19.54 uri.)</stage>
            </sp>
         </div>
      </body>
   </text>
</TEI>
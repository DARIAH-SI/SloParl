<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT2-Skupna-1998-09-08">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za evropske zadeve</title>
            <title>Odbor za mednarodne odnose</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl>
               <idno type="custom"
                     subtype="session"
                     corresp="#SDT2-Skupna-1998-09-08.KZEZ">B92E2798FF00E768C1256675002A3823</idno>
               <idno type="custom"
                     subtype="session"
                     corresp="#SDT2-Skupna-1998-09-08.OZMO">25F0633C4BA5FB80C1256652003A713C</idno>
               <idno type="custom" subtype="day" corresp="#SDT2-Skupna-1998-09-08.KZEZ">88D38BC8F20A455AC1256679004AE29D</idno>
               <idno type="custom" subtype="day" corresp="#SDT2-Skupna-1998-09-08.OZMO">A4398BDEB3241C0BC1256679004AAB36</idno>
               <idno type="URI" corresp="#SDT2-Skupna-1998-09-08.KZEZ">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=88D38BC8F20A455AC1256679004AE29D</idno>
               <idno type="URI" corresp="#SDT2-Skupna-1998-09-08.OZMO">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=A4398BDEB3241C0BC1256679004AAB36</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-Skupna-1998-09-08.KZEZ" n="002">
               <name>Izredna</name>
               <date when="1998-09-08"/>
            </setting>
            <setting who="#SDT2-Skupna-1998-09-08.OZMO" n="001">
               <name>Izredna</name>
               <date when="1998-09-08"/>
            </setting>
         </settingDesc>
         <particDesc>
            <listOrg>
               <org xml:id="SDT2-Skupna-1998-09-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-Skupna-1998-09-08.KZEZ">
                        <orgName key="KZEZ">Komisija za evropske zadeve</orgName>
                     </org>
                     <org xml:id="SDT2-Skupna-1998-09-08.OZMO">
                        <orgName key="OZMO">Odbor za mednarodne odnose</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJ ZA EVROPSKE ZADEVE IN</stage>
            <stage type="session">2. Izredna seja</stage>
            <stage type="title">ODBOR DRŽAVNEGA ZBORA REPUBLIKE SLOVENIJE ZA MEDNARODNE ODNOSE</stage>
            <stage type="session">1. Izredna seja</stage>
            <stage type="date">(8. september 1998)</stage>
            <stage type="chairman">Sejo je vodil Alojz Peterle, predsednik komisije.</stage>
            <stage type="time">Seja se je začela ob 11.15 uri.</stage>


            <sp xml:id="SDT2-Skupna-1998-09-08.sp1">

               <speaker>PREDSEDNIK ALOJZ PETERLE:</speaker>

               <p>Spoštovani člani odbora za mednarodne odnose in komisije za evropske zadeve,
               spoštovani gospod minister in drugi predstavniki vlade, spoštovani pogajalci, gospe
               in gospodje! Začenjamo skupno sejo odbora za mednarodne odnose in komisije za
               evropske zadeve, ki ima skupno točko dnevnega reda - Obravnava delne pobude za
               pogajanja in sklenitev mednarodne pogodbe o članstvu Republike Slovenije v Evropski
               uniji.</p>
               <p>Smo v takšnem formalnem stanju, da lahko začnemo to sejo. Za komisijo za evropske
               zadeve se je opravičil samo gospod Zoran Lešnik. Smo v sklepčni sestavi in lahko
               delamo. Mislim, da je enako z odborom za mednarodne odnose. Prosim.</p>
            </sp>
            <sp xml:id="SDT2-Skupna-1998-09-08.sp2">

               <speaker>PREDSEDNIK JELKO KACIN:</speaker>

               <p>Odbor za mednarodne odnose je sklepčen. Opravičila se je vrsta poslancev, toda
               namesto njih so poslanke in poslanci s pooblastili, tako da mi z delom lahko
               nadaljujemo, s tem, da predlagam, kolega Peterle, da pri dnevnem redu omogočite, da
               odbor za mednarodne odnose širi svoj dnevni red, ker bi v nadaljevanju delal
               samostojno.</p>
            </sp>
            <sp xml:id="SDT2-Skupna-1998-09-08.sp3">

               <speaker>PREDSEDNIK ALOJZ PETERLE:</speaker>

               <p>Hvala. S sklicem seje ste prejeli dnevni red, ki sem ga določil. Vprašal bi, če ima
               kdo pripombe nanj. Gre za člane komisije za evropske zadeve. (Ne.) Prosim.</p>
            </sp>
            <sp xml:id="SDT2-Skupna-1998-09-08.sp4">

               <speaker>PREDSEDNIK JELKO KACIN:</speaker>

               <p>Hvala lepa. Kolegice in kolegi, predlagam, da razširimo dnevni red seje odbora za
               mednarodne odnose z naslednjimi točkami dnevnega reda: najprej pobuda za podpis
               konvencije o postopku soglasja po predhodnem obveščanju za določene nevarne
               kemikalije in plasticide v mednarodni trgovini. To točko želimo obravnavati danes v
               nadaljevanju te seje, če bi to točko dnevnega reda izčrpali.</p>
               <p>Naslednja širitev bo poročilo veleposlanika Republike Slovenije v Organizaciji
               združenih narodov dr. Danila Cirka, ki se nam bo jutri pridružil in poročal o
               predsedovanju Republike Slovenije varnostnemu svetu Organizacije združenih narodov.</p>
               <p>Naslednja točka bo predlog sestave slovenskega dela pridružitvenega parlamentarnega
               odbora. Naj vas spomnim, da pred počitnicami pridružitveni odbor ni bil izvoljen in
               tako je žogica spet na naši strani. Vse poslanske skupine, razen Socialdemokratske
               stranke Slovenije so nam pisno posredovale predloge svoje sestave, tako da lahko
               odločamo tudi o tem.</p>
               <p>In še dve točki dnevnega reda: Mednarodna dejavnost državnega zbora v bližnji
               prihodnosti in Razno.</p>
               <p>Predlaga kdo od članic oziroma članov odbora za mednarodne odnose še kakšno točko
               dnevnega reda. Ugotavljam, da ne. Zato predlagam, da glasujemo o tako razširjenem
               dnevnem redu.</p>
               <p>Kdo je za? (13 članov.) Je kdo proti? (Nihče.)</p>
               <p>Ugotavljam, da je dnevni red razširjen. S tem so izpolnjeni pogoji za obravnavo 1.
               točke dnevnega reda. Kolega Peterle.</p>
            </sp>
            <sp xml:id="SDT2-Skupna-1998-09-08.sp5">

               <speaker>PREDSEDNIK ALOJZ PETERLE:</speaker>

               <p>Hvala. Člani odbora in komisije ste s sklicem 31.7.1998 prejeli delno pobudo za
               pogajanja in sklenitev mednarodne pogodbe o članstvu Republike Slovenije v Evropski
               zvezi za področja znanosti in raziskovanja, telekomunikacij in informacijske
               tehnologije, šolstva in mladine, kulture in avdiovizuelne politike, industrijske
               politike, malih in srednje velikih podjetij in glede skupne zunanje in varnostne
               politike. 2.9.1998 ste prejeli še dopolnitev delne pobude. Z dopisom 4.9.1998 pa ste
               prejeli zapisnike bilateralnih analitičnih pregledov usklajenosti zakonodaje
               Republike Slovenije, zakonodajo Evropske zveze za teh sedem delovnih področij s
               prilogami, tudi mnenje strokovnih sodelavcev komisije za evropske zadeve, skupno
               mnenje odbora za kulturo, odbora za šolstvo in šport, odbora za znanost in
               tehnologijo ter odbora za notranjo politiko in pravosodje, kasneje še odbora za
               kulturo, šolstvo in šport in odbora za infrastrukturo in okolje. Tako da so matična
               delovna telesa v skladu s poslovnikom obravnavala zadeve in se do njih opredelila.</p>
               <p>Na uvodu bi dal nekaj misli, ki mislim, da so primerne oziroma potrebne ob tej
               priložnosti, ko gre za zelo resno odločanje, povezano s prihodnostjo naše države, ko
               smo tako rekoč res pred pravimi pogajanji oziroma pred prvim delom pogajanj glede
               našega polnopravnega članstva v Evropski zvezi.</p>
               <p>Slovenija se je zavzemala za to, da bi prišlo na tistih področjih, kjer je to mogoče
               in kjer je bil pregled zakonodaje opravljen do pogajanj in Evropska zveza se je kljub
               nasprotnim pričakovanjem nekaterih kandidatk in tudi njenih članic vendarle odločila,
               da gre v pogajanja naprej tam, kjer je to mogoče. Do odločitve je prišlo relativno
               hitro, tako da smo na nek način spet v časovni stiski, vendar odločanje je potrebno
               in prav je, da s kvalificirano razpravo pogledamo kako smo se pripravili na prvo
               rundo resničnih pogajanj, kako stoji<stage type="mag"/>
               (nadaljevanje): naše podjetje malo pred uveljavitvijo pridružitvenega sporazuma,
               kajti zadeve so povezane in v tej zvezi se postavlja nekaj vprašanj.</p>
               <p>Tukaj gre sedaj za pogajanja. Ne gre za pregledovanje zakonodaje, torej gre tukaj
               zato, da Slovenija natančno opredeli svoja pogajalska izhodišča in tukaj se meni
               postavlja prvo vprašanje. Ali je to, kar nam je vlada ponudila, odraz realne
               ugotovitve, realnih interesov teh sedmih področij, ki jih pogajanja zadevajo, ali je
               to bolj pogled same vlade oziroma pogajalske ekipe na te zadeve. Od tega vprašanja je
               predvsem odvisna kvaliteta samih izhodišč. To je eno vprašanje, kajti tukaj četudi
               smo v dokumentih našli sem in tja besede pričakuje se, morali bi in tako naprej,
               tukaj ne moremo več postavljati pričakovanj, ampak se moramo opredeliti kaj bomo
               zahtevali v teh pogajanjih za sedem področij od naših partnerjev v Evropski
               zvezi.</p>
               <p>Drugo moje vprašanje je kako so ta pogajalska izhodišča povezana z uveljavitvijo
               pridružitvenega sporazuma, kajti ne predstavljam si, da bi za neko področje, recimo
               industrijske politike, ki je relativno natančno obdelana, lahko uveljavljali režime,
               ki so tukaj zapisani. Za večino področij prehodni režimi 3 do 5 let, da bi to
               uveljavljali potem, ko bomo prišli do polnopravnega članstva, ne bi pa tega
               uveljavljali v umestnem obdobju, ko velja pridružitveni sporazum. In glede na to, da
               se uveljavitev oziroma veljavnost sporazuma bliža, mislim, da sta samo še Portugalska
               in Grčija, ki ju čakamo, da ratificirata, torej en mesec oziroma prvi dan drugega
               meseca, ko bo sporazum začel - po notifikaciji iz obeh strani bo sporazum začel
               veljati. Zato na nek način ponavljam vprašanje ali so zadeve pripravljene v tej
               smeri, da bomo imeli kontinuiteto politike na tistih področjih, kjer so varovalni ali
               kakor hočemo temu reči prehodni režimi potrebni, kajti ne predstavljam si, da bi bilo
               pametno, da imamo diskontinuiteto, da nekaj mesecev to velja, potem ne velja in zopet
               velja. Glede tega bi bilo prav slišati natančen odgovor oziroma pogled ali filozofijo
               vlade.</p>
               <p>Potem mislim, da bi bilo dobro na tej stopnji že natančno slišati s strani vlade
               zakaj se pogajamo oziroma katere so pogajalske kategorije. Vemo za prehodne režime,
               vemo za finančno pomoč, vemo za tehnično pomoč. Zanima me ali lahko govorimo še o
               kakšnih drugih pogajalskih kategorijah, ki jih mi uveljavljamo. Tukaj pridajam
               kritično opombo, da ne bodo zadostovale splošne opredelitve, ki so ponekod zapisane,
               ampak natančno opredelitev to, do takrat in takrat. Vsa pogajalska izhodišča niso
               tako natančna in bom potem želel pojasnila posebej, ko bomo šli od področja do
               področja.</p>
               <p>Seveda bi <stage type="mag"/> (nadaljevanje): bilo prav, ne samo
               smiselno, da bi slišali tukaj tudi oceno denarne dimenzije naših zahtevkov na
               različnih področjih, s tem, da dodam takoj na začetku, če meni vlada, da nekateri
               podatki ali nekatere podrobnosti niso še ta čas za javnost, da pač to pove in pač
               zahteva odločitve, ki so v takih primerih normalne. Menim, da bi bila ta ocena
               denarne dimenzije potrebna, posebej glede na to na kar so opozorili strokovni
               sodelavci evropske komisije, da se tisti izračun neto plusov za Slovenijo, da bo
               relativiziran z odločitvami do katerih bo prišlo glede kmetijske politike in glede
               politike strukturnih fondov in da ni nobene garancije, da bo ta izračun, ki nam ga je
               posredovala vlada zdržal do konca naših pogajanj oziroma do vključitve v Evropsko
               zvezo.</p>
               <p>Sam bi rekel samo še to rekel. Predlagam, da bi zdaj najprej gospod minister Bavčar
               predstavil tisto osnovno, kar je s strani vlade treba povedati in če bi bila že na
               tej ravni potrebna razprava mora biti za to dana možnost. Sicer pa za nadaljevanje
               predlagam, da gremo pogledati posamezna področja v zaporedju kakor je to storila
               vlada s svojo delno pobudo. Hvala. Gospod predsednik Kacin.</p>
            </sp>
            <sp xml:id="SDT2-Skupna-1998-09-08.sp6">

               <speaker>PREDSEDNIK JELKO KACIN:</speaker>

               <p>Gospod minister, predstavniki vlade, pogajalci, zainteresirana javnost, kolega
               Peterle in kolegice in kolegi obeh delovnih teles! Zaradi tehnologije odločanja bi
               vas rad samo uvodoma seznanil s tem, da na podlagi zakona o zunanjih zadevah končno
               odločitev in verifikacijo pogajalskih izhodišč opravijo odbor za mednarodne odnose.
               Zato bi predlagal, da ko bomo sprejemali posamezne odločitve najprej sprejme svojo
               odločitev tudi komisija za evropske zadeve, da bi potem v nadaljevanju odbor za
               mednarodne odnose lahko upošteval tudi njena stališča pri oblikovanju končnega
               besedila sklepov, ki jih sprejmejo delovna telesa oziroma v imenu državnega zbora
               odbor za mednarodne odnose.</p>
               <p>Hkrati pa bi izkoristil to priložnost, da rečem samo nekaj stavkov, ki so zelo
               načelne narave. Zdi se mi, da bi morali v naših razpravah, pa tudi pri oblikovanju
               sklepov izhajati iz preprosto ugotovljenega dejstva, da obstoji zadostna politična
               volja, da se pogajanja začnejo, da je teh sedem področij izbranih za to, ker vse
               članice Evropske zveze pričakujejo, da bodo države kandidatke verificirale pogajalska
               izhodišča in začele razpravo, zato da bi v kasnejšem obdobju bile bolj pripravljene
               na bolj zahtevne teme.</p>
               <p>Zato bi rad uvodoma pohvalil prav vse pripravljavce gradiv, ki smo jih pravočasno
               dobili v obravnavo, hkrati pa zastavil<stage type="mag"/>(Nadaljevanje) tudi načelno vprašanje, ki sem ga zastavil že v petek, ko je
               bilo področje industrije obravnavano na odboru za gospodarstvo, namreč, ali niso
               gradiva, tako kot smo jih dobili, preobsežna in preveč ožijo manevrski prostor naših
               pogajalcev. Tisto, kar bi moral biti skupen rezultat našega današnjega druženja, bi
               po moji oceni moralo biti razlikovanje gradiv na tista gradiva, ki so pomembna za
               Republiko Slovenijo, za naše pogajalce, in na manjši del gradiv, ki gredo kot
               pogajalsko izhodišče v Bruselj, in seveda potem še bistveno manjši del, okrog
               katerega se bomo pogovarjali v prvi fazi pogajanj. Kajti, kot je pokazala razprava že
               v petek, so nekatera področja v Evropski zvezi urejena drugače, in takrat, ko mi
               mislimo, da je primeren trenutek, da razpravljamo o nečem in pripravljamo pogajalsko
               izhodišče, lahko v svoji nevednosti potem kmalu ugotovimo, da ima Evropa stvari
               urejene drugače. Zato bi še enkrat apeliral na to, da se danes tudi dogovorimo o tem,
               da vladi vendarle damo mandat, da svoja gradiva tehnično uskladi z drugimi državami
               kandidatkami, zato, da bi bili naši napori čim bolj harmonizirani in bi seveda s tem
               Slovenija tudi pravočasno dostavila svoja gradiva v Bruselj in imela tudi ugodno
               izhodišče za pogajanja. Hvala lepa.</p>
            </sp>
            <sp xml:id="SDT2-Skupna-1998-09-08.sp7">

               <speaker>PREDSEDNIK ALOJZ PETERLE:</speaker>

               <p>Še Juri, v imenu... Aha, izvoli!</p>
            </sp>
            <sp xml:id="SDT2-Skupna-1998-09-08.sp8">

               <speaker>IGOR BAVČAR:</speaker>

               <p>Gospod predsednik komisije za evropske zadeve, spoštovani gospod predsednik odbora za
               mednarodne odnose, gospe in gospodje poslanci, kolegice in kolegi! Veste, da se je
               30. in 31. marca letos uradno začela konferenca o pogajanjih za članstvo Slovenije v
               Evropsko unijo. Kmalu zatem, že meseca aprila, je bil začet tudi pregled usklajenosti
               slovenske zakonodaje s pravno ureditvijo Evropske unije, ki bo trajal vse do sredine
               prihodnjega leta. Komisija Evropske unije je obvestila države kandidatke, da bo
               predlagala članicam, da se pričnejo pogajanja na posameznih področjih še letos ter da
               zato pričakuje predložitev pogajalskih izhodišč držav kandidatk v prvi polovici
               septembra. Kot veste, želi komisija začeti pogajanja z vsemi državami kandidatkami
               naenkrat in z vsemi na istih področjih. Zato je prišlo na sestanku namestnikov
               glavnih pogajalcev na Brdu pri Kranju letos do dogovora med vsemi državami
               kandidatkami, da predložimo pogajalska izhodišča za sedem področij, ki jih je vlada
               pred počitnicami izdelala in jih v mesecu juliju posredovala državnemu zboru. To so
               področje znanosti in raziskovanja, telekomunikacij in informacijske tehnologije,
               šolstva in mladine, kulture in audiovizuelne politike, industrijske politike, malih
               in srednje velikih podjetij ter skupne zunanje in varnostne politike. Predlagam,
               spoštovani gospod predsednik, da osnutke pogajalskih izhodišč podrobneje predstavi
               namestnik glavnega pogajalca, gospod dr. Janez Potočnik. V diskusiji pa bodo
               sodelovali tudi vodje delovnih skupin in člani ožje pogajalske skupine, skratka
               ljudje, ki so pristojni za ta področja, ljudje, ki tudi najbolj, takorekoč v
               podrobnosti poznajo svoja področja in so kvalificirani sogovorniki obema delovnima
               telesoma državnega zbora.</p>
               <p>Vlada se je zato, da pridobi mandat za pogajanja in zaradi takega dogovora držav
               kandidatk, odločila, da v skladu z zakonom o zunanjih zadevah državnemu zboru
               posreduje v obravnavo in potrditev delno pobudo za sklenitev mednarodne pogodbe, ki
               vsebije samo predloge pogajalskih izhodišč za sedem omenjenih področij. Vlada se je
               odločila za predložitev delne pobude zato, ker lahko le tako začenja pogajanja hkrati
               z drugimi državami kandidatkami, ki so tako kot Slovenija jasno izrazile voljo, da se
               pogajanja pričnejo čimprej, če je mogoče še letos. Podobno stališče pa zastopa tudi
               komisija Evropske unije, kot sem povedal že uvodoma. Vlada meni, da si Slovenija
               glede tega ne sme privoščiti nikakršnega zaostanka in je zaradi tega pohitela, v
               razmeroma kratkih rokih, ki so bili na voljo, z izdelavo omenjenih pogajalskih
               izhodišč. Po drugi strani je seveda razumljivo, da bo vlada, ki sedaj zaradi tega,
               ker še ni dokončan pregled usklajenosti na vseh področjih in tudi niso jasne rešitve
               glede nekaterih pričakovanih notranjih političnih in zunanjih reform v Uniji, da bo
               torej vlada predložila po tem ali dopolnitev pobude za področje, na katero se
               utegnejo pogajanja nadaljevati, ali pa, če bodo za to izpolnjeni pogoji, celotno
               pobudo. S tem v zvezi bi rad obe delovni telesi obvestil, da vlada namerava osnutke
               pogajalskih izhodišč tudi za ostala delovna področja pripraviti še v mesecu septembru
               in o njih voditi intenzivne priprave znotraj vlade.</p>
               <p>Pogodba o članstvu Republike Slovenije v Evropski uniji bo predložena v ratifikacijo
               državnemu zboru, ki bo, skladno s sklepi, kot je pričakovati, sprejel in o njen
               razpisal tudi referendum.</p>
               <p>Spoštovane gospe in gospodje, področja, ki jih obravnavamo danes, so enostavnejša
               področja. Vendar pa so, tako zaradi razmeroma kratkih rokov in pa zato, ker se
               slovenska <stage type="mag"/>(Nadaljevanje) administracija s
               celoto in kompleksnostjo posameznih področij in poglavij evropskega pravnega reda
               zares in v popolnosti srečuje šele v procesu pregleda usklajenosti zakonodaje, zelo
               resen zalogaj. Okoliščina, ki je ne kaže prezreti, je dejstvo, da priprava
               pogajalskih izhodišč, že teh najlažjih, zahteva izjemno veliko horizontalnega
               sodelovanja in usklajevanja, ne samo med resorji slovenske administracije, temveč
               tudi med socialnimi partnerji, med nevladnimi organizacijami in pa seveda tudi
               sodelovanja slovenske stroke. S tega stališča je potrebno reči, da kljub temu, da smo
               v delovne skupine, ki so pripravljale delovna izhodišča, predstavnike teh organizacij
               vključili, to sodelovanje še ni povsem zaživelo. S tega stališča je moč - in tu je v
               nekaterih točkah mogoče pritrditi tudi stališčem predsednika odbora, gospoda Kacina -
               reči, da so nekatera pogajalska izhodišča še preveč opisna, preveč ekstenzivna in jih
               je potrebno v tem smislu tudi tehnično uskladiti, kar je delno tudi posledica
               dejstva, da so pogajalska izhodišča bila predmet mnogih diskusij doma in da je seveda
               način razprave doma o teh vprašanjih, posebej še z ljudmi, ki o njih odločajo, in jih
               ne poznajo v določeni meri do podrobnosti, seveda drugačna, je ta diskusija drugačna,
               da je ta diskusija drugačna od diskusije, ki jo vodimo, in razprave in pa seveda
               izhodišč, ki jih ponujamo za pogajanja Evropski uniji.</p>
               <p>Vlada je v času meseca avgusta delala na izboljšanju pogajalskih izhodišč. Dopolnila
               je delno pobudo, kot je bilo uvodoma že rečeno, pripravila popravke na dveh
               področjih, obenem pa smo že dosedaj in tudi v zadnjih dneh sodelovali, kolikor je to
               seveda mogoče, tudi z drugimi državami kandidatkami in skušali uskladiti nekatera
               tehnična vprašanja o načinu, na katerega morajo biti izhodišča pripravljena in
               dostavljena komisiji.</p>
               <p>Kaj se bo zgodilo v nadaljevanju, spoštovane gospe in gospodje. Ko bo komisija
               dobila pogajalska izhodišča držav kandidatk, jih bo najprej poslala v mnenje
               pristojnim generalnim direktoratom. Na tej osnovi bo pogajalska skupina Evropske
               unije pripravila svoj predlog pogajalskih izhodišč, ki jih bo obravnaval Svet
               Evropske unije, njegov sekretariat pa bo preko predsedujoče države članice Avstrije
               dostavil njihov predlog vsem državam kandidatkam. Glede na aktualne informacije je
               pričakovati, in glede na javno napovedane oziroma prizadevanja predsedujoče Avstrije,
               da bo odločitev o začetku dejanskih pogajanj sprejeta v času avstrijskega
               predsedovanja Uniji.</p>
               <p>Predlagam torej, spoštovane poslanke in poslanci, da odbor za mednarodne odnose
               delno pobudo za pogajanja in sklenitev mednarodne pogodbe o članstvu Republike
               Slovenije v Evropski uniji potrdi. Hvala lepa.</p>
            </sp>
            <sp xml:id="SDT2-Skupna-1998-09-08.sp9">

               <speaker>PREDSEDNIK ALOJZ PETERLE:</speaker>

               <p>Hvala. Prosim, če spregovori gospod državni sekretar Franko Juri, ki bo govoril v
               imenu formalno glavnega pogajalca, se pravi ministra za zunanje zadeve.</p>
            </sp>
            <sp xml:id="SDT2-Skupna-1998-09-08.sp10">

               <speaker>FRANKO JURI:</speaker>

               <p>Najlepša hvala, gospod predsednika, gospoda predsednika. Spoštovane poslanke,
               spoštovani poslanci! Dovolite mi, da okvir tega začetka pogajalskega procesa osvetlim
               z vidika nekaterih zunanjih političnih elementov.</p>
               <p>Ko je Evropska unija na zasedanju evropskega sveta v Koebenhagnu leta 1993 sprejela
               sklep... (Medklic iz klopi)... Ali se ne sliši? Torej, ko je Evropska unija v
               Koebenhagnu 1993. leta sprejela sklep o tem, da bo pridruženim članicam vzhodne in
               srednje Evrope odprla vrata v polnopravno članstvo, je bilo znotraj same Evropske
               unije in tudi pri nas čutiti precej skepse glede izvajanja tega sklepa. Sedaj, ko so
               se pogajanja začela, pa lahko ugotovimo, da se sklepi postopno uresničujejo. Pri tem
               pa je treba predvsem ugotoviti naslednje.</p>
               <p>Slovenija v koebenhagenskih sklepih še ni bila omenjena. Danes pa nismo le v krogu
               11 držav, ki sodelujejo v širitvenem procesu, ampak smo v prvi skupini 6 držav, ki je
               začela pogajanja. To kaže, da so se odnosi z Evropsko unijo s strani Republike
               Slovenije kljub začetnim zapletom razvijali s poudarjeno dinamiko.</p>
               <p>31. marca letos je zunanji minister dr. Boris Frlec kot glavni pogajalec slovenske
               strani sodeloval na odprtju bilateralne pristopne konference z državami Evropske
               unije, v okviru katere se bodo odvijala in tudi zaključila pogajanja <stage type="mag"/> (nadaljevanje): o pristopu Republike Slovenije k
               Evropski uniji.</p>
               <p>Slovenija je sprejela splošna načela o delovanju konference, ki veljajo enako za
               vseh šest držav in ki so veljala tudi za pogajanja s prejšnjo skupino novih članic,
               to je s Švedsko, Finsko in Avstrijo. Eden od glavnih principov je tudi ta, da v
               pogajanjih ni nič dogovorjeno, dokler ni vse dogovorjeno, kar pomeni, da se
               udeleženci pogajanj lahko vedno vrnejo na področje, za katera so bila pogajanja že
               zaključena.</p>
               <p>V letošnjem letu je predvideno še eno zasedanje pristopne konference na nivoju
               glavnih pogajalcev v mesecu novembru. Bolj pogosta pa bodo zasedanja pristopne
               konference na nivoju namestnikov, ki bodo v praksi opravili večji del pogajanj. Tako
               po pristopni konferenci za šesterico kandidatk se je za članice Evropske unije, pa
               tudi za države kandidatke, pojavilo vprašanje kako hitro preiti iz faze primerjalnega
               pregleda zakonodaje oziroma iz faze "Screeninga" v dejanska pogajanja. Nekatere
               članice menijo, da bi morali najprej v celoti opraviti screening in šele nato preiti
               k pogajanjem. Drugi pa so že sedaj za takojšnji začetek pogajanj na področjih, za
               katere je bil screening uspešno zaključen.</p>
               <p>Kot veste, razlike v teh stališčih lahko tolmačimo kot odraz njihovega odnosa do
               vprašanja hitrosti širitve Evropske unije. Tisti, ki se zavzamejo za to naj se
               najprej v celoti opravi screening, so zagovorniki nekoliko počasnejše širitve.</p>
               <p>Razlogi za zavzemanje za počasno širitev so kot vam je znano vsa nerešena vprašanja,
               ki jih mora najprej unija rešiti pred sprejemom novih članic. Gre za ustavne reforme,
               prebroditev vseh začetnih težav, po uvedbi skupne valute januarja 1999, nato pa bo
               potrebno najti tudi kompromis za financiranje unije v obdobju 2000-2006 in izvesti
               institucionalne reforme potrebne za nadaljnjo širitev članstva.</p>
               <p>V pogojih, ko znotraj Evropske unije deluje tudi nekaj zaviralnih silnic v procesu
               širitve, so države kandidatke razumele, da se morajo tem zaviralnim procesom kolikor
               toliko ali čimbolj usklajeno upreti. Rezultat tega prepričanja je bil tudi sklep, ki
               je bil tudi sprejet na sestanku namestnikov glavnih pogajalcev na Brdu 13.7.1998
               letos, da bodo kandidatke predstavile pogajalske pozicije za prvih sedem področij, za
               katere je bil screening končan in s tem dali jasno vedeti, da želijo pogajanja za
               omenjena področja tudi začeti. To še ne pomeni hitra in zaletava pogajanja. Pomembno
               pa je, da se pogajanja začnejo in tudi končajo vsaj za nekaj manj zahtevnih poglavij.
               O pomembnem političnem in psihološkem učinku take dinamike ni potrebno dodatno
               spregovoriti.</p>
               <p>Četudi so pogajanja bilateralna, iz izkušenj drugih držav vemo, da so med seboj
               vsebinsko povezana in pogajalski dosežek ene države na enem izmed področij vpliva na
               pogajalske dosežke, ki jih bodo lahko dosegle na tem istem področju druge
                  države.<stage type="mag"/> (nadaljevanje): Zaradi tega imajo
               države kandidatke dobre razloge, da med seboj sodelujejo in da se do določene mere
               tudi usklajujejo. Zaradi tega je tudi tako pomembno, da Slovenija hkrati z ostalimi
               iz prve skupine v septembru v skladu z dogovorom preda svoja pogajalska izhodišča in
               to pravočasno.</p>
               <p>Začetek pogajanj nam prinaša nove zelo zahtevne naloge. Zunanje ministrstvo bo
               moralo močno okrepiti bilateralne stike z vsemi članicami Evropske unije in to je
               tudi ključ našega dosedanjega ravnanja in tudi z ostalimi državami kandidatkami. To
               zato, da bomo lahko že v fazi, ko bodo stališča do posameznih pogajalskih vprašanj
               nastajala, lahko sodelovali v prid zaščiti naših interesov.</p>
               <p>Pri tem bi se ustavil pri prvem uspehu. Že v fazi screeninga, ki bi ga lahko
               pripisali tudi pogajanjem, gre za primer screeninga za 27 pogajalsko področje, to je
               skupne zunanje in varnostne politike, ki smo ga dobro izkoristili in tudi dosegli, da
               je Evropska unija končno ukinila zastarelo odločitev o omejitvi izvoza orožja v
               Slovenijo. Je šlo za anahronizem, za nekakšno inercijo, za skoraj pomoto, ko smo
               ugotovili v screeningu, zato je bil pomemben screening, ker dejansko obstaja še
               resolucija, ki ni upoštevala resolucij varnostnega sveta, torej drugih relevantnih
               mednarodnih faktorjev in screening je bil trenutek, ko smo se zavedali tega
               paradoksa, smo to sporočili Evropski uniji, najprej prek komisije, potem pa ob
               bilateralnih razgovorih z vsemi relevantnimi partnerji Evropske unije. Kot veste,
               prejšnji teden je bilo to skupno stališče - gre za skupno stališče 96-184
               odpravljeno. Torej, gre dejansko za neko normalizacijo našega političnega stanja v
               okviru teh pogajanj. Priznanje Sloveniji, da je v vseh pogledih brez nobenih dvomom
               pridružena članica in resna kandidatka za polnopravno članstvo tudi z vidika skupne
               zunanje in varnostne politike.</p>
               <p>Tudi kar zadeva druga konkretna vprašanja. Prej sem omenil nekatere morebitne
               zaviralne silnice znotraj unije, ki niso odvisne od nas, niso odvisne niti od skupine
               kandidatk, niti od samega procesa pogajanj med skupino kandidatk in Evropsko unijo,
               vendar gre za tretje zunanje zaplete, na katere lahko mi vplivamo le delno. Vendar
               tudi pri teh zapletih se bo naša diplomacija in se že sedaj močno aktivira in močno
               angažira. Gre za vprašanje, recimo, med drugimi tudi vprašanje normalnega
               vključevanja Cipra v pogajalski proces. Slovenija tudi v svojih diplomatskih
               prizadevanjih, v svojih stikih z vsemi relevantnimi partnerji regije, Evropske unije,
               si bo prizadevala za to, da bi prispevala k reševanju stanja, k reševanju situacije
               in omogočila neoviran potek pogajanj tudi za to državo.</p>
               <p>Končno upam, da bomo v novembru, ko bo predvidoma zasedanje pristopne konference na
               nivoju glavnih pogajalcev, že lahko poročali, da so nekatera pogajalska področja že
               obdelana, bodisi zato, ker pogajanja niso bila potrebna, saj nismo zahtevali nobenih
               predhodnih rešitev, bodisi za to, ker so bila pogajanja uspešno opravljena. Najlepša
               hvala.</p>
            </sp>
            <sp xml:id="SDT2-Skupna-1998-09-08.sp11">

               <speaker>PREDSEDNIK ALOJZ PETERLE:</speaker>

               <p>Hvala lepa. Gospod Janez Potočnik.</p>
            </sp>
            <sp xml:id="SDT2-Skupna-1998-09-08.sp12">

               <speaker>DR. JANEZ POTOČNIK:</speaker>

               <p>Gospoda sopredsedujoča, spoštovane poslanke, spoštovani poslanci, dragi kolegi iz
               uprave in predstavniki tiska! Dovolite mi, da začnem to kratko uvodno besedo z enim
               malo bolj čudnim stavkom. Začenja se eno dosti dolgotrajno obdobje učenja, v katerega
               smo vsi skupaj stopili. Predvsem tisti, ki se s tem problemom Evropske unije
               ukvarjamo. Ko smo enkrat vstopili v službe, takrat smo imeli približno eno leto
               trajajoče pripravništvo, kjer so nas naučili kaj je ustava, kako se državi streže in
               tako naprej. Medtem ko je pa to, kar pomeni vključevanje v Evropsko unijo, potrebno
               narediti v hodu. Skratka delamo na nek način pripravništvo v hodu, učimo se vse tiste
               stvari, ki so dosti različne od načina funkcioniranja kakršno velja v naši
                  državi.<stage type="mag"/>(Nadaljevanje) Učimo se, kako se
               organizirati. Pogosto šepamo pri učinkovitih in učinkovitejših pristopih. Vendar to
               je vse tisto, kar v dobri veri poskušamo narediti dobro in bolje, zato, da bi te
               probleme lahko bolje reševali.</p>
               <p>Zdaj bi morda omenil to, kar je bilo že na začetku na nek način omenjeno, kaj je
               pravzaprav predmet pogajanja. To je zelo bistveno, zaradi tega, ker je predmet
               pogajanj oziroma pogajanja za polnopravno članstvo v Evropsko unijo so izjemno majhen
               del celotne problematike, ki se dotika Evropske unije. Ko je bil tukaj visoki
               predstavnik Evropske unije, je rekel, da so pogajanja približno 5% tistega, kar neka
               država mora postoriti, da lahko dobro izpelje ta postopek vključevanja v Evropsko
               unijo. Gre seveda predvsem zato, ali je pravna ureditev v Sloveniji, ali je
               gospodarski sistem, ali je gospodarska učinkovitost takšna, da lahko nekaj država
               pričakuje, realno pričakuje, da bo v tej novi skupnosti narodov uspešno živela in se
               razvijala. To je v bistvu predmet pogajanj. Prehodna obdobja se nanašajo na obdobje
               po vključitvi v Evropsko unijo; prehodna obdobja se ne nanašajo na čas od zdaj do
               vključevanja v Evropsko unijo - ta so bila v veliki meri urejena že s pridružitvenim
               evropskim sporazumom. Velikokrat so vprašanja tehnične pomoči, kasnejše pridružitvene
               pomoči po letu 2000, ki se bo bistveno povečala, glede na to, že dogovorjena, tečejo
               po ustaljenih kanalih in so v bistvu že v teku.</p>
               <p>Aktivnosti vključevanja v Evropsko unijo, kot sem rekel, tečejo po številnih
               kanalih. Eden, ta ključni, je pridružitveni sporazum, njegovo uresničevanje. Tu je
               posebej pomembna vloga pridružitvenega odbora, podkomitejev, predvsem in pa ključna
               je seveda vloga nas doma, ali bomo uspešno izpeljali vse tiste naloge, ki so pred
               nami, vse tiste reforme, ki so obljubljene, vse tiste prilagoditve, ki jih je
               potrebno storiti, vse tiste nove institucije, ki jih je potrebno ustanoviti in tako
               naprej. Skratka, ključna naloga je zanesljivo tukaj in v domačem prostoru.</p>
               <p>Če bi se nekoliko dotaknil pregleda zakonodaje in priprave pogajalskih izhodišč,
               potem je potrebno reči, da bi bilo seveda lažje, če bi pogajalska izhodišča
               pripravljali celovito. To pomeni, od prvega področja do 31. Veliko nejasnosti bi bilo
               na ta način razrešenih, zaradi tega, ker bi imeli pač opravka s kompletno
               problematiko. Tako pa se pri obravnavi problematike pojavljajo vprašanja - vsaj,
               recimo, tipično vprašanje tega prvega kroga je industrijska politika - ki so razbita
               po številnih področjih. Industrijska politika, tako kot se jo razume po vsebini, je
               recimo prost pretok blaga, je politika konkurence, je politika malih in srednjih
               podjetij in je, konec koncev, tudi industrijska politika, taka kot je vsebovana v
               poglavju, ki ga imamo danes pred seboj, to je v poglavju industrijska politika. Ima
               izjemno nesrečno ime, vključuje eno samo direktivo s tega področja, tako da se
               praktično kompleksnost ostale industrijske politike vodi izven tega področja.</p>
               <p>Transparentnost procesa je zaradi tega, kar sem omenil v začetku, to je zaradi
               parcialnega pristopa, izjemno težko zagogoviti, praktično skorajda nemogoče. Zaradi
               tega, kot je že omenil tudi minister Bavčar, smo se odločili, da gremo s pripravo
               pogajalskih izhodišč za vsa področja, ne glede na to, da se zavedamo, da jih za tista
               področja, kjer zakonodajnega pregleda ne bomo oziroma nismo še dokončali, ne bomo
               mogli pripraviti tako, kot bi želeli oziroma tako, kot bi bilo potrebno za kasnejša
               pogajanja z Evropsko unijo. Vendar želimo v čim hitrejšem času zagotoviti to
               kompleksnost pregleda, kje se posamezna vprašanja odpirajo, kje se rešujejo in kje je
               pravzaprav potrebno zastaviti nogo med vrata in ščititi slovenske interese.</p>
               <p>Zdaj, v tej prvi fazi, seveda cena tega, da vstopamo v ta prvi krog, je cena
               hitrejšega začetka pogajanj in cena dinamike procesa. Vsi dobro vemo, da če bi
               pričakovali oziroma če bi čakali do konca tega procesa pregleda zakonodaje, se
               pogajanja, prava pogajanja praktično pred koncem prihodnjega leta ne bi mogla začeti.
               To pomeni, da bi se začela verjetno nekje <stage type="mag"/>(Nadaljevanje) ali konec leta 1999 ali v začetku leta 2000. Če želimo ostali
               notri v tem tempu, smo se morali temu prilagoditi, in od tod tudi sklepi, ki ste jih
               že slišali, s tistega sestanka, ki smo ga skupaj z namestniki vodij pogajalcev imeli
               na Brdu.</p>
               <p>Za pripravo analiz je včasih premalo časa. Vendar je to ena od stvari, ki jo je
               potrebno delati aktivno in v katero se je še vnaprej potrebno resno in temeljito
               usmerjati. Problem tega je, da nam včasih - jaz sam sem bil eden tistih, ki je, še
               preden sem se tega dela resno lotil, ki je bil tisti, ki se je ukvarjal z analizami
               vključevanja v Evropsko unijo, z ekonomskimi posledicami - znanja nam zelo
               primanjkuje. Nekatere stvari so pa take narave, da jih je preprosto nemogoče oceniti.
               Recimo, gospod predsednik KEZ-a (?) je omenil, da ne vemo posledic nove kmetijske
               politike in strukturnih skladov oziroma rešitev, ki prihajajo. Res je, seveda jih ne
               vemo in jih je tudi praktično nemogoče ugotoviti, dokler jih ni. Vendar približno
               lahko ugotavljamo, da bodo rešitve šle v smeri, ki je bila podobna zdajle dosedanji.
               To pomeni, ne bo opustitve podpore kmetijstvu, ampak bo drugačna podpora, morda
               manjša in na drugačen način. Nikakor ne pride v poštev, da bi Slovenija v tem drugem
               razporedu izpadla iz pomoči, ker smo z vstopom v Evropsko unijo ena od držav, ki bo v
               Evropski uniji manj razvita. In tako naprej in tako naprej. Skratka, te stvari, ki
               ste jih omenili, je zanesljivo treba delati, in zanesljivo je treba več delati na
               tem, da bi imeli to strokovno podporo kar najbolj bogato za seboj.</p>
               <p>Še ena nesreča je v bistvu, ki sem jo tudi že nekoč omenil. Nesreča je v tem, da so
               področja, o katerih govorimo, in pa delovanje ministrstev, pa sama organiziranost
               države, danes drugačna, kot so področja pri pogajanjih razdeljena. Pri pogajanjih
               imamo 31 področij. Ministrstva se morajo horizontalno usklajevati že pri najbolj
               preprostem področju, kar pomeni, da je potrebno precej dodatnega napora in precej
               dodatnega dela. Verjetno bo za boljše sodelovanje in za boljše odgovarjanje na
               potrebe Evropske unije potrebno sčasoma narediti tudi korenitejše organizacijske
               premike v sami državni upravi, zato, da bomo primerom s čim bolj zrcalno sliko na
               domačem področju uspeli odgovarjati.</p>
               <p>Dovolite mi, da zaključim samo še s tem, da smo v tem času, ko so pogajalska
               izhodišča že v obravnavi - verjetno veste, da smo se na Brdu dogovorili, da jih bomo
               oddajali med 1. in 15. septembrom in da so nekatere države to že oddale - da smo
               seveda v neformalnih pogovorih poskušali preveriti, kakšni so njihovo odgovori
               oziroma pripravljenost. Pogajalska izhodišča so bila pripravljena skrajno pravniško,
               pravno, formalistično, kratko, vsak dodaten stavek je bil lahko komplikacija, razen -
               ne vem, nimam še potrjenega - razen morda prehodnega obdobja na področju
               telekomunikacij, ki naj bi ga zahtevala morda Madžarska, morda pa tudi Poljska (druge
               države teh vprašanj v tej fazi niso odpirale). Dejstvo je, da smo imeli opravka
               zaenkrat z lažjimi področji, ki so vsebovala ali malo zakonodajnih problemov in malo
               zakonodajnega usklajevanja, ali pa so bila pač taka področja, ki so relativno visoko
               že usklajena in imajo manj materialnih posledic v medsebojnih odnosih. Seveda smo
               tudi v neformalnih odnosih s TFNA (to je ta task force za enlargement), to skupino,
               ki je vzporedno z evropsko komisijo za zagotavljanje oziroma za vodenje tega procesa
               razširitve Evropske unije, in poskušamo vsak dan z vsem tistim, kar novega spoznamo,
               te stvari vključiti v tisto, kar se nahaja pred nami.</p>
               <p>Zaenkrat bi morda rekel samo še to, da je v slovenskih pogajalskih izhodiščih
               prehodno obdobje vključeno v področju 20 - kultura in audiovizuelna politika. Gre za
               programsko kvoto 25%, ki jo je potrebno takoj zagotoviti, ko si član Evropske unije,
               to je programov iz Evropske unije. Mi imamo probleme s tistimi hišami, zasebnimi
               televizijami, v katerih prevladujejo neevropski programi, in bo zato uzakonitev
               omenjene kvote pomembno posegla v nerazvitost neodvisnega producentskega sektorja v
               Sloveniji. Zato bo uresničevanje teh kvot, vsaj tako menijo pristojni v ministrstvih,
               zahtevalo tudi uvedbo posebnih spodbujevalnih ukrepov za razvoj tega segmenta, kar
               narekuje v tem primeru dvoletno prehodno obdobje. Če bo razprava potekala tako, kot
               je bila najavljena, potem bodo verjetno s pomočjo posegli tudi vsi tisti, ki so
               vsebinsko odgovorni za svoje delo, to so vodje delovnih skupin s področij posameznih
               ministrstev. Zaenkrat pa hvala lepa.</p>
            </sp>
            <sp xml:id="SDT2-Skupna-1998-09-08.sp13">

               <speaker>PREDSEDNIK ALOJZ PETERLE:</speaker>

               <p>Hvala lepa. Predlagam, da imamo sedaj tisti del razprave, ki se nanaša na celoto te
               pobude, preden gremo na posamezna področja. Zahvaljujem se vsem trem predstavnikom
               vlade za njihova poročila, s tem da bi vseeno želel slišati odgovore na tista dva
               vprašanja, do kakšne mere so bili interesi ugotovljeni oziroma vključeni. Torej, mene
               zanima, ali Gospodarska zbornica, s katere stališčem kot hiša ne razpolagamo, ali je
               bila vključena kot organizacija v te priprave pogajalskih izhodišč oziroma ali se z
               njimi strinja, ali je bila vključena samo preko, da tako rečem, svojega človeka v tej
               zadevi. Zanima me, ali pri izhodišču, ki je na področju kulture, ali je to izraz
               kulturne sfere v Sloveniji ali je izraz pogleda nekoga na kulturno sfero. Enako velja
               za znanost.</p>
               <p>Pa še tisto drugo vprašanje o tem, kakšna je filozofija z ozirom na pridružitveni
               sporazum.</p>
               <p>Ko smo v prvem materialu za industrijsko politiko - dajem to nalašč kot primer -
               brali "tri do pet let", me zanima, ali je to ocena od sedaj do takrat, ali od
               vključitve, recimo, leta 2005 do leta 2010, ker mislim, da je to pomembno vprašanje.</p>
               <p>In še eno vprašanje, ki zadeva celoto. Zanima me proces oziroma narava samih
               pogajanj. Koliko so zadeve zacementirane s tem, kar bomo sprejeli danes, in koliko je
               ta proces odprt. Namreč, ko bo sedaj komisija na podlagi tega, kar bodo kandidatke
               predlagale, opredelila svoja izhodišča, ali sledi nova runda opredeljevanja izhodišč
               ali se pogaja samo iz tega, kar si tja že poslal. V kolikor bi bilo tako, imam jaz
               seveda predlog, da se že danes odločimo, da uveljavljamo pravico, da se zaradi
               celovitosti procesa, o katerem tudi dr. Potočnik govoril, zahteva, da se dodatna
               izhodišča lahko uveljavljajo potem, ko bo celota znana oziroma ko bodo screeningu
               opravljeni tudi po drugih področjih. Torej, tukaj bi želeli jasno besedo o tem, ali
               se zavežemo do konca, če nekaj rečemo, tukaj za nas ni problema oziroma se ne
               pogajamo, ali drži tisto, kar nekateri pravijo, da se da takorekoč do konca temu
               odpirati.</p>
               <p>Torej, na ta tri vprašanja bi želel odgovore.</p>
            </sp>
            <sp xml:id="SDT2-Skupna-1998-09-08.sp14">

               <speaker>DR. JANEZ POTOČNIK:</speaker>

               <p>Kar se tiče vključenosti teh organizacij v samo pripravo, jaz mislim, da bi bilo
               prav, da na to odgovorijo sami predstavniki oziroma vodje delovnih skupin, zaradi
               tega, ker je ves proces organiziran tako, da delovne skupine, ki pripravljajo taka
               izhodišča, vključujejo tudi te predstavnike teh institucij. Za ožjo pogajalsko
               skupino smo to poskusili pač zagotoviti na tak način, kot si že sam omenil, da smo
               pač vključili ljudi s teh področij, tudi podpredsednika Gospodarske zbornice, gospoda
               mag. Cveta Stantiča. <stage type="mag"/> (Nadaljevanje) Kar se
               tiče same industrijske politike. Pri industrijski politiki v tem trenutku, ko
               govorimo o področju industrijska politika še ne odpiramo vprašanja vertikalnih
               državnih pomoči zato, ker so to del področja konkurenčnost. Zdajle smo v bistvu samo
               zato, da bi vsebino problema industrijske politike, ki je širše razumljena,
               pripeljali notri kot nekaj, s čimer Slovenija želi seznaniti Evropsko unijo, odprli,
               vendar bo pa samo vprašanje, ali gre za 3 ali 5-letno ali za to prehodno obdobje,
               zanesljivo še enkrat na mizi in to takrat. Drugače pa, kar se dotika asociacijskega
               oziroma evropskega sporazuma, 65. člen ureja to za namene uporabe določb, točka 3
               prvega odstavka,se pogodbenice strinjajo, da se v prvih štirih letih po začetku
               veljavnosti tega sporazuma vsaka državna pomoč, ki jo dodeljuje Slovenija, ocenjuje
               ob upoštevanju dejstva, da se na Slovenijo gleda kot na območje, ki je enaka območjem
               skupnosti, vpisanem v točki a), pridružitveni svet, ob upoštevanju gospodarskega
               položaja Slovenije, odloči, ali mora to obdobje podaljšati za nadaljnja 4-letna
               obdobja, tako da to v bistvu je zelo odprto zapisano, je pa res, da moramo
               usklajevati v bodoče svoje poglede na državne pomoči in zaenkrat je tisto, kar je v
               vseh dokumentih prisotno, sta v bistvu dve tendenci, dve stvari oziroma tri stvari,
               ki so jasne, državne pomoči bodo še vedno lahko obstajale, vendar bodo morale biti
               pregledne in postopno do vključevanja v Evropsko unijo se bodo morale zmanjševati. To
               so stvari, ki so bile že zapisane, ni pa rečeno, da jih moraš ukiniti, tudi približno
               ne, gre se zato, tudi Evropska unija jih ima ponekod še v veljavi. Zdaj, da bo povsem
               jasno, govorim o vertikalnih, neposrednih državnih pomočeh zato, ker horizontalne
               državne pomoči, to je pomoči, ki se dotikajo določenih horizontalnih ukrepov, so
               dovoljene in celo priporočene za vzpodbujanje malih podjetij, za vzpodbujanje
               tehnološko zaostalih, za vzpodbujanje regionalno nerazvitih, za vzpodbujanje, za
               reševanje socialnih problemov itn. To so tako ali tako dovoljene pomoči in ne samo,
               da so dovoljene, tudi sama Evropska unija jih skozi svoje proračune v veliki meri
               tudi sofinancira.</p>
               <p>Kar se pa tiče narave odprtosti procesa. Sam menim, da so ta, približno takole je.
               To so zdaj slovenska pogajalska izhodišča, "pozicion papire". Potem nekaj podobnega
               nastaja na strani Evropske unije, nakar se pripravi tako imenovani "commen pozicion
               papir". Zdaj ta se res da formalno odloži na nek poseben kupček in se smatra to
               skupino kot v bistvu ad acta. Vendar pa dejansko v pogajanjih formalno velja načelo,
               ki ga je gospod državni sekretar že omenil... (angleščina)..., to je "nič ni
               dogovorjenega, dokler ni vse dogovorjeno, tako da se v bistvu lahko ključna
               vprašanja, tako sem prepričan, odpirajo, ko se tematika, če se tematika razbistri
               ponovno. Recimo, vam bom povedal tipične primer. "Aqi" na bo stal na mestu. Screening
               se opravlja na datum 31. marec, "aqi" se bo razvijal od tega trenutka naprej in ko se
               bodo nekatera nova področja odprla, bo seveda v tistih oziroma, ko se bodo neke
               stvari na novo uredile, bo te stvari ponovno treba pretehtati in ponovno se do njih
               opredeliti, to je popolnoma jasno in to je bilo tudi že v razgovorih, ki smo jih s
               predstavniki komisije imeli, potrjeno, tako da seveda gre za nek<stage type="mag"/> (Nadaljevanje) tak proces približevanja tisti končni točki in te
               stvari, če bi do takih primerov prišlo, bi bile seveda ponovno obravnavane.</p>
            </sp>
            <sp xml:id="SDT2-Skupna-1998-09-08.sp15">

               <speaker>PREDSEDNIK ALOJZ PETERLE:</speaker>

               <p>Hvala lepa. Gospod minister.</p>
            </sp>
            <sp xml:id="SDT2-Skupna-1998-09-08.sp16">

               <speaker>IGOR BAVČAR:</speaker>

               <p>Gospod predsednik, mislim, da ta pojasnila zadoščajo, rad bi rekel samo to, da je
               vlada preko ekonomsko-socialnega sveta pozvala socialne partnerje, da delegirajo
               svoje člane v pristojne delovne skupine, kar pomeni, da je gospodarska zbornica to že
               storila, predstavniki sindikatov tega še niso storili in pričakujem, da bodo na seji,
               prvi seji ekonomsko-socialnega sveta rešena tudi ta vprašanja. Jaz sem uvodoma
               omenil, da sodelovanje na tem področju še ne poteka tako kot bi moralo, da pa smo,
               seveda tudi zaradi tega, da zagotovimo v tem času, pa tudi sicer sodelovanje
               socialnih partnerjev, pogajalsko skupino oblikovali na način, kot si tudi ti že sam
               omenil.</p>
            </sp>
            <sp xml:id="SDT2-Skupna-1998-09-08.sp17">

               <speaker>PREDSEDNIK ALOJZ PETERLE:</speaker>

               <p>Hvala lepa. Ena vmesna klimatska pripomba. Klimatska naprava tukaj ne dela... A, že
               dela? Pozitivno dejstvo, ker v kolikor ne, v redu. Kdo želi besedo? Gospod Kacin.</p>
            </sp>
            <sp xml:id="SDT2-Skupna-1998-09-08.sp18">

               <speaker>JELKO KACIN:</speaker>

               <p>Kolegice in kolegi! Ker gre za uvodno načelno razpravo, preden gremo v podrobnosti,
               bi rad ponovil to, kar je gospod Potočnik rekel uvodoma. Namreč, da se vsi učimo v
               hodu. Uči se vlada, učijo se posamezni resorji, učimo se v državnem zboru, pa tudi,
               zdaj govorim v imenu odbora za mednarodne odnose, v odboru za mednarodne odnose.
               Verjamem, da se učijo tudi v evropski zvezi, ker takega paketnega pristopa širitve
               Evropske zveze doslej ni bilo, nikoli niso v Evropsko zvezo vstopale ekonomije v
               tranziciji, ekonomije, ki so prišle iz obdobja komunizma oziroma socializma in zato
               verjamem, da na nekatera vprašanja, ki so povsem legitimna, ni mogoče odgovoriti,
               predvsem pa bi marsikdo iz tiste strani, ki sedi na nasprotni strani te,recimo ovalne
               ali okrogle mize se lahko znašel v situaciji, ko bo prekoračil svoja pooblastila in
               govori o tem, kaj nas pravzaprav čaka v Evropski zvezi. Zato se mi zdi, da bi morali
               to naše današnje druženje, pa dejstvo, da delamo v dveh delovnih telesih, v
               prisotnosti tako številnega zastopstva vlade, pogajalcev in zainteresirane javnosti,
               predvsem izkoristiti za krepitev medsebojnega zaupanja in spoznanja, da brez tega
               sodelovanja ne bo šlo. To govorim, ne me napačno razumeti, med predstavniki medijev,
               tudi zaradi tega, ker se bodo zastavljala ves čas zelo legitimna vprašanja, na katere
               pa ne bo kredibilnih odgovorov v tem trenutku. Skratka s časom bodo lahko odgovori in
               vedenje in usklajenost teh odgovorov veliko bolj celoviti. Zato, da bi na našem delu,
               se pravi v državnem zboru, presegli sedanje stanje in se dali podučiti in nabrali
               potrebne izkušnje, bi vas rad seznanil z namero, da v najbližji prihodnosti
               organiziramo obisk skupne delegacije odbora za mednarodne odnose in komisije za
               evropske zadeve v Španiji in na Portugalskem. To sta državi, ki sta z vstopom v
               Evropsko zvezo veliko pridobili, drugi teden pa se bomo v Lizboni ponovno pogovarjali
               o tem, kdaj bi portugalski parlament kot zadnji lahko ratificiral naš pridružitveni
               status, ki nas potem zavezuje tudi k formiranju pridružitvenega odbora, s pomočjo
               katerega bomo lahko začeli tudi zelo konkreten dialog z evropskim parlamentom. Vse to
               so dejstva, ki se bodo zvrstila v izredno kratkem času in ki bodo povečala kritično
               maso vedenja na naši strani, se pravi v tem primeru v državnem zboru Republike
               Slovenije.</p>
               <p>Jaz bi izkoristil to priložnost samo še za to, da poudarim, da še pred koncem tega
               meseca prihaja sem tudi finska parlamentarna delegacija, ki nas bo tudi na svojih
               izkušnjah lahko seznanila z nekaterimi podrobnostmi, ki izhajajo iz njihovih izkušenj
               pridruževanja Evropski zvezi.<stage type="mag"/> (nadaljevanje):
               Torej, da strnem. Zdi se mi, da je tak način dela kot ga imamo danes izjemna
               priložnost, da ustvarimo neko bodočo prakso, ki naj bi omogočila to minimalno skupno
               zaupanje in dovolj širok mandat, ki ga mora državni zbor in delovna telesa državnega
               zbora dati našim pogajalcem, da se bodo lahko sproti prilagajali spoznanjem, ki bodo
               izhajala iz procesa, ki ga sedaj pravzaprav začenjamo. Apeliram na kolegice in
               kolege, da ne bomo prezahtevni z našimi vprašanji do naših pogajalcev iz vlade, ker
               preprosto dokler se pogajalski proces ne začne, ni mogoče odgovoriti na nekatera
               vprašanja, ki so pa še kako zanimiva tako za nas kot tudi za Evropo. Hvala lepa.</p>
            </sp>
            <sp xml:id="SDT2-Skupna-1998-09-08.sp19">

               <speaker>PREDSEDNIK ALOJZ PETERLE:</speaker>

               <p>Hvala. Želi še kdo? Gospod Rejc.</p>
            </sp>
            <sp xml:id="SDT2-Skupna-1998-09-08.sp20">

               <speaker>IZIDOR REJC:</speaker>

               <p>Hvala lepa za besedo. Lepo pozdravljam vse. Ker menim, da je praktično zraven vsa na
               voljo dana pamet vlade za pogajanja z Evropsko skupnostjo, razen zunanjega ministra,
               ki ga noben ni opravičil, pa mislim, da kot glavni pogajalec bi že moral biti zraven,
               glede na to, da si je pač sprogramiral razne obiske med tem, zadnje dni tudi na
               Japonsko, če se ne motim.</p>
               <p>To kar je sedaj gospod predsednik odbora za mednarodne osnove povedal in vsi ostali
               še pred njim, menim, da je današnja skupna seja in tudi te seje, ki so bile pred to
               današnjo skupno sejo več ali manj blažen žegen za vse to, kar je pred nami. Zakaj? Iz
               razloga, blažen žegen je tako saj veste, nekaj mehkega, nezahtevnega. Zato ker če bi
               to bilo delo oziroma to naše delo in to delo nekaterih odborov in komisij, v teh
               zadnjih dneh pa vidim kakšni so sklepi in kakšni so predlogi, bom temu rekel, nobeden
               mi ne more dopovedati, da je to možno do prve polovice septembra, ker danes smo
               8.9.1998, ponedeljek je pa 14.9.1998 in je že čas, ko je treba to oddati, da bo v tem
               času še kdo kaj prida dodajal, presnavljal in prevajal, ker vemo, da je vsaka stvar
               potrebna temeljite obdelave in jezikovne obdelave ter specifičnega dela. Tako da je
               to bolj obveščanje o tem kaj se bo dogodilo oziroma kaj se bo dogajalo in da smo
               nekako tudi zraven ali pa da bomo morda pomirjeni. Sam pa ne bom preveč. To je prva
               zadeva.</p>
               <p>Druga zadeva. Ko gledam, bom temu rekel še za uvod to, recimo, ta poglavja ali pa te
               separate industrijske politike. Ne morem si misliti in mislim, da se nam bodo v
               Bruslju lahko samo smejali, ko bodo pri vsaki zadevi brali kako smo izgubili 20
               milijonski jugoslovanski trg in ta jok in stok je še vedno 6, 7 let po tem, ko se je
               to dogodilo, pri tem pa imamo opravka z evropskim trgom, ki je 260 milijonov ljudi in
               pri vsakem od teh separatov pojemo in nabijamo - kot se to po domače grdo reče - da
               so to posledice, da bodo še dolgo trajale in podobno. Tak pristop, tako povedanje
               Evropski zvezi bo v njih vzbudilo samo eno vprašanje. Kdaj se boste pa vi še sploh
               znali lotiti nečesa in če vam 6, 7 let ni bilo dovolj, da bi se malo pobrali in sploh
               pobrali, potem je vaš odzivni čas izjemno velik in ste zelo počasni in gotovo dežela,
               od katere ne bodo mogli pričakovati nič. To se nehote, bi rekel, vsiljuje, ker sam
               tega ne bi nikoli več pripovedoval. To se je lahko dogajalo dve, tri, štiri leta.
               Kdor se pa v tem času ni mogel nekam preusmeriti in nekaj drugega početi kot se z
               neko Jugoslavijo ukvarjati oziroma s tistim tržiščem, potem je vprašanje tudi tisto,
               kar je gospod dr. Potočnik <stage type="mag"/> (nadaljevanje):
               povedal, vprašanje sposobnih kadrov, vprašanje naše tehnologije, našega tehnološkega
               razvoja, vprašanje celovitosti, predvsem pa tudi vprašanje kako so slovenske vlade
               znale intenzivno, ekstenzivno ali pa nikakor reševati problem posameznih dejavnosti,
               panog in tako naprej. Skratka, iz tega se zrcali za mene zelo enostaven, če bi v
               Evropi sedel in če dobim predse čez en teden to gradivo, bi rekel, dragi gospe in
               gospodje, vi ste pa kot bi bili veliki 100 milijonov, res je težko si je eno veliko
               ladjo obrniti v pol dneva, ampak da se pa vi kot en majhen narod, majhna ekonomija v
               sedmih letih niste mogli nekako preusmeriti, nekako dobiti druge zahtevnejše trge, ki
               pomenijo filtriranje pameti in sposobnosti, to pa nekaj ni v redu.</p>
               <p>Skratka, ta zadeva mi zelo bije in nisem videl še v nobenem zapisu, da se o tem kaj
               govori, pa tudi ne pričakujem, da boste to ven vrgli, vendar vas opozarjam oziroma
               mislim, da je to ena od temeljnih poti, ko stopiš pred nekoga, ki je razvit in sedaj
               je bilo rečeno, da bomo eden od nerazvitih, če bomo pa še to ponavljali, potem nam bo
               vedno pisalo na čelu, ste nerazviti, ker saj veste, jokati je za zgodovino in ne
               morete napraviti ničesar kar bi že zdavnaj morali narediti. Problem gospodarskega
               razvoja, problem hitrega prilagajanja in hitrega iskanja novih trgov in tudi
               usposobitev vsega potenciala, ki je na voljo v različnih panogah, ki so. Moji pogledi
               so pač taki in hvala za besedo.</p>
            </sp>
            <sp xml:id="SDT2-Skupna-1998-09-08.sp21">

               <speaker>PREDSEDNIK ALOJZ PETERLE:</speaker>

               <p>Hvala lepa. Preden dam besedo gospodu poslancu Hvalici, bi rekel, da kot sem vesel,
               da delamo skupaj z odborom za mednarodne odnose, moram reči, da vidim postavljanje
               vprašanj nekoliko drugače kot gospod predsednik Kacin. Mislim, da je treba prav danes
               postavljati taka vprašanja, ker sicer jih ne bomo nikoli več. Gospod Hvalica.</p>
            </sp>
            <sp xml:id="SDT2-Skupna-1998-09-08.sp22">

               <speaker>IVO HVALICA:</speaker>

               <p>Hvala lepa. Lep pozdrav vsem. ...(Ni vključen.)... Najprej me je predsednik odbora
               za mednarodne odnose, sem član obeh komisij, že a priori pravzaprav odvzel možnost,
               da bi kaj rekel, ker je rekel, da ne smem postaviti zahtevnih vprašanj. Nezahtevnih
               vprašanj sam ne postavljam. To lahko postavljam komu drugemu. Recimo tistemu, ki mi
               streže s kavo. Tu pa bi postavil kar tehtna vprašanja, ampak ker me je a priori že
               predsednik odbora za mednarodne odnose diskvalificiral, bom sedaj govoril kot član
               komisije za evropske zadeve.</p>
               <p>Sprašujem se naslednje. Kako je mogoče, da v vsej tej situaciji, ko bi moral paziti
               tudi na naše dejansko obnašanje v fazi priključevanja Evropski zvezi se dogaja to
               popolnoma neevropsko. Da na primer predsednik vlade ali pa minister za znanost ne
               odgovarja dva meseca, tri mesece na poslansko vprašanje opozicijskega poslanca, ki
               hoče nekaj vedeti ali je nekaj v skladu z politiko našega pridruževanja Evropski
               uniji. Sam se počutim tu diskvalificiran. Ne vem če je to v kontekstu našega
               približevanja Evropski zvezi. Mene ne zanima, če vi samo teoretizirate in govorite
               kako ste vsi za to in kako boste vse to naredili <stage type="mag"/>(nadaljevanje) in pripravili, da bomo lahko ta pogajanja začeli. Če pa
               se v praksi obnašate drugače. Ali ste mogoče opozicijo iz tega izvzeli? Ali ste nas
               na priorij diskvalificirali? In najprej dajmo rešiti to temeljno vprašanje.</p>
               <p>Jaz kot opozicijski poslanec nimam dovolj informacij, lahko si sam ustvarjam svoje
               mnenje na podlagi medijev, pa če bi to vzel za edino verodostojno, bi sedaj kar
               pesimist, ko sem zadnjič prebral izjave ministra Bavčarja, ministra za Evropske
               zadeve, nič kaj optimistične niso bile te izjave. Torej. Moje vprašanje je tu
               naslednje. Ali mislite spremeniti odnos v državnem zboru namreč, do opozicije,
               predvsem do opozicije pod A ali pa mislite nadaljevati po starem? Hvala lepa.</p>
            </sp>
            <sp xml:id="SDT2-Skupna-1998-09-08.sp23">

               <speaker>PREDSEDNIK ALOJZ PETERLE:</speaker>

               <p>Želi kdo odgovoriti? Prosim, kdo želi naslednji? Gospod poslanec Sovič.</p>
            </sp>
            <sp xml:id="SDT2-Skupna-1998-09-08.sp24">

               <speaker>BORIS SOVIČ:</speaker>

               <p>... (Ni vklopljeno.) ... Jaz zelo cenim napore pogajalske skupine in tudi ljudi, ki
               so v njej, da so mnogi med njimi kar dobri predstavniki svoje stroke. Bil bi pa zelo
               nesrečen, če bi obveljala ta misel, ki jo je vodja pogajalske skupine na začetku na
               nek način nakazal. Ko je govoril o vlogi pripravništva, o vlogi učenja. Jaz dopuščam
               možnost, da se bo kdo od teh članov tudi kaj koristnega naučil v tem pogajalskem
               procesu. Ampak si predstavljam pogajalski proces soočanje dveh enakovrednih in
               enakopravnih partnerjev. Približno vesta kakšna posel se greta in približno poznata
               svoje področje in na tej osnovi poskušata vsak na svojo stran potegniti maksimum. Če
               že v izhodišču pristajamo na podrejen odnos, potem spoštovani se nič kaj lepega ne
               piše nam. Če bi kdo od članov pogajalskih skupin do sedaj za svoje področje ni
               naštudiral aquia ni naštudiral domače zakonodaje, ni naštudiral domačih razmer in ne
               zna iz tega izluščiti, katera so ključna odprta vprašanja, potem res ne vem, kaj bi
               se pogajali. Potem so pogajanja enostavno nedorečena.</p>
               <p>Čvrsto verjamem in upam, da je bila bolj pomota, kar je bilo uvodoma rečeno, bolj
               prispodoba ... (Ni razumljivo.) ... Kot odraz nekega dela v tej pogajalski skupini.
               Žal pa je tako, da analiza, če hočete pogajalskih izhodišč na mnogih področjih na nek
               način pa kaže, da je vprašanje, če smo na vseh področjih zelo temeljito stvari
               pripravljali. Če to, kar smo sedaj slišali okoli telekomunikacije, da naj bi nekatere
               države razmišljale o tem, da bi uvedle ali da bi tretirale na neko daljšo prehodno
               obdobje. ... (Ni razumljivo.) ... Jaz seveda nisem za to, jaz mislim, da bi to na
               področju telekomunikacij morali spreminjati celo hitreje kot nekateri v vladi
               razmišljajo, spremeniti, ... (Ni razumljivo.) ... Vendarle to govori o tem, da si
               poskušajo posamezne države ustvariti nek pogajalski prostor, tako razumem pravzaprav
               te njihove ... (Ni razumljivo.) ... Poskušali ... (Ni razumljivo.) ...
               Telekomunikacijsko področje, ki je eno od temeljnih področij dosedanje politike
               Evropske zveze. Nam vlada ni seznanila, celo ... (Ni razumljivo.) ... Šele mi smo z
               analizo ugotovili, da so bile očitno težave v komunikaciji, pri posredovanju realnih
               razmer, recimo na področju telekomunikacij.<stage type="mag"/>(nadaljevanje) Pri posredovanju realnih razmer na področju
               telekomunikacije v Sloveniji. Vsaj nekatera poročila, nekatere Farove študije, ki so
               bile narejene so lahko take. Jaz bi le plediral na neko bolj odgovorno ravnanje ...
               (Ni razumljivo.) ... Ravnanje je seveda za to, da se na začetku definiramo dovolj
               širok prostor, da se bomo lahko realno pogajali. Jaz sicer cenim to kar je bilo
               rečeno, da obe strani pristajata na to, da moramo tudi v kasnejši fazi vključevati
               odprta vprašanja. Ampak ... (Ni razumljivo.) ... In mislim, da je važno, da smo čim
               bolj kredibilni, mislim, da je korektno, da poskušamo le na začetku, vsaj zase,
               vedeti, katera so tista vprašanja, pri katerih je ... (Ni razumljivo.) ... Torej jaz
               bi le bolj plediral bolj za to, da bi razumeli, da gre tukaj za en resni trg
               pogajalskih procesov in bo vključeval množico malih pozornosti in ... (Ni
               razumljivo.) ... Uspešnosti uveljavljanja naših specifičnosti je pa odvisno ali bodo
               ljudje, ko bo referendum po vključitvi Slovenije v Evropsko zvezo pa tudi podprli ali
               ne. Tisti čas velikega zagotavljanja ali smo za ali proti vključevanju k Evropski
               zvezi je njihov. Izhajam iz tega, da smo večinoma pristaši tega. Ampak od kvalitete
               pogajanj je odvisno ali bomo tudi uspeli ljudi prepričati, da bodo na referendumu za
               to. Hvala lepa.</p>
            </sp>
            <sp xml:id="SDT2-Skupna-1998-09-08.sp25">

               <speaker>PREDSEDNIK ALOJZ PETERLE:</speaker>

               <p>Hvala lepa. Želi še kdo razpravljati v tem? Gospod Špiletič.</p>
            </sp>
            <sp xml:id="SDT2-Skupna-1998-09-08.sp26">

               <speaker>BOGOMIR ŠPILETIČ:</speaker>

               <p>Hvala za besedo in lep pozdrav vsem skupaj. Jaz bi opozoril na zapisnik
               bilateralnega sestanka v prilogi 12 ga imate in sicer se nanaša na poglavje
               industrijska politika. Pod točko 6. vsebinski vpis problematičnih področij pa moram
               reči, da je to, kar je tu zapisano ali nerodno ali pa je tisti, ki je to pisal ni
               povsem doumel, kaj je njegova naloga. Zapisano je naslednje.</p>
               <p>Da imamo sicer v Sloveniji zakon o razvoju malega gospodarstva in zakon o
               gospodarskih družbah, ki delno rešuje problem srednjih in malih podjetij v Sloveniji.
               Potem je zapisano dobesedno takole "oceniti bo potrebno primernost usklajevanja naše
               zakonodaje z definicijo EU. Na področju malega gospodarstva posredno vpliva stanje
               pri statističnem zajemanju podatkov srednjih in malih podjetij ter v turizmu".
               Poglejte v državnem zboru smo ne davno tega sprejemali program statističnih
               raziskovanj. Sklep komisije za Evropske zadeve večkrat ponovljen je bilo, da je
               potrebno vse akte, ki jih državni zbor sprejema uskladiti predhodno s pravom Evropske
               unije, da ne bi prihajalo do tega, da so novo sprejeti akti, sprejeti v nasprotju s
               tistim, kar velja v Evropski uniji. Očitno se v tem primeru to ni zgodilo. Prav tako
               v tem zapisniku v nadaljevanju piše, da bo potrebno uskladiti tudi primernost
               zakonodaje, ki ureja tiskalno politiko oziroma davčne obremenitve enot malega
               gospodarstva.</p>
               <p>Drugo branje - davka na dodano vrednost in zakona o trošarinah smo dali skozi. Nihče
               ni opozoril s strani vlade, da davek na dodano vrednost in zakon o trošarinah nista v
               skladu z aqiem oziroma, da so določene točke, ki niso usklajene in da bo to potrebno
               naknadno uskladiti zaradi takih ali drugačnih zadev. Vsaj jaz v tej razpravi tega
               odgovora nisem dobil. Potem piše, da bo potrebno oceniti primernost finančne
               discipline. Torej jaz si upam trditi, da finančna disciplina ni primerna in ne vem
               kaj še lahko ocenjujemo, samo stopnjo neprimernosti ali kaj več. Tukaj bi prosil za
               pojasnilo, kaj se skriva za tako formulacijo. Prav tako, da je potrebno naknadno
               oceniti zaposlovanje, ustanavljanje skladov in določena druga področja. Katera so še
               ta določena druga področja?</p>
               <p>Torej taka formulacija v zapisu kaže na to, da pogajalci<stage type="mag"/> (Nadaljevanje) v Evropi govorijo eno, v državnem zboru oziroma tudi
               na strani vlade, ki pripravlja predloge za obravnavo v državnem zboru, pa se obnašamo
               neevropsko in to dvojnost, ki smo jo peljali doslej, kljub intenziviranim naporom za
               vstop v Evropsko unijo, očitno peljemo še naprej. Na tak način hitrega vstopa v
               Evropo ne bo in bi resnično prosil za pojasnilo.</p>
            </sp>
            <sp xml:id="SDT2-Skupna-1998-09-08.sp27">

               <speaker>PREDSEDNIK ALOJZ PETERLE:</speaker>

               <p>Hvala lepa. Želi še kdo razpravljati? Ne vidim dodatnih prijavljenih. Sam bi še eno
               vprašanje dal, povezano s tem, kar mislim, da je že prej gospod poslanec Hvalica
               odprl. Torej mislim, da bi bilo dobro vedeti v tem okviru tudi, kaj od tega, kar smo
               dobili kot material, gre dejansko naprej v Bruselj, kajti, če gre res, mislim, če bi
               šlo tako kot je to, v kar dvomim, potem seveda bi imel veliko pripomb, kajti stvari,
               ne samo, da so po horizontali različne, so tudi po vertikali različne, nekateri pisci
               uporabljajo besedo Republika Slovenija meni, drugi pišejo vlada meni. To je treba
               uskladiti, nedvomno in bi bilo dobro vedeti, v kakšnem tekstu gre to potem naprej.
               Ali pomeni, če mi danes odobrimo ta pogajalska izhodišča, da vi spravite skupaj samo
               tisto, kar se najde kot pogajalsko izhodišče, ali bo to čisto neki drugi tekst. To
               mislim, da bi bilo dobro, da smo si na jasnem. Gospod minister.</p>
            </sp>
            <sp xml:id="SDT2-Skupna-1998-09-08.sp28">

               <speaker>IGOR BAVČAR:</speaker>

               <p>Če začnem od zadaj, delno se to vprašanje nanaša oziroma ga je mogoče povezati s
               tem, kar je bilo, o čemer je diskutiral tudi poslanec Rejc, dejstvo je, tako kot sem
               tudi uvodoma povedal, ker smo v tem času usklajevali tehnična vprašanja o načinu, na
               katerega morajo biti predana pogajalska izhodišča, da bo pogajalsko izhodišče
               zadevalo, se pravi samo pogajalsko izhodišče s kratko utemeljitvijo. Separati, ki so
               bili tu citirani, recimo tisti, ki zadevajo pojasnjevanje in ki so bili pripravljeni
               za domačo diskusijo, ne bodo poslani v Bruselj, tako da kar se tiče, kar je seveda
               tudi iz dokumentov jasno razvidno, bo v Bruselj poslano samo pogajalsko izhodišče s
               kratko utemeljitvijo, nobenih dodatnih separatov, pojasnjevanj, bom rekel tekstov, ki
               kot si ti sam pravilno ugotovil, komisije ne zadevajo in jih ne zanima, ker mi sami
               sebi razlagamo, kaj pomeni in podobno, tega v Bruselj ne bomo poslali. Če naj
               komentiram oziroma odgovorim tudi na nekatera vprašanja, pa bi prosil tudi ostale
               moje kolege, da to storijo v nadaljevanju, potem bi najprej rad rekel, da kar zadeva
               očitek o vključenosti opozicije spoštovanega kolega oziroma poslanca Hvalice, bi
               rekel, da je v parlamentu opozicija zastopana, po mojem mnenju, v vseh delovnih
               telesih, nekatera zelo pomembna, ki obravnavajo in ki so obravnavala pogajalska
               izhodišča, ne nazadnje tudi komisija za evropske zadeve, ki jih obravnava danes, tudi
               komisijo za evropske zadeve vodijo predstavniki opozicije. Na ta način mislim, da je
               sodelovanje opozicije zagotovljeno. Poleg tega mi, kot veste, sproti dostavljamo v
               parlament vsa poročila o pregledu usklajenosti zakonodaje, to ni predmet šele zadnjih
               nekaj dni in konkretnega odločanja o pogajalskih izhodiščih, ampak si sam prizadevam,
               da so vsi poslanci in da je celoten državni zbor pa tudi druga javnost o vseh teh
               stvareh obveščena sproti.</p>
               <p>Kar zadeva vprašanja gospoda poslanca Soviča, bi rad rekel, da je seveda mogoče se
               strinjati z njegovo ugotovitvijo, da je čas generalnih odgovorov za in proti Evropski
               uniji mimo. Menim pa, da je tudi čas nekih generalnih razpravljanj o tem, kaj
               pogajanja so in kaj ne, tudi mimo in predlagam, da se držimo zelo konkretnih
               pogajalskih izhodišč, da torej si ne delamo iluzij tudi o teh pogajanjih, kajti to
               niso klasična pogajanja med dvema partnerjema, ki se dogovarjata o tem, kako bosta
               uredila medsebojna razmerja. Klasična v tem smislu, da se srečujemo na drugi strani,
               da so naši partnerji v pogovorih države kandidatke in komisija, ki brani pravni red,
               ki je že sam predmet mnogih kompromisov, dolgotrajnih usklajevanj, desetletij in
               desetletij izkušenj in da bomo mi, ki se danes pogajamo na teh sedmih področjih,
               praktično na eni sami, ob enem samem prehodnem obdobju in da v tem času se še ne
               pogajamo oziroma ta trenutek ne razpolagamo z informacijami, ali bo Slovenija
               zahtevala tudi izjemo, da bomo torej morali ta svoja stališča, tako glede eventualnih
               in tukaj omenjenih prehodnih obdobij, kakor tudi eventualnih izjem, zelo dobro
               utemeljiti. Mi se seveda natančno zavedamo, da bo potrebno vsako izjemo, bodisi
               tisto, ki zahteva delogacijo od sicer veljavnega pravnega reda v Evropski uniji ali
               pa izposlovanje nekega odložilnega, nekega časa, v katerem za Slovenijo potem, ko bo
               polnopravna članica, pravni red ne bo veljal v celoti, ampak si bo izposlovala, kot
               predlagamo recimo konkretno na področju kulture in avdiovizuelne politike prehodno
               obdobje, da bomo morali zelo natančno utemeljiti. To nam je jasno, sam sem tudi
               razumel kolega Potočnika točno v tem smislu. Res pa je seveda tudi in tu mu je
               potrebno pritrditi, da bo potrebno zelo veliko in bistveno več napora za to, da bomo
               pravni red, ki ga usklajujemo doma, uskladili čimprej, da bomo institucije, ki jih
               potrebujemo, ustanovili čimprej, da bomo primerno zakonodajo sprejeli čimprej.</p>
               <p>Kar zadeva vprašanje gospoda Špiletiča, bo odgovoril na njega gospod Potočnik. Hvala
               lepa.</p>
            </sp>
            <sp xml:id="SDT2-Skupna-1998-09-08.sp29">

               <speaker>PREDSEDNIK ALOJZ PETERLE:</speaker>

               <p>Hvala.</p>
            </sp>
            <sp xml:id="SDT2-Skupna-1998-09-08.sp30">

               <speaker>DR. JANEZ POTOČNIK:</speaker>

               <p>Gre se za, dve, tri pojasnila so potrebna. Ta zapisnik, bilateralen, je izključno
               interni zapisnik, to je zapisnik, ki je namenjen domačemu prostoru. Z vprašanji, ki
               smo jih notri postavili, smo želeli, da bi vse skupine, ki začutijo, da se kaj tega,
               kar se gor obravnava, bo obravnavalo, v njihovem področju, bo obravnavalo tudi v
               katerikoli drugi skupini, da nato v zapisniku opozorijo zato, da bomo mi lahko tiste
               delovne skupine opozorili, da se to področje pojavlja tudi drugje. Tukajle ne piše
               recimo, da je DDV in zakon o trošarinah nista usklajena, ampak da je treba preprosto
               pogledati tudi v drugi skupini, to je v davčni skupini, ali je ta stvar usklajena z
               evropsko zakonodajo. Odgovor bo pa verjetno da, ker je zakon o trošarinah ravno v
               postopku in tukaj pa ne verjamem, da bi kdo upal iti z zakonodajo, ki ni usklajena z
               evropsko v tem trenutku, tako da to je zanesljivo to. Skratka to je samo opozorilo
               zato, da naj druge skupine bodo pozorne, ali je ta stvar, da se bo pojavila tudi pri
               njih in naj to stvar takrat tudi pregledajo, ali je usklajeno z evropsko zakonodajo.</p>
               <p>Potem bi pa samo na telekomunikacije rekel. V bistvu, gospod Sovič, ste odgovorili
               sami. Vprašanje telekomunikacij se ni začelo s pogajanji. Vprašanje telekomunikacije
               in njihovega razvoja je vprašanje, ki je že dolgo časa<stage type="mag"/> (Nadaljevanje) na mizi in točno vemo, da so telekomunikacije v bistvu
               nove avtoceste in da je kakršnokoli zavlačevanje na tem področju, saj stališče vaše
               je bilo isto, z liberalizacijo pravzaprav bolj na škodo samemu sebi kot pa komu
               drugemu, zaradi tega je pa seveda potrebno nekatere malenkosti postoriti, preden to
               liberalizacijo izvedeš in takšno je tudi v bistvu bilo principelno stališče. Tudi mi
               menimo, da je za podporo vsem gospodarskim subjektom ključno, da se telekomunikacije
               čim hitreje in čim bolje razvijejo in zaradi tega seveda tudi debata o nekem
               prehodnem obdobju, ki bi vključevalo morebitno monopolizacijo tega dalj časa, bi bilo
               za Slovenijo veliko prej škodljivo kot koristno. Hvala.</p>
            </sp>
            <sp xml:id="SDT2-Skupna-1998-09-08.sp31">

               <speaker>PREDSEDNIK ALOJZ PETERLE:</speaker>

               <p>Hvala. Gospod Hvalica.</p>
            </sp>
            <sp xml:id="SDT2-Skupna-1998-09-08.sp32">

               <speaker>IVO HVALICA:</speaker>

               <p>Replika ministru Bavčarju. Ne gre za to, gospod minister, mi ne bi bili člani
               odborov, komisij ali pa ne bi celo vodili nekaterih od teh komisij. Kaj mi pomaga, če
               sem član komisije, če ne dobim odgovora na svoje vprašanje? Jaz nisem dobil odgovora
               na že pisno zastavljeno in trikrat ponovljeno vprašanje na sejah delovnega telesa.
               Naj povem, zakaj je šlo konkretno. Slovenija si še danes upa izvajati homologacijo
               motornih vozil, ki jih uvažamo iz Evropske unije. Ja, ali pa mislite, da smo tako
               pametni kot smo bili takrat, ko smo bili v SFRJ, ko smo vedno morali biti nekaj
               posebnega, enkrat zavesice, enkrat to, enkrat drugo. To še danes Slovenija počenja.
               Jaz sem opozoril vlado. Ja, kaj vam pomaga vse teoretiziranje, če se tu obnašate
               izrazito antievropsko. Dajte mi odgovoriti na to! Jaz trdim, da je to upirjeno proti
               Evropski uniji. Ali hočete, da vas prijavim jaz ali kaj bo? Dajte sami urediti. Hvala
               lepa.</p>
            </sp>
            <sp xml:id="SDT2-Skupna-1998-09-08.sp33">

               <speaker>PREDSEDNIK ALOJZ PETERLE:</speaker>

               <p>Hvala. Gospod minister.</p>
            </sp>
            <sp xml:id="SDT2-Skupna-1998-09-08.sp34">

               <speaker>IGOR BAVČAR:</speaker>

               <p>Jaz se opravičujem poslancu, če tega odgovora ni dobil, bom pogledal, kaj je s to
               zadevo. Lahko pa rečem samo generalno, konkretnega primera ne morem komentirati, da
               Slovenija na področju standardizacije in meroslovja na področju sprejemanja
               standardov, ki veljajo v Evropski uniji, dejansko zaostaja. Dejansko zaostaja, da se
               srečujemo tudi sami, jaz osebno, ljudje, ki pač skrbimo za koordinacijo na tem
               področju, z velikimi težavami in jaz samo to lahko rečem, da bom poskrbel, da bomo v
               zelo kratkem času na tem področju deležni določenega pospeška. Hvala lepa.</p>
            </sp>
            <sp xml:id="SDT2-Skupna-1998-09-08.sp35">

               <speaker>PREDSEDNIK ALOJZ PETERLE:</speaker>

               <p>Hvala. Torej zaključujemo ta del. Pardon, gospod Lenič, se opravičujem.</p>
            </sp>
            <sp xml:id="SDT2-Skupna-1998-09-08.sp36">

               <speaker>JOŽE LENIČ:</speaker>

               <p>Jaz sem se oglasil, ker imam samo eno metodološko pripombo. Torej, če bo šlo v
               Bruselj dejansko samo to, kar so pogajalska izhodišča, ne pa tudi obrazložitve, če
               sem prav razumel, potem ugotavljam, da bo šla v Bruselj relativno kratka zadeva, ker
               če sem jaz iz tega papirja prav razbral, imamo mi kot pogajalska izhodišča praktično
               tri ključne točke. To je ta zadeva na področju avdiovizuelnih zadev, se pravi, kar se
               tiče programa Evropske unije. Potem imamo prehodno obdobje v industrijski politiki,
               tisti embargo je bil tako in tako že ukinjen, pri varnostni politiki, drugega pa
               praktično nisem jaz zasledil, ko sem to študiral. No, in iz tukaj ven bi dal neko
               metodološko pripombo, ki me je malo zmotila. Občutek imam, da so ti papirji kljub
               vsemu, čeprav je bila utemeljitev, da so za domačo javnost malo preveč široko
                  napisani<stage type="mag"/>(Nadaljevanje) Jaz mislim, da ne
               more biti v poglavju, kjer piše, da je to pogajalsko izhodišče, stavka, kjer piše, ne
               vem, "podjetjem je potrebno omogočiti notranje prestrukturiranje", drugo,
               "konkurenčno sposobnim podjetjem iz EU". Ja, seveda jim je potrebno, saj to mi vemo,
               da jim je potrebno. Pogajalsko izhodišče je, da zahtevamo prehodno obdobje tri do pet
               let, to je pogajalsko izhodišče, vse ostalo pa je lahko obrazložitev. Zato predlagam,
               da se vse točke v poglavjih, kjer piše "pogajalsko izhodišče", dejansko gre pa za
               obrazložitve, za neke namene in za neke zaveze, ki jih bomo delali doma, pač
               preselijo v obrazložitev. Toliko, čisto na kratko. Hvala.</p>
            </sp>
            <sp xml:id="SDT2-Skupna-1998-09-08.sp37">

               <speaker>PREDSEDNIK ALOJZ PETERLE:</speaker>

               <p>Hvala. Želi kdo komentirati? Ne, prav. Izvolite, gospod Stantič.</p>
            </sp>
            <sp xml:id="SDT2-Skupna-1998-09-08.sp38">

               <speaker>DR. CVETO STANTIČ:</speaker>

               <p>Jaz sem tukaj v dvojni vlogi, kot član ožje pogajalske skupine in tudi kot
               podpredsednik Gospodarske zbornice.</p>
               <p>Mislim, da je vseeno potrebno tukaj povedati, da bo ta verzija pogajalskih izhodišč,
               ki bo definitivno šla v Bruselj, bistveno krajša in bo del teh zadev, ki spadajo pod
               delovno gradivo, odpadel. To diskutiram, kar je seveda gospod Potočnik že povedal,
               tudi v zvezi z vprašanji gospoda Špiletiča za mala in srednja podjetja, ker se je
               nekaj njegovih vprašanj nanašalo na nekatere odstavke, ki spadajo pod to, če rečemo v
               narekovajih, "delovno verzijo", in se kot taka, kot pogajalsko izhodišče v Bruslju
               nikakor ne bodo odpirala. Toliko v pojasnilo.</p>
               <p>Če sem že pri besedi, da govorim še v vlogi Gospodarske zbornice, ker je bilo na
               začetku postavljeno vprašanje, koliko so bile interesne sfere in inštitucije, kot smo
               mi, v to vključene. Gospod minister je že povedal, da formalno v samih delovnih
               skupinah zbornica ni bila vključena, v strogo formalnem smislu - v bodoče bo imela
               svoje člane - v praktičnem smislu pa ja. V tem paketu sta dva področja, ki zanimata
               sfero gospodarstva, in to je industrijska politika in mala in srednja podjetja. Pri
               obeh so bili predstavniki zbornice vključeni. Pri področju "mala in srednja
               podjetja", v praktičnem smislu govorim, predstavnik Obrtne zbornice in predstavnica
               Združenja podjetnikov Slovenije. Moram povedati, da so predstavniki zbornice
               sodelovali tudi v strateških panožnih skupinah v okviru ministrstva za gospodarske
               dejavnosti, kjer se je določena problematika po posameznih branžah industrije
               obravnavala.</p>
               <p>Z vidika Gospodarske zbornice, če povem naše stališče, sam sprejem aquisa za ta dva
               področja, industrijska politika in mala in srednja podjetja, ni problematičen. Zaradi
               tega, ker je tukaj obvezujoče zakonodaje, kot je bilo v začetku poudarjeno, zelo
               malo. Predvsem gre pri obeh področjih za priporočila, za politiko in strategijo. Ta
               priporočila, politika in strategija, sta pa zelo dobro zajeta v dveh dokumentih, ki
               jih imamo v Sloveniji; pri področju industrijske politike je strategija v povečanju
               konkurenčnosti slovenske industrije, pri malih in srednjih podjetjih pa strategija za
               razvoj malega gospodarstva. Ta dva sta v celoti harmonizirana z ustreznimi
               priporočili in zakonodajo Evropske unije. Problem, ki ga v zbornici vidimo, če zdaj
               govorim v imenu zbornice, in ki smo ga večkrat tudi poudarili in ga jaz na tem mestu
               še enkrat poudarjam, je ta, da z vidika sprejema aquisa seveda ne vidimo problema, in
               z vidika izhodišč, to pa še ne pomeni, da obe ti dve strategiji tudi uspešno
               izvajamo. Večkrat smo že apelirali na to, da sama izvedba in ukrepi iz strategije za
               povečanje konkurenčnosti gospodarstva in ravno tako za razvoj malega gospodarstva
               kasnijo in niso zadostni. Hvala lepa.</p>
            </sp>
            <sp xml:id="SDT2-Skupna-1998-09-08.sp39">

               <speaker>PREDSEDNIK ALOJZ PETERLE:</speaker>

               <p>Hvala lepa. Zaključujemo torej ta del razprave. Predlagam, da gremo na prvo področje,
               se pravi, industrijsko politiko. Sam bi imel nekaj vprašanj oziroma komentarjev.</p>
               <p>Pogajalsko izhodišče na strani 6 (to je prvi material), zgoraj, je jasno, vendar
               menim, da obe alinei ne moreta iti kot pogajalsko izhodišče. Namreč, v drugi alinei
                  <stage type="mag"/>(Nadaljevanje) pravi vlada, da je treba
               za raziskave in razvoj nameniti več proračunskih sredstev, zlasti za skupne projekte
               in tako naprej. Torej mislim, da to ni pogajalsko izhodišče, ampak je ugotovitev, da
               bo treba nekaj doma narediti. Torej predlagam, da to ne gre kot izhodišče v Bruselj.
               To velja seveda za vsa druga izhodišča, ki so napisana tako. Hkrati bi tukaj dal še
               en splošnejši komentar. Glejte, ko na naslednji, sedmi strani pišemo, da je treba pač
               upoštevati nedokončano prestrukturiranje podjetij, nekje drugje pa piše, da je treba
               končati oziroma da je privatizacija tudi problem - torej, mi moramo pred Brusljem,
               tako sem prepričan, nastopiti z jasnim pogledom na lastne probleme. Ali bomo mi po
               sedmih letih ali recimo, če pridemo leta 2005 v Evropsko zvezo, ali bomo takrat njim
               še naprej postavljali vprašanje privatizacije, ki je izključno naš problem, ne zadeva
               Bruslja prav nič. Predlagam, da to ni notri kot pogajalsko izhodišče - to je naša
               domača naloga.</p>
               <p>Na strani 8 ne vidim pogajalskega izhodišča. Po točki 4 ni točke 5, čeprav piše,
               "utemeljitev za pogajalsko izhodišče", vendar izhodišča potem nekako ne vidim.</p>
               <p>Na strani 11, čisto na dnu, je utemeljitev za izhodišče. Tukaj spet razlaga, zakaj
               bi kaj bilo treba, in da bodo potrebne konsultacije z Avstrijo, Španijo, Portugalsko
               in Grčijo. Torej, če se to smatra kot pogajalsko izhodišče, menim, da ne spada po
               strukturi formulacije med sama izhodišča - to lahko mi zase vemo, ampak to ne more
               biti izhodišče, oprostite.</p>
               <p>Gremo na stran 13, gradbeništvo, industrija in tako naprej. Tukaj je pogajalsko
               izhodišče, kjer pravi, da "v prehodnem obdobju naj bi se postopno približevali...".
               Za večino naslednjih področij je rok opredeljen na tri in pol, s tem, da zame še
               zmeraj ostane - tri do pet, pardon! - ostane odprto vprašanje, kako se to združuje z
               režimi v prehodnem obdobju, ko velja evropski sporazum. Se pravi, tukaj pa ni te
               časovne opredelitve. Torej, jaz menim, da morajo biti vsa pogajalska izhodišča, ki
               imajo neko časovno dimenzijo, da mora biti ta dimenzija opredeljena in da ne moremo
               govoriti o postopnosti, če ne bomo v Bruslju rekli, koliko časa ta postopnost traja
               oziroma kako se odvija. Torej, to je spet pripomba splošnejše narave, ki velja za vsa
               pogajalska izhodišča. In če ne opredelimo tudi časovne dimenzije ob stvarni
               dimenziji, seveda nima smisla, da tako izhodišče kam pošljemo.</p>
               <p>Pogajalsko izhodišče na strani 15 zgoraj, prva alinea. Tukaj piše, "glede na
               kompleksnost harmonizacije bi bilo potrebno zagotoviti ustrezno tehnično pomoč
               Evropske zveze". Verjetno moramo reči, katera je ta pomoč, ne bodo oni sami odločali,
               katera bo ustrezna - torej je presplošna.</p>
               <p>Potem<stage type="mag"/> (nadaljevanje): enako velja na 17.
               strani za pogajalsko izhodišče, ker je treba postopno ukinjati tovrstne vzpodbude. Mi
               si moramo biti najprej sami na jasnem do kdaj naj to traja. Namreč, če se spomnite,
               so Španci, ki so nam govorili v svojih izkušnjah opozarjali na problem tempiranja
               oziroma dinamike oziroma opredelitve prehodnih obdobij, ker so rekli predolgo je
               lahko škodljivo, kratko je lahko škodljivo. Zato še enkrat opozarjam na kombinacijo z
               evropskim sporazumom.</p>
               <p>20. stran, 3. točka. Spet pravi, bo potrebno ohraniti določene direktne ukrepe
               pomoči ob predhodnem soglasju in po trdnih programih pomoči s strani EU. Torej tu
               spet opisujemo stanje. Nič ne zahtevamo, samo mislim, da je treba dikcijo absolutno
               spremeniti in jasno voljo izraziti in povedati kaj postopnost pomeni.</p>
               <p>Pogajalsko izhodišče na 23. strani, drugi odstavek, prvi stavek. Tukaj tako kaže kot
               da je neko ekspertizo pisal, da si mora Slovenija prizadevati za določitev prehodnega
               obdobja. Odsvetujem tak stavek, ampak predlagamo oziroma hočemo prehodno obdobje od
               do zato in zato.</p>
               <p>26. stran pogajalsko izhodišče. Tukaj je pač dikcija vključno z minimalno še
               sprejemljivim. Tukaj pravi bo področje usklajeno do polnopravnega članstva, vendar je
               potrebno izgovoriti prehodno obdobje tri do pet let. V tem času je možno še to in to.
               Tudi tukaj mislim, da je treba dikcijo zasukati drugače v duhu pripomb, ki sem jih že
               dal.</p>
               <p>29. stran, da se ne bi prevedlo in poslalo direktno v Bruselj kot sedaj piše, ker to
               je to, kar je povedal gospod Stantič, gre tukaj, to ni pisano pogajalsko, ampak je
               pisano interesno. Tukaj je gospodarska zbornica rekla z velikimi črkami "mora se
               začeti izvajati strategija". To ni problem Bruslja, to je naš domači problem in to ne
               more biti izhodišče za Bruselj, ampak je izhodišče za domačo politiko. Tudi tu
               svetujem bistveno spremembo.</p>
               <p>Enako velja za pogajalsko izhodišče na 33. strani, kjer se isti pristop ponovi.</p>
               <p>36. stran; si mora zagotoviti. Je treba spet spremeniti hočemo to in to. Si mora
               zagotoviti možnost koriščenja strukturnih skladov. Tukaj bi si želel konkretnosti,
               verjetno Bruselj tudi in reči iz tega in tega sklada toliko, iz onega toliko. Ne
               ostati na splošni opredelitvi kaj zahtevamo, če ne bomo nič dobili.</p>
               <p>Ta nesrečna privatizacija se pa najde na 40. strani zgoraj v drugi alinei, kjer
               piše: Podjetjem je potrebno omogočiti proces privatizacije. Najmanj kar je, je to, da
               mora to iti ven. To je domača naloga, ki nima z Brusljem nič. Mislim, da se to
               razume.</p>
               <p>Potem so pa že mala podjetja. Torej s temi pripombami zaključujem svoj del razprave.
               Kdo še želi razpravljati o tem? Gospod Kacin.</p>
            </sp>
            <sp xml:id="SDT2-Skupna-1998-09-08.sp40">

               <speaker>PREDSEDNIK JELKO KACIN:</speaker>

               <p>Hvala lepa za besedo, gospod predsednik. Mislim, da je korektno, da se <stage type="mag"/> (nadaljevanje): opozori na vse te podrobnosti,
               čeprav se vrtimo ves čas okrog ene in iste zgodbe in opozarjamo na ene in iste
               napake. Bil bi zato, da kadarkoli razpravljamo o kateremkoli od teh delovnih
               področij, da imamo ves čas pred očmi tudi predlog sklepov, ki bi jih na koncu
               sprejeli zato, da čimbolj tvorno izkoristimo čas, ki ga imamo na voljo.</p>
               <p>Če dovolite, bi izkoristil ta trenutek, da predstavim kako naj bi se glasil sklep ob
               koncu razprave ob industrijski politiki, čeprav verjamem, da bo sklep enoten in bo
               govoril o vseh posameznih sedmih področjih. Ampak če govorimo o industrijski
               politiki, potem bi se moj predlog glasil: Odbor, lahko pa tudi komisija, ker bo
               najprej o tem govorila komisija. Odbor je obravnaval delno pobudo za pogajanja in
               sklenitev mednarodne pogodbe, o članstvu Republike Slovenije v Evropski uniji ter
               njeno dopolnitev za področje industrijske politike. Odbor pobudo podpira. Ob tem je
               upošteval tudi mnenje zainteresiranega delovnega telesa, v tem primeru odbora za
               gospodarstvo, ki je pobudo v petek podprl. Hkrati pa bi predlagal, da dodamo tudi
               poziv - odbor poziva Vlado Republike Slovenije naj v pobudo vključi tudi rezultate
               pregleda usklajenosti zakonodaje in drugič, oblikuje čistopis pogajalskih izhodišč na
               način kot bo na tehnični ravni usklajen in dogovorjen z drugimi državami kandidatkami
               in Evropsko unijo.</p>
               <p>Skratka ta dikcija, oblikuje čistopis, nam omogoča, da vse to, kar je bilo tukaj
               izpostavljeno vlada tudi upošteva in spusti oziroma preoblikuje. Hkrati pa bi na
               koncu dodal eno pričakovanje, ki smo ga sprejeli tudi že na odboru za gospodarstvo v
               petek, vam pa na podlagi tega zaprtega srečanja, ki smo ga imeli ob 10.00 uri z
               generalom Klerkom, še enkrat polagam na srce, da sprejmemo tudi takle sklep: Odbor
               tudi poziva Vlado Republike Slovenije naj intenzivira usklajevanje z drugimi
               kandidatkami, saj proces širitve Zveze Nato potrjuje izjemen pomen sodelovanja med
               bodočimi članicami v fazi pogajanj. Skratka ne smemo si dovoliti, da bi prišlo do
               kakršnegakoli preoblikovanja formule, za katero smo slišali, da se sedaj imenuje 5+1.
               Ne bi rad slišal, da se pogovarjajo 3+2+1, ali 4+1+1 ali 4+2. Rad bi bil del paketa,
               kot Slovenija. Zato bi predlagal, da sprejmemo tudi tak sklep, ki zavezuje naše
               pogajalce in vlado, da se čimbolj usklajuje z drugimi aspirantkami?. Hvala lepa.</p>
            </sp>
            <sp xml:id="SDT2-Skupna-1998-09-08.sp41">

               <speaker>PREDSEDNIK ALOJZ PETERLE:</speaker>

               <p>Hvala. K temu bi dodal še nekaj. Pozabil sem komentirati dodatno pogajalsko
               izhodišče, kjer bom najprej postavil eno vprašanje. Namreč v tem dodatnem pogajalskem
               izhodišču za to področje gre predvsem za vprašanje železarstva. Tukaj v tretjem
               odstavku v tretji vrstici najdemo sintagmo "zato bi njihovo prehitro odmiranje" gre
               za železarstvo in usnjarstvo, povzročilo probleme v teh regijah. Moramo vedeti ali ta
               sintagma oziroma te besede pomenijo, da je vlada namenila odmiranje tem panogam,
               ampak ne prehitro, ker v tem primeru se odpre tu zelo resna razprava kako se mački
               rep reže po kosih, ali se ji ga naenkrat odseka. Mislim, da če bo ta tekst v Bruselj
               prišel na tak način, mislim, da imamo lahko težave z njim tam in tukaj. Zato imam
               tudi tukaj vprašanje. Ali je to stvar, ki se prevede, ker to pa je pod točko
               pogajalsko izhodišče in dodamo tisto, kar je spredaj kot pogajalsko izhodišče in to
               dvoje združimo in imamo politiko do Bruslja. Namreč, tudi na zadnji 56. strani pravi
               kaj vlada pričakuje. Sam pravim, pustimo pričakovanja, zahtevajmo, ker smo v fazi
               zahtev, ko želimo nekaj iztržiti. Računam, da se iz tega naredi enoten tekst.</p>
               <p>Glede tega, kar je pa gospod Kacin rekel, imel sem namen predlagati ob koncu
               razprave en zelo kratek sklep, da se čistopis oziroma končno formulacijo izhodišč
               opremi s časovno in stvarno konkretizacijo. Ampak o tem bomo pač na koncu govorili,
               ko bomo o sklepih tudi odločali. Kdo želi besedo? Želi predstavnik pogajalske
               skupine, ki je to zastopal, gospod Stantič, še besedo na to temo?</p>
            </sp>
            <sp xml:id="SDT2-Skupna-1998-09-08.sp42">

               <speaker>DR. CVETO STANTIČ:</speaker>

               <p>Imam industrijsko politiko, če ste me izzvali. Morda bi tukaj moral glavni pogajalec
               gospod Potočnik kaj reči. Mislim, da podpiram ta predlog, ki ga je dal gospod Kacin.
               Mislim, da je tukaj bistveno, da bo ta ožja verzija, natančnejša verzija pogajalskih
               izhodišč bistveno krajša in <stage type="mag"/>(nadaljevanje)
               vse te pripombe so dobro namerne, ampak jih gotovo tudi sam zastopam to stališče v
               samih pogajalskih izhodiščih ne morejo biti. Naloge, ki jih sami sebi nalagamo in
               tako naprej in če lahko rečem, v svojem imenu smo v okviru ožje pogajalske skupine in
               tudi delovne skupine, ki na tem področju dela, že pripravljamo eno tako krajšo
               verzijo. Hvala lepa.</p>
            </sp>
            <sp xml:id="SDT2-Skupna-1998-09-08.sp43">

               <speaker>PREDSEDNIK ALOJZ PETERLE:</speaker>

               <p>Gospod Potočnik. Hvala.</p>
            </sp>
            <sp xml:id="SDT2-Skupna-1998-09-08.sp44">

               <speaker>DR. JANEZ POTOČNIK:</speaker>

               <p>Jaz bi dodal samo nekaj. Tisto, kar sem na začetku že v bistvu omenil. Del, ki je
               kot industrijska politika vključevanj v tem področju v bistvu se ne nanaša na državne
               pomoči. Vprašanje državnih pomoči. Kljub temu, da ga tukaj že odpiramo, boste imeli
               zanesljivo še enkrat na mizi. Ker bo povsem konkretno govora in o železarnah in o
               vseh teh stvareh, ki si jih sedaj odprl. Ampak to bo prišlo, ko bo poglavje
               konkurenčnost tam na vrsti za screening. Konkurenčnost je pa zelo resno in zelo
               komplicirano poglavje in ena od stvari, ki je notri je tudi ... (Ni razumljivo.) ...
               To je državna pomoč.</p>
            </sp>
            <sp xml:id="SDT2-Skupna-1998-09-08.sp45">

               <speaker>PREDSEDNIK ALOJZ PETERLE:</speaker>

               <p>Hvala. Jaz to razumem, samo govorim o tem, kar ste nam dali. Gospod minister.</p>
            </sp>
            <sp xml:id="SDT2-Skupna-1998-09-08.sp46">

               <speaker>IGOR BAVČAR:</speaker>

               <p>Podpiram kar je bilo predlagano tudi s vsemi temi pripombami čistopisa, ki ga je
               potrebno narediti. Tako glede na to, kar je bilo rečeno s strani gospoda Kacina, kot
               s svoje strani. Mislim, da je tudi gospod poslanec Lenič zelo podobno diskutiral in
               praktično povzel to, kaj to je in kaj je bistvo teh pogajalskih izhodišč.</p>
            </sp>
            <sp xml:id="SDT2-Skupna-1998-09-08.sp47">

               <speaker>PREDSEDNIK ALOJZ PETERLE:</speaker>

               <p>Hvala. Želi še kdo razpravljati pri tem področju? Ne. Torej, sedaj imamo eno
               vprašanje. Ali sprejemamo izhodišča v celoti oziroma v agregatu ali govorimo o vsakem
               posebej? Moja prva misel je bila, da v celoti sklepamo. Prav? Gospod Kacin.</p>
            </sp>
            <sp xml:id="SDT2-Skupna-1998-09-08.sp48">

               <speaker>PREDSEDNIK JELKO KACIN:</speaker>

               <p>Ali lahko vprašam člane odbora za mednarodne odnose. Ali podpirajo tako načelno
               usmeritev? Jaz sem prej prebral samo industrijsko politiko, ampak na tak način bi se
               lahko stvari glasile tudi za ostalih 6 področij. Ali je potrebno kaj načelnega
               manevriranja predno gremo dalje? Razumem, da je molk potrjevanje in gremo lahko na
               naslednja področja.</p>
            </sp>
            <sp xml:id="SDT2-Skupna-1998-09-08.sp49">

               <speaker>PREDSEDNIK ALOJZ PETERLE:</speaker>

               <p>Hvala. Naslednje področje so mala in srednja podjetja. Ta zadeva je obdelana na pol
               strani. Naj bi bila neproblematična. Zopet se vračam k mojem že večkrat postavljenem
               vprašanju. V pridružitvenem sporazumu je to področje obdelano, kot področje, ki je
               deležno posebne pozornosti. Tam se govori o občutljivosti glede na to, da je lep del
               tega sektorja nov oziroma mlad in se bori za uveljavitev in mislim, da je Bruselj sam
               imel ta pogled, da je treba takim podjetjem glede na njihovo razvojno občutljivost in
               izhodiščne pogoje, omogočiti oziroma biti do njih posebej pozoren. Jaz
                  sprašujem.<stage type="mag"/>(nadaljevanje) Ali se da to
               zadevo urediti tako? Ali ne kaže tukaj vendar več pozornosti posvetiti? Želi o tem
               kdo razpravljati? Ali tudi to še pride kdaj preko konkurenčnosti na spored? Izvolite
               gospod Stantič.</p>
            </sp>
            <sp xml:id="SDT2-Skupna-1998-09-08.sp50">

               <speaker>DR. CVETO STANTIČ:</speaker>

               <p>Situacija je podobna kot pri prejšnjem poglavju. Ozko gledano z vidika sprejema aqia
               na tem področju Slovenija ne bo imela težav in mislim, da to mora biti v pogajalskem
               izhodišču jasno povedano. Rahel problem, ki ga ima Slovenija, namreč tudi zato, ker
               je te obvezujoče zakonodaje malo, v glavnem gre za priporočila in ta so vsebovana pri
               nas oziroma naša zakonodaja oziroma nezakonodaja, strategija za razvoj malega
               gospodarstva je v celoti harmonizirana z njihovimi priporočili. Imamo rahel problem
               pri definiciji, če sem sedaj zelo konkreten malih in srednjih podjetij. Vendar je
               bilo na screeningu ugotovljeno, da iz vidika sprejema aquis tudi to ni problematično,
               ker zadošča kriterijem zgornje meje.</p>
               <p>Kar se tiče ostalih področij, nekaj je zadev, ki bodo padla. Recimo statistika na
               področju turizma, ta bo šla v poglavje statistike. Ostalih problemov na tem področju
               strogo gledano na sposobnost Slovenije za prevzem aqis in institucij, da se ta quis
               uresničuje, ne bi smelo biti. Hvala lepa.</p>
            </sp>
            <sp xml:id="SDT2-Skupna-1998-09-08.sp51">

               <speaker>PREDSEDNIK ALOJZ PETERLE:</speaker>

               <p>Hvala. Tukaj pravi "Republika Slovenija ugotavlja" to je na strani 41, tretji
               odstavek "ni ovir za čim hitrejši začetek pogajanj in predlaga svetu, da odobri
               začetek pogajanj". Torej se o ničemer pogajamo, to iz tega izhaja. Ta stvar je
               povezana tudi z enim od naslednjih poglavij. Gre za ta peti okvirni program
               raziskovalnih tehnološko inovativnih aktivnosti. Ampak o tem bi govorili kasneje. Ima
               še kdo kakšno vprašanje, komentar? (Nihče.)</p>
               <p>Prehajamo na področje znanosti in raziskave. Tudi tu v bistvu ni naših pogajalskih
               zahtev. Želi nosilec tega področja kaj povedati? Izvolite.</p>
            </sp>
            <sp xml:id="SDT2-Skupna-1998-09-08.sp52">

               <speaker>GOSPA _______________:</speaker>

               <p>Hvala lepa gospod predsednik. Kolikor je razvidno iz pogajalskih izhodišč, to
               področje dejansko ni problematično zaradi tega, ker je na tem področju zelo malo
               aquis, zelo malo obvezne zakonodaje oziroma obveznih pravnih aktov, ki bi jih bilo
               treba harmonizirati v skladu z našo zakonodajo. Zato smo tudi predlagali v gradivu,
               ki ga imate, nekoliko obsežnejša stališča oziroma pisana ne tako zelo čisto
               konkretno. Po naknadnih usklajevanjih smo se dogovorili, da stavke še
                  operacionaliziramo,<stage type="mag"/> (Nadaljevanje) še
               konkretiziramo in da tudi izpustimo odstavek o posebnih pogajanjih in zapleti -
               okvirni program. Torej znanost in raziskave dejansko ni, torej to področje ni
               problematično, posebna pogajanja pa bodo v zvezi s petim okvirnim programom, ki
               zajema naslednje 4-letno obdobje raziskovalne dejavnosti v okviru Evropske unije,
               vendar, kot sem omenila, bomo ta odstavek torej črtali, ker bodo to posebna
               pogajanja, ki se začnejo 5. oktobra, pride predstavnik Evropske unije v Slovenijo.
               Hvala lepa.</p>
            </sp>
            <sp xml:id="SDT2-Skupna-1998-09-08.sp53">

               <speaker>PREDSEDNIK ALOJZ PETERLE:</speaker>

               <p>Hvala lepa. Torej jaz vidim v tej zvezi nek drug oziroma bistven problem po mojem
               mnenju. Mi bomo pač plačali tam, menda 5 milijonov, z možnostjo nekakšnega popusta,
               samo mislim, da tukaj potrebujemo mi, da bomo lahko kaj nazaj dobili, prilagoditev
               naših razmer evropski infrastrukturni ureditvi. Mislim, da bo to ključen problem pri
               preusmeritvi v več aplikative. Sem prav?</p>
            </sp>
            <sp xml:id="SDT2-Skupna-1998-09-08.sp54">

               <speaker>GOSPA____________:</speaker>

               <p>Če dovolite, torej, kar se tiče petega okvirnega programa, članarina predvidena
               glede na naš visok GDP je res 8 milijonov ekujev, vendar smo že dobili od Evropske
               unije osnutek protokola v skladu z dosedanjimi, tako imenovanimi predpogajanji smo se
               uspeli nekako dogovoriti, da bi naj prvo leto plačali 40% članarine, to je tudi že
               zapisano v tem osnutku. Poleg tega se dogovarjamo, da bi do 50% te članarine še
               plačali iz sredstev Phare, tako da dejansko bremenitev prvo leto, ko bi bili zavezani
               plačati članarino, to je naslednjo leto, ne bo tako visoka. Moram pa povedati, res
               dejansko drži očitek, tudi sami bomo morali reorganizirati, ne samo našo raziskovalno
               sfero, ampak nuditi boljšo infrastrukturo, boljšo infrastrukturo v tem smislu, da
               bodo imeli naši raziskovalci na voljo tekoče, sprotne in ažurne informacije o
               možnostih pridobivanja denarja iz Evrope, da bodo imeli pomoč pri iskanju
               raziskovalnih partnerjev v drugih državah, da bodo imeli na voljo opremo in naj
               povem, da je ena od aktivnosti v zvezi s tem ustanovitev nevladnega predstavništva v
               Bruslju, katerega nameravamo ustanoviti z začetkom, torej naslednjega leta. Upamo
               seveda, da bodo proračunska sredstva to dopuščala, to nam je tudi Evropska komisija v
               dosedanjih pogovorih ocenila kot zelo koristno in potrebno, torej zato, da bo peti
               okvirni program dejansko zaživel. Hvala lepa.</p>
            </sp>
            <sp xml:id="SDT2-Skupna-1998-09-08.sp55">

               <speaker>PREDSEDNIK ALOJZ PETERLE:</speaker>

               <p>Hvala lepa. Želi kdo razpravljati? Jaz bi opozoril članice in člane obeh delovnih
               teles na ugotovitve strokovnih sodelavcev komisije za evropske zadeve na tem področju
               tudi v povezavi s prejšnjim področjem, vprašanje definicij, statusne ureditve itn.
               Področje izobraževanja, usposabljanje mladina. Želi predstavnik pogajalcev? Izvolite,
               gospod doktor Zgaga.</p>
            </sp>
            <sp xml:id="SDT2-Skupna-1998-09-08.sp56">

               <speaker>DR. PAVLE ZGAGA:</speaker>

               <p>Hvala, gospod predsednik. Jaz bi samo še enkrat ponovil, da to področje je morda po
               teh parametrih najmanj problematično, razlog pa sta dva člena Mastrihtskega
               sporazuma, 126. in 127., ki pravzaprav izvzemata to področje iz kakršnekoli
               harmonizacije, tako da je edina direktiva na tem področju direktiva, ki se tiče otrok
               migrantov in v tej točki seveda nimamo nobenih posebnih problemov. Zaradi tega seveda
               tudi takšna stališča, kot ste jih v tem primeru dobili. Hvala.</p>
            </sp>
            <sp xml:id="SDT2-Skupna-1998-09-08.sp57">

               <speaker>PREDSEDNIK ALOJZ PETERLE:</speaker>

               <p>Bi vas prosil še za odgovor na vprašanje, ki je zapisano v istem papirju, ki sem ga
               prej omenil. Ali Slovenija izpolnjuje pogoje, ki so potrebni za vključitev v programe
               "Sokrat... Leonardo de Vinci in mladina za Evropo".</p>
            </sp>
            <sp xml:id="SDT2-Skupna-1998-09-08.sp58">

               <speaker>DR. PAVLE ZGAGA:</speaker>

               <p>Da, Slovenija izpolnjuje vse pogoje. Še več, lahko vam povem, da smo v tem trenutku
               že v povsem delovnih operativnih pogovorih,<stage type="mag"/>
               (Nadaljevanje) kako te naloge v letu 1999 izpeljati. Bi pa želel posebej opozoriti,
               da seveda obstaja pa en formalen problem in to je ratifikacija, ki je pravna podlaga,
               da seveda mi gremo s temi koraki naprej. Zagotavljam pa, da na ravni operativnih
               nalog v Republiki Sloveniji bi bili tem stvarem že zdaj kos. Hvala.</p>
            </sp>
            <sp xml:id="SDT2-Skupna-1998-09-08.sp59">

               <speaker>PREDSEDNIK ALOJZ PETERLE:</speaker>

               <p>Hvala lepa. Naslednje področje - telekomunikacije in informacijske tehnologije.
               Tukaj izstopa kot problem monopolni položaj telekoma, potrebe po spreminjanju zakonov
               itn., kjer so si ocene oziroma interesi glede tega, kdaj se monopol ukine, precej
               različni. Kdo želi? Gospod Rozman, izvolite.</p>
            </sp>
            <sp xml:id="SDT2-Skupna-1998-09-08.sp60">

               <speaker>GOSPOD ROZMAN:</speaker>

               <p>Hvala lepa za besedo. Mislim, da smo okoli teh monopolov že dosti govorili, da so
               tukaj dosti nasprotujoča mnenja in pogajalsko izhodišče je pač tako, da zaradi
               lastnih interesov Slovenije tukaj ne potrebujemo nobenih izjem, to je že predsednik
               ožje pogajalske komisije, pogajalske skupine poudaril. Jaz bi želel samo komentirati
               komentar gospoda Soviča, poslanca Soviča, ki je nekako nekje omenjal neke težave v
               informiranju Evropske unije. Tukaj bi zavrnil njegovo izvajanje. Doslej nismo imeli
               nobenih težav, zelo dobro sodelujemo. Poročilo "Corren internacional", ki je
               opravljal podrobno analizo obstoječega zakona, pa je bilo posledica dileme, ki je
               bilo v smeri, ali je za popolno harmonizacijo z "Aqijem" potrebno popraviti obstoječi
               zakon ali napisati nov. Po tej analizi smo pač ugotovili, da je bolj racionalno in
               naloga bo bolje opravljena, če pripravimo nov zakon. Tako da mislim, da tukaj so
               pogajalska izhodišča jasna, ne zahtevamo nobenih izjem za čas po vključitvi v
               Evropsko unijo. Hvala.</p>
            </sp>
            <sp xml:id="SDT2-Skupna-1998-09-08.sp61">

               <speaker>PREDSEDNIK ALOJZ PETERLE:</speaker>

               <p>Hvala lepa. Kakšno vprašanje? (Ne.) Naslednje področje - kultura in avdiovizuelna
               politika. Nekaj je bilo že k temu povedanega. Želi član? Izvolite. Bi najprej prosil,
               če želi kdo od pogajalcev to predstaviti še enkrat? Gospa Širca, izvolite.</p>
            </sp>
            <sp xml:id="SDT2-Skupna-1998-09-08.sp62">

               <speaker>MAJDA ŠIRCA:</speaker>

               <p>Srečujemo se s področjem, ki je na srečo tako univerzalen, da ne odpira večjih
               dilem, tudi na področju pravnega reda. Mogoče boste se spraševali o edini pravzaprav
               postavki, ki predpostavlja čas prilagoditve oziroma dveh let predhodnega obdobja po
               vključitvi v Evropsko unijo in je vezan na prisotnost evropskih kvot oziroma del in
               neodvisnih producentov znotraj avdiovizuelnega področja, predvsem medijev oziroma
               izključno medijev. Evropa je pač ugotovila in tudi vi sami to veste dobro in tudi
               sami ste, kjerkoli pač že je, lahko to poudarili, da dominira ameriška kultura in da
               bi se zaščitila pred njo, je pač se odločila za en določen odstotek predpisov oziroma
               za večinski delež lastne oziroma evropske produkcije znotraj nacionalnih medijev
               oziroma znotraj medijev avdiovizuelnih in tudi za določen odstotek prisotnosti
               neodvisnih, to se pravi ne državnih, ne privatnih, neodvisne produkcije. Slovenija
               ima sicer tik pred zdajci v obravnavi in pred spremembami in dopolnitvami dva
               temeljna zakona, zakon o radioteleviziji oziroma zakon o javnih glasilih, ki naj bi
               bil v vladni proceduri že letos oziroma, ki naj bi bil v parlamentarni proceduri
               naslednje leto, to se pravi pred samim eventualnim pridružitvenim članstvom. Je pa
               logično, da je bilo potrebno uveljaviti ta princip prilagoditve oziroma prehodnega
               obdobja iz preprostega razloga, ker pač Slovenija, v kolikor se prilagodi, mislim pa,
               da je jasno, da soglaša s takšno orientacijo Evrope, ki vendarle hoče, vsaj v
               večinskem deležu, se pravi vsaj v 51% imeti svojega nacionalnega oziroma evropskega
               programa znotraj medijev. To je vendarle ena logična zaščita in najbrž niti ne tako
               diskutabilna. Slovenija pa je predlagala to prehodno obdobje iz preprostega razloga,
               da zaradi tradicije oziroma zaradi organiziranosti medijske mreže v Sloveniji in tudi
               vse bolj dinamičnega kapitalskega in drugega pretoka, enostavno<stage type="mag"/> (nadaljevanje) ni vzgojila svoje lastne produkcije, še posebej
               pa ne neodvisne. To pač potrebuje eno določeno obdobje prilagajanja. Jezik pa tukaj
               ni vprašljiv, ki ga tudi uveljavljamo kot normalen uraden jezik, ki naj bi bil
               prisoten z vstopom v Evropsko unijo.</p>
            </sp>
            <sp xml:id="SDT2-Skupna-1998-09-08.sp63">

               <speaker>PREDSEDNIK ALOJZ PETERLE:</speaker>

               <p>Hvala lepa. Glede jezika imam vprašanje. Ali ni uradna raba slovenščine predpostavka
               v Bruslju? Tako da to potem ni pogajalsko izhodišče.</p>
            </sp>
            <sp xml:id="SDT2-Skupna-1998-09-08.sp64">

               <speaker>MAJDA ŠIRCA:</speaker>

               <p>To je samoumevno. Je pa dejstvo, da če pogledate te zapise, smo znotraj še posebej
               poudarili in skoraj bi vztrajala, da se kljub temu ohrani ta zahteva po enakopravni
               obravnavi slovenskega jezika v družbi drugih uradnih jezikov Evropske unije, znotraj
               kulturne produkcije, kajti dam eden mogoče banalen, ampak sedaj mi pride pač na
               pamet, primer, če se bo tukaj pojavil distributer, ki bo imel svoj lasten kino, hočem
               reči, za znotraj kulturne produkcije ob pretoku blaga, moral pač uporabiti slovenski
               jezik znotraj podnapisov, sinhronizacije ali kakorkoli že. Tako da bi vztrajala, da
               znotraj kulturne produkcije, če se le da ostane zahteva in to imate v utemeljitvah
               tudi jasno zapisano, da ostane tudi specifično tukaj. To je pač edina stvar, ki jo je
               treba res zaščititi, ne glede na to, da je že samoumevno zaščitena, ampak obče.</p>
            </sp>
            <sp xml:id="SDT2-Skupna-1998-09-08.sp65">

               <speaker>PREDSEDNIK ALOJZ PETERLE:</speaker>

               <p>Hvala. Gospod Potočnik.</p>
            </sp>
            <sp xml:id="SDT2-Skupna-1998-09-08.sp66">

               <speaker>DR. JANEZ POTOČNIK:</speaker>

               <p>Dodal bi samo dva stavka. Jezik ima dve dimenzije. Ena dimenzija je kultura, jezik
               kot kulturna dobrina. Drugo pa je jezik kot stvar komuniciranja in sporazumevanja v
               Evropski uniji. Mi smo želeli tukaj odpreti jezik kot kulturno vrednoto Slovencev,
               medtem ko je pa jezik kot pogovorni jezik in njegovo vprašanje pa del skupine 30, ki
               se nanaša na institucije v Evropski uniji in predpostavka je taka kot jo je
               predsedujoči že dal.</p>
            </sp>
            <sp xml:id="SDT2-Skupna-1998-09-08.sp67">

               <speaker>PREDSEDNIK ALOJZ PETERLE:</speaker>

               <p>Hvala. Gospod Kacin.</p>
            </sp>
            <sp xml:id="SDT2-Skupna-1998-09-08.sp68">

               <speaker>PREDSEDNIK JELKO KACIN:</speaker>

               <p>Sam bi samo podprl ta prizadevanja za slovenščino kot uradni jezik iz različnih,
               tudi notranjepolitičnih, razlogov. Tudi zaradi tega, ker dajemo vzgled še nekaterim,
               ki niso povabljeni k širitvi Evropske zveze in zato bi podprl ta prizadevanja in
               opozorila, da se jezik eksplicitno navede tako tukaj kot tudi v poglavju 30 oziroma
               na področju 30, ko to pride na vrsto. Ne glede na to, da je samo po sebi umevno, da
               nekdo iz Bruslja zna in komunicira tudi v našem jeziku.</p>
               <p>Izkoristil bi to priložnost, da pač tistim, ki danes zjutraj niste bili prisotni pri
               predavanju generala Clerka? povem, da smo bili sedaj prvič blefirani? z Bruslja v
               prosojnicah v slovenskem jeziku in da je to nekaj povsem samoumevnega in da če hočemo
               enakovredno obravnavati nekatera stališča in politiko, potem je normalno, da se nam
               vsem, tudi tistim, ki ne govorijo nobenih tujih jezikov omogoči, da razumejo
               sporočila. Skratka, praksa kaže, da to ni problem. Iz načelnih razlogov pa vendarle
               vse te dokumente tako kot pri kulturi, kot pri področju 30 jasno zapisati, da
               vztrajamo na slovenščini kot na uradnem jeziku. Hvala lepa.</p>
            </sp>
            <sp xml:id="SDT2-Skupna-1998-09-08.sp69">

               <speaker>PREDSEDNIK ALOJZ PETERLE:</speaker>

               <p>Hvala. Gospod Rejc.</p>
            </sp>
            <sp xml:id="SDT2-Skupna-1998-09-08.sp70">

               <speaker>IZIDOR REJC:</speaker>

               <p>Predstavnici za področje kulture je nekaj ušlo oziroma uporabila je, da je
               prevladujoča mešana kultura. S tem se ne bi mogel sprijazniti. Lahko da tudi njihova
               masaža, ki tudi sega ne samo k nam, ampak tudi v Evropo. Se pravi vsiljevanje
               njihovega načina življenja ali pa njihovega načina razmišljanja, ali pa moralnih ali
               nemoralnih pristopov, ampak menim, da to ne more biti naša ugotovitev. Zame je še
               daleč od prevladujoče.</p>
               <p>Druga je pa zadeva, če gre to prek televizije in vseh teh oddaj. To je produkcija.
               To je pa druga zgodba. Ampak kultura pa gotovo da ni prevladujoča.</p>
            </sp>
            <sp xml:id="SDT2-Skupna-1998-09-08.sp71">

               <speaker>PREDSEDNIK ALOJZ PETERLE:</speaker>

               <p>Gospod Juri.</p>
            </sp>
            <sp xml:id="SDT2-Skupna-1998-09-08.sp72">

               <speaker>FRANKO JURI:</speaker>

               <p>Naj dodam še to, da na bilateralnem screeningu za skupno nacionalno in varnostno
               politiko smo izrecno izpostavili vprašanje jezika in odgovor predstavnikov komisije
               je bil jasen. Slovenski jezik kot jezik vseh kandidatk ob polnopravnem članstvu
               postane avtomatično eden od uradnih jezikov Evropske unije, kar še ne pomeni, da pa
               postane del delovnih jezikov. Delovni jeziki so znani. To so nemščina, angleščina,
               francoščina. Najbrž do bistvenih sprememb ne bo prišlo. Vendar vsi uradni dokumenti
               bodo prevedeni v vse uradne jezike, torej tudi v slovenščino. V evropskem parlamentu
               bo slovenščina enakopraven jezik, v uradnih aktih bo prav tako enakopraven jezik. To
               je samoumevno, ker to se je zgodilo z drugimi članicami Evropske unije in se bo
               zgodilo tudi z naslednjo skupino. To ne more biti toliko pogajalsko izhodišče.
               Vprašanje je bilo že zelo jasno izpostavljeno med potekom screeninga kot eno od
               odprtih vprašanj in smo dobili tudi zelo jasen odgovor.</p>
            </sp>
            <sp xml:id="SDT2-Skupna-1998-09-08.sp73">

               <speaker>PREDSEDNIK ALOJZ PETERLE:</speaker>

               <p>Hvala lepa. Želi še kdo besedo? Gospa Širca.</p>
            </sp>
            <sp xml:id="SDT2-Skupna-1998-09-08.sp74">

               <speaker>MAJDA ŠIRCA:</speaker>

               <p>Dejstvo je, da ameriška produkcija zaseda pretežni del audividiualne ponudbe tudi
               naših medijev. Mogoče je in bo ob uveljavitvi prisotnosti večinskega deleža
               nacionalne in s tem tudi evropske produkcije lahko ta slabša. Zakaj pa ne? Zakaj pa
               ne bi bila konec koncev naša ali pa italijanska, ali pa švicarska produkcija boljša
               od ameriške? Dejstvo pa je, da se ne srečujemo prav s tem terminom in delitvami na
               kvaliteto in ščitenje določenih interesov, ki jih Evropa in s tem posamezna nacija,
               ko se ji pridruži hoče uveljaviti. To ne gre zgolj za kulturo, ki jo lahko pojmujemo
               zelo široko in sem tudi jo, ko sem uporabila ta izraz v tem kontekstu, ampak za
               kapital. Kapital, ki konec koncev stoji za interesi.</p>
            </sp>
            <sp xml:id="SDT2-Skupna-1998-09-08.sp75">

               <speaker>PREDSEDNIK ALOJZ PETERLE:</speaker>

               <p>Hvala lepa. Imam<stage type="mag"/> (nadaljevanje): eno
               vprašanje oziroma en predlog. Glede na obrazložitev na 48. strani, kjer se v prvem
               odstavku pod obrazložitvijo govori o tem, da bi bilo treba zagotoviti možnost
               sinhronega prevajanja iz slovenščine v angleščino in obratno in so na to strokovni
               sodelavci komisije za evropske zadeve tudi opozorili. Torej predlagam, da se tam
               napiše raje delovne jezike. To ni pogajalsko izhodišče, ampak je nekaj pred pogajanji
               oziroma vmes, ampak naše interno izhodišče bi bilo mogoče boljše, da ne opredelimo
               oziroma omejimo našega interesa samo na angleščino, ampak na delovne jezike.
               Izvolite.</p>
            </sp>
            <sp xml:id="SDT2-Skupna-1998-09-08.sp76">

               <speaker>MAJDA ŠIRCA:</speaker>

               <p>Mislim, da ta tekst niti ne potuje v Bruselj, če dobro razumem, ki ste ga sedaj
               citirali, zaradi tega ker potuje samo zahteva po enakopraven obravnavanju slovenskega
               jezika z drugo utemeljitvijo. Konec koncev to je bil prvi del pogovorov vezanih na
               praktično uporabo jezika. Lahko me pa dopolnijo predstavniki.</p>
            </sp>
            <sp xml:id="SDT2-Skupna-1998-09-08.sp77">

               <speaker>PREDSEDNIK ALOJZ PETERLE:</speaker>

               <p>Mislil sem kot naše domače izhodišče.</p>
            </sp>
            <sp xml:id="SDT2-Skupna-1998-09-08.sp78">

               <speaker>MAJDA ŠIRCA:</speaker>

               <p>Domače pa je v redu.</p>
            </sp>
            <sp xml:id="SDT2-Skupna-1998-09-08.sp79">

               <speaker>PREDSEDNIK ALOJZ PETERLE:</speaker>

               <p>Ni problema sinhronega prevajanja v tehničnem smislu. Vprašanje je kdo to plača.
               Želi še kdo? Gospod Čeligoj.</p>
            </sp>
            <sp xml:id="SDT2-Skupna-1998-09-08.sp80">

               <speaker>VLADIMIR ČELIGOJ:</speaker>

               <p>Hvala lepa. Vsekakor vprašanje kvot evropskih del je pomembno vprašanje. Sekretarka
               gospa Majda Širca, vi ste dejala, da Evropska unija pač zahteva oziroma se bo
               pogajala v tem smislu, da hoče imeti večinski delež v strukturi produkcije, se pravi
               nad 50% nasproti produkciji anglosaškega izvora oziroma ameriškega izvora. Mene pa
               zanima v sklopu tega večinskega, evropskega deleža kakšen bo naš domači delež
               produkcije. Glede na to, da imamo domačo produkcijo slabo razvito in da jo bo
               potrebno tudi dodatno vzpodbujati še v nadaljnjih letih, kakšna bodo naša pogajalska
               izhodišča, kakšne deleže bomo mi zahtevali v sklopu teh evropskih deležev? Hvala.</p>
            </sp>
            <sp xml:id="SDT2-Skupna-1998-09-08.sp81">

               <speaker>MAJDA ŠIRCA:</speaker>

               <p>Jih ne rabimo definirati v obliki številk, ampak gre za razdelitev. Vezana je pa
               tudi na zapis v sam zakon o radio televiziji Slovenije. V tem zakonu že imamo
               navedene kvote, ki pa se jih sploh ne držimo. Hočem reči, da ni potrebno definirati
               sedaj 40% Slovenija 21, ker se ne več diferencira znotraj meja Slovenija oziroma
               Evropa. Ni potrebno tega definirati.</p>
            </sp>
            <sp xml:id="SDT2-Skupna-1998-09-08.sp82">

               <speaker>PREDSEDNIK ALOJZ PETERLE:</speaker>

               <p>Hvala lepa. Želi še kdo razpravljati? (Ne.) Gremo naprej na zadnje področje. Skupna
               zunanja in varnostna politika. Vprašanje embarga je bilo vmes rešeno. Zanima me, če
               želi gospod sekretar k temu kaj dodati za uvod. Izvolite.</p>
            </sp>
            <sp xml:id="SDT2-Skupna-1998-09-08.sp83">

               <speaker>FRANKO JURI:</speaker>

               <p>Gospod predsednik, kot veste Slovenija že sedaj se lahko vključuje na podlagi
               prostovoljnega in vsakršnega pristopa k izvajanju skupne zunanje in varnostne
               politike. Gre pri tem za specifično področje, ki ga ne sestavlja le zakonodaja,
               vendar tudi resolucije, skupne odločitve in akti, ki niso del klasične zakonodaje. Tu
               gre tudi za področje, ki se še oblikuje znotraj Evropske unije in znotraj
               institucionalnih reform. Ta specifičnost se odraža tudi pri naših pripravah. Kljub
               temu ugotovili smo, da Slovenija ne bo zahtevala prehodnega obdobja. Edini problem,
               ampak to je naš problem, je kako uskladiti celoten instrumentarij, ki omogoča
               normalno implementacijo tega dela aqija. Naše prizadevanje je predvsem usmerjeno k
               temu, da strnemo vse elemente skupne zunanje politike in izvajanja skupne zunanje in
               varnostne politike v zakon o zunanjih zadevah, ki nastaja in za katerega
               predvidevamo, da bo končno predstavljen leta 1999.</p>
            </sp>
            <sp xml:id="SDT2-Skupna-1998-09-08.sp84">

               <speaker>PREDSEDNIK ALOJZ PETERLE:</speaker>

               <p>Hvala. Sam imam vprašanje. Ali to področje oziroma urejanje teh zadev kakorkoli
               zadeva naše dosedanje mednarodne sporazume oziroma pogodbe, ali je to kakorkoli
               povezano z vprašanjem avstrijske državne pogodbe?</p>
            </sp>
            <sp xml:id="SDT2-Skupna-1998-09-08.sp85">

               <speaker>FRANKO JURI:</speaker>

               <p>Avstrijska državna pogodba ni del aqija, torej gre zaenkrat za vprašanje, ki ni
               vključeno v tem delu pogajanj. Kot veste avstrijska državna pogodba je pogodba
               sujigeneris?, ki se nanaša na nekatere evropske države, ki <stage type="mag"/>(nadaljevanje) zadevajo konkretno pravice slovenske manjšine v
               Avstriji, vendar sama pogodba ni del te faze pogajanj in evropskega aquia. Torej ni
               za enkrat nobene kolizije med aquiem in s tem, kar je bilo vprašanje.</p>
            </sp>
            <sp xml:id="SDT2-Skupna-1998-09-08.sp86">

               <speaker>PREDSEDNIK ALOJZ PETERLE:</speaker>

               <p>Hvala lepa. Želi še kdo razpravljati? Torej mi se bližamo času, ko se moramo
               odločati. Jaz ne bom povzemal razprave, stališča so bila jasna. Predlagam, da se
               odločamo kot komisija za evropske zadeve o naslednjih treh sklepih.</p>
               <p>Najprej moramo zavzeti odnos kot matično delovno telo za evropska vprašanja do tega,
               kar so delovna telesa sprejela glede posameznih področij pogajanj. Zato
               predlagam.</p>
               <p>1. sklep - Komisija za evropske zadeve se je seznanila z mnenji zainteresiranih
               delovnih teles in jih podpira, ter predlaga odboru za mednarodne odnose, da jih pri
               odločanju upošteva. Želi kdo razpravljati o tem?</p>
               <p>2. sklep - Predlog odboru, da podpre pobudo.</p>
               <p>3. sklep - Nanašanje na konkretizacijo v smislu razprave, ki je bila dana, da ne
               bomo pozabili, kaj je bilo prvo.</p>
               <p>Želi kdo o 1. sklepu? (Nihče.)</p>
               <p>Kdo je za tako formuliran sklep, komisije za evropske zadeve? (13 članov.) Je kdo
               proti? (Nihče.)</p>
               <p>Predlog 2. sklepa. Komisija za evropske zadeve je obravnavala delno pobudo za
               pogajanja in sklenitev mednarodne pogodbe ob članstvu Republike Slovenije v Evropski
               zvezi, ter njeno dopolnitev in sicer za področje znanosti in raziskovanja,
               telekomunikacije in informacijska tehnologija, šolstvo in mladina, kultura,
               avdiovizuelna politika, industrijska politika, mala in srednje velika podjetja.
               Skupna zunanja in varnostna politika. Komisija za evropske zadeve omenjeno pobudo
               podpira in predlaga odboru za mednarodne odnose, da jo potrdi. Želi kdo razpravljati
               o tem sklepu? (Nihče.)</p>
               <p>Kdo je za tako formuliran sklep? (?) Je kdo proti? (Nihče.)</p>
               <p>Ugotavljam, da je sklep sprejet.</p>
               <p>Predlog 3. sklepa. Komisija za evropsko zadevo, poziva vlado Republike Slovenije, da
               v končni formulaciji pogajalskih izhodišč, stvarno in časovno konkretizira pogajalska
               izhodišča v skladu z razpravo na komisiji za evropske zadeve. Ob upoštevanju določil
               evropskega sporazuma glede prehodnih režimov. Dve liniji sta v tem sklepu. Mislim, da
               je to glede evropskega sporazuma nujno, ker mora biti tukaj enotna filozofija. Gospod
               Kacin.</p>
            </sp>
            <sp xml:id="SDT2-Skupna-1998-09-08.sp87">

               <speaker>PREDSEDNIK JELKO KACIN:</speaker>

               <p>Ali lahko še enkrat prebereš? Sedaj smo prvič na hitro slišali in da tudi člani obeh
               delovnih teles, zato, da bi to znali uskladiti z drugo formulacijo sklepov. To je
               nekoliko drugače od tistega, kar smo prej načelu že podprli.</p>
            </sp>
            <sp xml:id="SDT2-Skupna-1998-09-08.sp88">

               <speaker>PREDSEDNIK ALOJZ PETERLE:</speaker>

               <p>Ponovno. Komisija za evropske zadeve poziva vlado Republike Slovenije, da da končni
               formulaciji pogajalskih izhodišč stvarno in časovno konkretizira pogajalska
               izhodišča, v skladu z razpravo na komisiji. Ob upoštevanju določil evropskega
               sporazuma, glede prehodnih režimov. Želi kdo razpravljati? (Nihče.)</p>
               <p>Kdo je za tako formuliran predlog? (13 članov.) Je kdo proti? (Nihče.)</p>
               <p>Ugotavljam, da je tudi ta sklep sprejet.</p>
               <p>S tem smo za naš del odločanja zaključili. Besedo predajam gospodu predsedniku
               Kacinu.</p>
            </sp>
            <sp xml:id="SDT2-Skupna-1998-09-08.sp89">

               <speaker>PREDSEDNIK JELKO KACIN:</speaker>

               <p>Hvala lepa. V skladu z prej predstavljano strukturo naših sklepov, predlagamo, da se
               naš sklep glasi dobesedno takole. "Odbor je obravnaval delno pobudo za pogajanja in
               sklenitev mednarodne pogodbe o članstvu Republike Slovenije v Evropski uniji, ter
               njeno dopolnitev za področja znanosti in raziskovanja, telekomunikacij, informacija
               tehnologija, šolstvo in mladina, kultura in avdivizuelna politika, industrijska
               politika, mala in srednja velika podjetja, ter skupna zunanja in varnostna politika.
               Odbor pobudo podpira. Ob tem je upošteval tudi mnenja zainteresiranih delovnih teles,
               ki so pobudo podprla. Odbor poziva vlado Republike Slovenije, naj v pobudo vključi
               tudi rezultate pregleda usklajenosti zakonodaje in oblikuje čistopis pogajalskih
               izhodišč na način, kot bo na tehnični ravni usklajen in dogovorjen z drugimi državami
               kandidatkami in Evropsko unijo". Za konec. "Odbor tudi poziva vlado Republike
               Slovenije, naj intenzivira usklajevanje z drugimi kandidatkami, saj je proces širitve
               Zveze Nato potrjuje izjemen pomen sodelovanja med bodočimi članicami v fazi
               pogajanj". Želi kdo razpravljati o predlogih sklepov? Gospod Peterle.</p>
            </sp>
            <sp xml:id="SDT2-Skupna-1998-09-08.sp90">

               <speaker>PREDSEDNIK ALOJZ PETERLE:</speaker>

               <p>Jaz imam samo vprašanje k zadnjemu delu tega sklepa, ko gre za vprašanje
               usklajenosti z drugimi državami kandidatkami. Glede na to, da smo slišali, da so
               nekatera izhodišča že poslala v Bruselj.</p>
            </sp>
            <sp xml:id="SDT2-Skupna-1998-09-08.sp91">

               <speaker>IGOR BAVČAR:</speaker>

               <p>... (Ni vklopljeno.) ...<stage type="mag"/>
               </p>
            </sp>
            <sp xml:id="SDT2-Skupna-1998-09-08.sp92">

               <speaker>PREDSEDNIK ALOJZ PETERLE:</speaker>

               <p>Potem je to že sklenjeno.</p>
            </sp>
            <sp xml:id="SDT2-Skupna-1998-09-08.sp93">

               <speaker>PREDSEDNIK JELKO KACIN:</speaker>

               <p>Nekaj drugega je. To je splošna zveza, ki bo govorila tudi o usklajevanju drugih
               področij, ki bodo veliko bolj problematična. Evropska zveza je ugotovila, da teh
               sedem področij ne predstavlja posebnega izziva. In zato je tukaj naloga lažja. Ko bo
               pa šlo za bolj komplicirane zadeve, pa verjamem, da obstoji velika potreba, da se
               kandidatke med seboj uskladijo, zato, da bi bile v odnosu do Bruslja veliko bolj
               prepričljive in učinkovite glede na njihova pogajalska izhodišča. Želi še kdo
               razpravljati o tem? (Ne želi.) Predlog dajem na glasovanje.</p>
               <p>Kdo je za in prosim visoko dvignete roko, da bomo nekoliko lažje preštevali? (14
               članov.) Je kdo proti? (Nihče.)</p>
               <p>Ugotavljam, da je predlog sklepov izglasovan in kar zadeva odbor za mednarodne
               odnose, je ta točka tudi zaključena s tem, da bi se rad zahvalil tudi vsem
               pripravljavcem, predstavnikom vlade, pogajalcem, zainteresirane javnosti in tudi
               medijev za tako pozorno spremljanje pri tem. Mi bomo sejo nadaljevali. Besedo ima
               gospod Peterle.</p>
            </sp>
            <sp xml:id="SDT2-Skupna-1998-09-08.sp94">

               <speaker>PREDSEDNIK ALOJZ PETERLE:</speaker>

               <p>V imenu komisije za evropske zadeve bi rad zaželel našim pogajalcem uspešno pot ...
               (Smeh.) ... Z varnimi avioni, sedaj imamo svoje linije in da bi čim bolj zastopali
               slovenske interese oziroma slovenske barve. Se pa priporočamo za sprotno obveščanje.
               Želeli bi videti čistopis, nekako v tem času ali vsaj v tem času, kot ga bodo v
               Bruslju. Ob tem opozarjam na dejstvo, da poročilo o uresničevanju državnega programa
               za prevzem pravnega reda Evropske zveze sprejeto na seji vlade 30.7., Bruselj že ima,
               mi pa še ne.</p>
            </sp>
            <sp xml:id="SDT2-Skupna-1998-09-08.sp95">

               <speaker>IGOR BAVČAR:</speaker>

               <p>Tudi to je res.</p>
            </sp>
            <sp xml:id="SDT2-Skupna-1998-09-08.sp96">

               <speaker>PREDSEDNIK ALOJZ PETERLE:</speaker>

               <p>Res! Žal mi je. Drugače pa srečno.</p>
            </sp>
            <sp xml:id="SDT2-Skupna-1998-09-08.sp97">

               <speaker>PREDSEDNIK JELKO KACIN:</speaker>

               <p>Hvala lepa. Zaključujem skupno sejo. Člane odbora za mednarodne odnose pa prosim, če
               lahko ostanejo tukaj še nekaj minut, da bi obravnavali tudi točko - pobuda za podpis
               konvencije o postopku soglasja po predhodnem obveščanju za določene nevarne
               kemikalije in pesticide v mednarodni trgovini. V kolikor bomo to točko obravnavali in
               sprejeli, bo jutri lahko Republika Slovenija ta dokument podpisala. Za lačne pa samo
               dodatek, da bo kuhinja delala do 15.00 ure danes in to ni razlog za predčasni
               odhod.</p>
               <p>(Skupna seja je bila zaključena ob 13.37 uri.)</p>
            </sp>
         </div>
      </body>
   </text>
</TEI>

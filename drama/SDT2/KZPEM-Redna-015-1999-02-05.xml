<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT2-KZPEM-Redna-015-1999-02-05">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za politiko enakih možnosti</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">098025BAF5AD2CEEC1256705003CBD5A</idno>
               <idno type="custom" subtype="day">2E0E2F75006838D4C1256714004ACF56</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=2E0E2F75006838D4C1256714004ACF56</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT2-KZPEM-Redna-015-1999-02-05.KZPEM" n="015">
               <name>Redna</name>
               <date when="1999-02-05"/>
            </setting>
         </settingDesc>
         <particDesc>
            <listOrg>
               <org xml:id="SDT2-KZPEM-Redna-015-1999-02-05.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT2-KZPEM-Redna-015-1999-02-05.KZPEM">
                        <orgName key="KZPEM">Komisija za politiko enakih možnosti</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA POLITIKO ENAKIH MOŽNOSTI</stage>
            <stage type="session">15. SEJA</stage>
            <stage type="date">(5. februar 1999)</stage>
            <stage type="chairman">Sejo je vodila Darinka Mravljak, predsednica komisije.</stage>
            <stage type="time">Seja se je pričela ob 9.23 uri.</stage>


            <sp xml:id="SDT2-KZPEM-Redna-015-1999-02-05.sp1">

               <speaker>PREDSEDNICA DARINKA MRAVLJAK:</speaker>

               <p>Glede na to, da potekajo tudi ostala delovna telesa in da se marsikateri poslanec, ki
               je v naši komisiji, pokriva s tistim odborom, ne bomo potrjevali zapisnika, ampak bi
               glede na to, da imamo predstavnike vlade in predstavnike zavoda za pokojninsko in
               invalidsko zavarovanje, kar prešli k tej materiji, ki je glavna točka današnjega
               dnevnega reda in sicer predlog zakona o pokojninskem in invalidskem zavarovanju, prva
               obravnava. Mi smo prva komisija, ki jo kot zainteresirano delovno telo obravnavamo. V
               državni zbor ga je predložila vlada Republike Slovenije. Zakon je zelo obsežen in
               predlagam, da se pri razpravi in stališčih osredotočimo na tista poglavja in na tiste
               ukrepe, ki posegajo v obstoječe pravice ženske. Vemo, da imamo v veljavnem
               pokojninskem sistemu ženske ugodnejše pogoje za upokojevanje, predlagani zakon pa te
               pogoje izenačuje. Rada bi povedala, da gre za izredno pomembno materijo in da je o
               tej prav na to temo vladni urad za žensko politiko že organiziral javno razpravo,
               pokojninska reforma in ženske, ki je bila 12. februarja 1998, ravno tako je bila tudi
               v tem tednu v torek 2.2. v državnem zboru javna predstavitev mnenj. Verjetno je bil
               kdo tudi udeležen tam. Javna predstavitev mnenj je bila na pobudo odbora za
               zdravstvo, delo in družino. Vse iz magnetograma, kolikor sem videla, pa so se v to
               razpravo manj vključevale prav tiste sfere interesne, ki bodo zaradi tega
               pokojninskega zakona najbolj prizadete, se pravi ženski vidik, ki pravzaprav ženske
               glede na sedanjo zakonodajo daje slabši položaj in pa mlajše generacije.</p>
               <p>Prosim, da predstavnik predlagatelja predstavi to shemo pokojninskega zavarovanja in
               pa potem tudi prosim urad za žensko politiko, da se v nadaljevanju v vključi in bi
               gospo predstavnico Natašo Belopavlovič iz ministrstva za delo, družino in socialne
               zadeve prosila za predstavitev in predvsem, da se podrobneje osredotočite na tista
               poglavja, ki jih obravnava naše zainteresirano delovno telo. Hvala.</p>
            </sp>
            <sp xml:id="SDT2-KZPEM-Redna-015-1999-02-05.sp2">

               <speaker>NATAŠA BELOPAVLOVIČ:</speaker>

               <p>Hvala lepa. Jaz dejansko glede na to, da sta bili opravljeni dve veliki javni
               predstavitvi, ena v okviru državnega sveta, druga v okviru državnega zbora, ne bi
               ponavljala pravzaprav rešitev iz zakona oziroma ne bi predstavljala zakona v celoti.
               Moram reči, mislim da tudi ni potrebno v tem okviru razlagati, zakaj je reforma
               potrebna oziroma kaj nas je vodilo pri tem, tako da praktično bi mogoče se res
               osredotočila na tiste pogoje, kjer se stvari glede na sedanjo zakonodajo spreminjajo,
               pri čemer veste, da pravzaprav osnova tega zakona oziroma tiste točke, na katerih je
               potrebno narediti neke premike, tisti točki sta dve in obe ti dve točki sta mogoče
               trenutno tudi najbolj sporni, ko govorimo o zakonu z vidika socialnih partnerjev in
               seveda jaz mislim ob ti dve točki, boste tudi vi danes izpostavili. Gre namreč za
               postopno poviševanje starosti na eni strani in pa gre na drugi strani za zniževanje
               odmerne stopnje, to se pravi tistega procenta, ki ga pač zavarovanec oziroma potem
               upravičenec dobi za vsako nadaljnje leto pokojninske oziroma zavarovalne dobe. Tu
               seveda so, če gledamo zdaj z vidika populacije ženske, te premiki mogoče še nekoliko
               bolj očitni, čeprav smo v obdobju, ko smo zakon delali, to se pravi od izhodišč
               oziroma od tistih izhodišč zastavljenih v Beli knjigi, pa do zdaj, stvari že nekoliko
               potegnili tudi nazaj. Vi veste, da se je pravzaprav startalo v prvih predlogih s
               popolno izenačitvijo moških in žensk in da smo potem se umaknili tako nazaj, da
               praktično še vedno obstajajo določene razlike in sicer, da obstajajo razlike, ko
               govorimo o starosti dveh let, pravzaprav skozi cel zakon, razen pri minimalnem
               pogoju, skratka takrat, ko govorimo, da ima ženska tako kot moški, mora imeti
               dopolnjenih 58 let starosti, vendar pa je doba, ki se ob tem zahteva, različna za
               moške in za ženske, torej za moške 40 let, za ženske 38 let, torej tu je razlika in
               potem, ko govorimo naprej, o teh starostnih pogojih, ugotovimo, da tudi v primeru, ko
               je možno znižanje za te osnovne starosti, to se pravi minimalne starosti, bodisi na
               račun zgodnjega dela, bodisi na račun pravzaprav materinstva, tudi tu se ta starost
               lahko zniža in sicer se lahko zniža do 56 let, to se pravi tudi tu pravzaprav sta
               spet, je možno odstopanje za dve leti.</p>
               <p>Ko govorimo potem o nadaljnjih pogojih starosti, torej ob potrebni zavarovalni dobi
               20 ali 15 let, je ta starost različna, ženske 61 let in 63 oziroma za ženske pri 15.
               letih 63 let in pa za moške 65, tako da te razlike ostajajo. Res pa je, da se pač ta
               osnovna starost, ki je bila zdaj 53 let, če govorimo o ženskih, postopoma dviguje, na
               58, da se dviguje, tako kot je zamišljeno po pol leta na leto in praktično, če bi
               gledali, kdaj bi zakon v popolnosti začel, ta polna starost, kdaj bi v popolnosti
               začela veljati, je to šele tam okrog leta 2019 ali 2020, skratka glede na to
               postopnost.</p>
               <p>Moram dve pravzaprav varovalki tudi omeniti, ki sta, ko govorimo o starosti, dosti
               pomembni. Eno je ta možnost, da se starost pač znižuje glede na zgodenj začetek dela,
               torej tisto, kar bi nekdo začel to, kar je bilo ves čas tudi opozorjeno, kar nekdo
               začne delati na primer med 15. in 18. letom, torej tista leta oziroma tisti meseci
               pred 18. letom se od starosti odštevajo, s čimer želimo pač nekoliko bolj varovati
               tiste, bodisi moške, bodisi ženske, ki so zelo zgodaj začeli svojo delovno dobo.</p>
               <p>In drugo, kar se mi zdi pomembno, so te bonitete, da jih tako imenujem, na otroke in
               sicer za prvega otroka je boniteta 8 mesecev, potem pa za vsakega nadaljnjega otroka
               še 4 mesece zraven, to pomeni za prvega 8, za drugega 12, pomeni pri dveh otrokih je
               to 20 mesecev. Zdaj te bonitete si lahko pravzaprav tudi starši delijo, lahko jih
               koristi eden, lahko jih koristi drugi, lahko bosta pač te otroke nekako boniteto za
               enega otroka koristil eden, za drugega drugi, to se pravi tu so določene
               fleksibilnosti vgrajene in mislimo, da to je dosti pomembno tudi za reševanje te
               problematike oziroma to, s čimer se vaša komisija konkretno ukvarja.</p>
               <p>Moram reči, da so, člen, na katerega bi tudi še opozorila, je člen 52, ki govori o
               starostni pokojnini brez zmanjšanja, to se pravi o tistih primerih, ko se pač lahko
               nekdo upokoji tudi brez, pri nižji starosti kot je polna starost in ne nosi nekih
               posledic. Jaz zdaj nisem razlagala celega sistema, mislim, da toliko daleč ste
               pravzaprav bili vsi seznanjeni, namreč starost in fleksibilnost upokojevanja pomeni
               to, da lahko nekdo se pri minimalni starosti upokoji, to je pri teh 58 letih oziroma
               še nekaj manj, če uveljavlja te bonitete, o katerih sem govorila, pri čemer pa seveda
               nosi posledice svoje odločitve v tem smislu, da se mu pokojnina za manjkajočo starost
               do polne starosti znižuje. Znižuje se mu z določenim odstotkom, pri čemer bi
               opozorila pravzaprav na člen 51, na to lestvico, ki kaže na ta odstotek in ki ni več
               tako enoznačna kot je bila v začetku, ko smo rekli, da je 0,3% za vsak manjkajoči
               mesec, ampak ugotavljamo, da je odvisno, da je to odvisno tudi od dopolnjene
               pokojninske dobe. Tako da praktično pri 44 letih ali pa 46 letih teh malusov,
               takoimenovanih, ni več. Malusov tudi ni v primeru, da nekdo dejansko se mora
               upokojiti, ne zaradi svoje volje, ampak zaradi nekih objektivnih razlogov, to se
               pravi, da je prišel v brezposelnost, da je zaradi stečaja, da je bil presežek, da gre
               za invalida ali pa za neko dalj časa trajajočo brezposelno osebo, to se pravi takrat
               pravzaprav teh zmanjšanj ni.</p>
               <p>No, kar se mi zdi tudi pomembno, zdaj, če govorimo o teh možnostih upokojevanja in o
               tistih težavah, na katere tudi opozarjajo, tudi opozarjajo v nekaterih panogah,
               posebno panogah, ki so težje, kjer zaposlujejo veliko ženske delovne sile, na primer
               tekstil itn., tudi tu seveda se sami zavedamo, da polna starost doseči bo relativno
               težko in zaradi tega je v samem okviru zakona predvideno tudi možnost dodatnega
               zavarovanja in sicer dveh oblik dodatnega zavarovanja, na eni strani obveznega
               dodatnega, ki bo nadomestilo sedanjo beneficirano delovno dobo oziroma zavarovalno
               dobo s povečanjem, na drugi strani pa možnost prostovoljnega dodatnega zavarovanja,
               ampak seveda v nekem smislu kolektivnega, ki bi omogočalo potem tudi seveda na eni
               strani višje pokojnine tem, ki se bodo za to odločili oziroma tudi možnost
               pravzaprav, da se jim ta razlika, ki bi izhajala iz eventualnih odločitev, da gredo
               nekoliko prej v pokoj, zmanjšala ali pa pravzaprav popolnoma odpravila. Gre za to, da
               pač iz tega naslova bi potem nekdo dobil še del pokojnine in bi s tega seveda lahko
               nadomestil tudi tisto, kar se bo znižalo, če bi šel prej v pokoj kot z neko polno
               starostjo.</p>
               <p>Drugi del, na katerega sem želela opozoriti in na katerega verjetno bo danes tudi tu
               opozorjeno, je procent, ki se znižuje. Videli ste, da je sedanja odmer za 15 let dobe
               35% in od 35% naprej se seveda potem vsako leto vrednoti, pri čemer obstoja razlika
               zdaj med ženskami in moškimi po veljavnem zakonu, tako da pravzaprav ženska s polno
               dobo 35 let pridejo na 85%-no odmero, medtem ko moški pridejo to 5 let kasneje.
               Seveda teh 5 let se potem preko te prispevne, te odmerne stopnje se pravzaprav, se
               preko tega procenta znivelira. Zdaj v prihodnje je leto pravzaprav vredno enako za
               moške in za ženske, starta se z 32,5% za 15 let, kar pomeni 2% in pol manj kot do
               zdaj, potem pa vsako leto je vredno pač 1,5%. To seveda pomeni, da ženska sicer lahko
               gre za 38 leti dobe v pokoj, bo se ji pa to seveda poznalo 3% pri odmeri pokojnine, v
               kolikor ne bo pač imela nekje kakšnih drugih bonusov Zdaj, jaz bi povedala, da v prehodnem obdobju, mi smo
               delali relativno veliko izračunov, v prehodnem obdobju so generacije, ki bodo zdaj
               naslednjih 10, 15 let prihajale v pokoj, seveda se bodo te razlike relativno dobro
               znivelirale zaradi tega, ker ni več zgornjih limitov pokojnine, to se pravi ni več
               85% in celo nekateri izračuni kažejo, da bodo te vmesne generacije, posebno žensk
               pravzaprav tudi nekaj celo pridobile v tem obdobju. Namreč prehoden režim je tak, da
               vse, kar je nekdo že dosegel v sedanjem sistemu, vnese v prihodnji sistem. To
               konkretno pomeni, da se nese tudi tisti zdaj pridobljeni procent v prehodni sistem in
               šele od uveljavitve zakona bo leto vredno 1,5. Torej nekdo, ki ima na primer že 80%
               zasluženih, po starem starta z 80% in potem vsako leto naprej in tisti, ki so bližje
               pravzaprav upokojitvi, bodo v tem sistemu zdaj prehodnem lahko nekaj pridobili in
               tudi, če bo treba podaljšati še eno leto ali pa dve leti glede na potrebno starost
               ali pa potrebno dobo, seveda se jim bo to poznalo tudi pri sami odmeri. Za mlajše so
               seveda te razlike večje in bodo večje, tu je treba vedeti, da zaradi tega pa mislimo,
               da je pomemben tisti drugi del zakona o dodatnem zavarovanju, predvsem tudi o
               dodatnem prostovoljnem, ki pač omogoča določene sheme za zavarovanje, za odpravo teh
               razlik, ki bodo nastale pri samih odmerah pokojnine in v katerega smo seveda mi
               vgradili te mehanizme, ki jih zdaj ni, ker na koncu koncev gre za pravzaprav za
               tretji steber, če bi tako rekli, torej gre za prostovoljno zavarovanje, ampak seveda
               z določenimi olajšavami. Torej, če bo to zavarovanje tam v tistih kolektivih, v
               tistih podjetjih, kjer se bodo za to odločili, seveda pomeni da je to tudi davčna
               olajšava za tisti del, ki bo šel v to zavarovanje, torej ne to kot do zdaj, ker pač
               tako zavarovanje lahko gre v tiste 3% olajšav, ampak praktično bo šlo do neke meje v
               celoti. Mi smo rekli tukaj 30.000 tolarjev pravzaprav mesečno, kar pomeni 360.000
               letno, nek limit smo dali, ker drugače verjetno pa bi naredili prevelike razlike med
               tistimi z majhnimi dohodki in z velikimi in bi pravzaprav protežirali tiste, ki imajo
               velike plače in bi se lahko na ta način davčnim, mislim davku, dohodnini precej
               izmuznili, medtem pa tisti, ki od plače ne bi mogli toliko dati, seveda te možnosti
               ne bi imeli. Toliko v teh osnovah. Saj pravim, težko je pravzaprav en zelo velik
               zakon, obsežen, z veliko spremembami predstaviti, mogoče samo to bi še rekla, da
               zakon, če bi ga tako gledali, sistemsko, lahko rečemo, da pravzaprav v tem delu
               obveznega zavarovanja so predvsem spremembe. Tu ne moremo reči, da gre za nov koncept
               ali pa nov sistem zakona, ampak gre za spremembe v nekem smislu, medtem ko pa drugi
               del zakona, ki se pa nanaša na dodatno zavarovanje, je pa seveda nekaj popolnoma
               novega.</p>
               <p>Mogoče še ena ugotovitev, ki se tudi pojavlja zdaj v razpravah, zakaj z enim zakonom
               pravzaprav reševati vse skupaj. Sistemsko je to lahko, mislim bi se dalo o tem
               debatirati in razumem jaz tiste pravnike, ki tem rešitvam niso najbolj naklonjeni,
               ampak treba je pa vedeti nekaj, da če ne bomo pravzaprav vsega skupaj peljali
               istočasno, potem se nam lahko zgodi, da bo en sistem šel naprej, z drugim pa
               pravzaprav bomo kasnili in zelo škoda bi bilo, da ne bi istočasno oziroma mislimo, da
               moramo istočasno odpreti tudi te možnosti dodatnega zavarovanja, davčne olajšave, ker
               drugače bomo pa te generacije, ki prihajajo in ki bodo šele začele delati, pravzaprav
               v en slabši položaj postavljati in bodo morali dalj časa čakati pravzaprav, preden bi
               jim že dali ene dodatne možnosti tudi za razmišljanje ali pa reševanje njihove
               socialne varnosti za stara leta. Toliko uvodoma. Hvala.</p>
            </sp>
            <sp xml:id="SDT2-KZPEM-Redna-015-1999-02-05.sp3">

               <speaker>PREDSEDNICA DARINKA MRAVLJAK:</speaker>

               <p>Hvala vam za predstavitev. Glede na to, kar ste rekli, da sta dve materiji
               pravzaprav v tem zakonu, bi rekla, da življenjska logika ni vedno čisto ista kot
               pravna logika in meni se zdi tudi smiselno, da se vse skupaj sprejema istočasno. Je
               pa želel besedo gospod Potočnik, pa bi mogoče prej, ko verjetno imate vprašanje za
               gospo Belopavlovičevo. Ali se strinjate, da urad najprej predstavi stališče?</p>
            </sp>
            <sp xml:id="SDT2-KZPEM-Redna-015-1999-02-05.sp4">

               <speaker>VERA KOZMIK:</speaker>

               <p>Hvala. Kot je rekla že gospa predsedujoča, se urad za žensko politiko takoj, ko je
               bila pred nami Bela knjiga, aktivno vključil v javno razpravo, organizirali smo tudi
               javni posvet in predstavili tudi svoja stališča in moram reči, da je predlagatelj
               nadalje v tem predlogu zakona tudi nekaj od naših stališč upošteval, sicer predlog
               polne starosti 63 let in pa tudi postopnost zmanjševanja oziroma te različne maluse
               glede na delovno dobo. Poudariti moram, da pač urad za žensko politiko se strinja, da
               je reforma pač pokojninskega sistema nujna, potrebna iz razlogov, ki smo jih že
               večkrat slišali. Mi pač poudarjamo to, da bi istočasno mogli biti usmerjeni tudi na
               uvedbo drugih ukrepov, na področjih, ki bi bolj prispevali k uravnoteženi delitvi
               dela v družini, enaki obravnavi žensk in moških na trgu delovne sile in pa večji
               dostopnosti žensk do področij odločanja. Tukaj je pač pohvalen tudi predlog zakona o
               starševskem dopustu in družinskih prejemkih, ki že uvajanje, tak ukrep to je ta
               očetovski dopust, 45 dni, ki je neprenosljiv in mislimo, da je pač to že en ukrep na
               nekem drugem področju, ki vodi k večji enakosti žensk in moških v družbi. Tako da
               zdaj, če bi se usmerila pa samo na ta zakon.</p>
               <p>Imamo nekako na uradu za žensko politiko v tem trenutku dva stališča in sicer prvo
               naše stališče oziroma pripomba se nanaša na takoimenovane pogoje za minimalno starost
               in minimalno delovno dobo, ki je potrebna, da se nekdo upokoji pri teh minimalnih
               pogojih. Pač predlog zakona določa različno starost glede na spol, glede starostne
               pokojnine in tudi enake odmerne odstotke. Zdaj mi menimo, da to ni čisto v skladu z
               direktivo 79/7, ki govori o enakosti na področju socialne varnosti in sicer ta
               direktiva pravi, da lahko država sprejme različno starost, ampak ne sme povzročiti
               indirektne diskriminacije, torej da pač bi pri neki različni starosti ne smela
               nastati neke neenake koristi in me pač menimo, da v primeru predloga zakona pomeni,
               da zaradi neenakih odmernih odstotkov ob izpolnjevanju teh minimalnih pogojev za
               upokojitev, prihaja do neke indirektne diskriminacije. Če to ponazorim, to pomeni, da
               pač minimalna starost, ki je za oba spola določena 58 let, ženska mora izpolnjevati
               pogoj vsaj 38 let delovne dobe, moški pa vsaj 40 in pri teh minimalnih pogojih, če se
               upokoji moški ali ženska, ima ženska 3% nižji odmerni odstotek, ker oba starata pri
               15-ih letih delovne dobe z enakim odstotkom in potem se tudi enako povečuje, tako da
               me pač menimo, da bi tukaj bila potrebna neka korekcija, ali da bi se določilo, da je
               pač za ženske in moške različni odmerni odstotek pri dosegi 15-ih let delovne dobe,
               ker pač menimo, da tukaj bi lahko nastala ta indirektna diskriminacija.</p>
               <p>Druga zadeva, na katero bi pa še opozorila. Mi menimo, da je pač to, ta določitev
               različnega znižanja starosti za nego in varstvo otroka, odvisnega od števila glede na
               otroka, nek ukrep demografske politike in je pač vprašaljivo, če te elementi
               demografske politike sodijo v ta zakon in ta bonus, ki je za nego in varstvo otroka,
               je lahko kvečjemu kompenzacija z neformalno in neplačano delo z otrokom in tukaj se
               postavlja vprašanje, ali je res treba različno vrednotiti glede na število otroka
               vsakega otroka več in me nekako predlagamo, da bi bilo za vse otroke enako in to eno
               leto. To sta dve taki čisto konstruktivni pripombi na sam zakon, na ostale zadeve se
               jaz zdaj ne bi osredotočala, da ne bi bila tudi predolga in če bo potem kakšno
               vprašanje v razpravi. Hvala.</p>
            </sp>
            <sp xml:id="SDT2-KZPEM-Redna-015-1999-02-05.sp5">

               <speaker>PREDSEDNICA DARINKA MRAVLJAK:</speaker>

               <p>Hvala za predstavitev. Zanima me, ali ima na to temo še zavod za pokojninsko in
               invalidsko zavarovanje kaj za dodati? Ne. Potem prehajam na razpravo poslancev. Prvi
               se je k besedi javil gospod Potočnik.</p>
            </sp>
            <sp xml:id="SDT2-KZPEM-Redna-015-1999-02-05.sp6">

               <speaker>FRANC POTOČNIK:</speaker>

               <p>Hvala lepa za besedo. O dveh stvareh bi rekel, eno je načelno, eno pa konkretno. To
               načelno izhaja iz imena naše komisije, ki je komisija za politiko enakih možnosti, za
               razliko, ki je bila v prejšnjem mandatu podobna komisija za žensko politiko in jaz se
               strinjam oziroma tudi ugotavljam tako kot vi, da se položaj žensk v primerjavi s
               sedanjem položajem v zvezi z upokojevanjem poslabšuje, ampak hkrati ugotavljam tudi,
               če gledamo samo žensko kot subjekt, da je pa še vedno na boljšem kot moški, ker če
               govorimo o enakih možnostih, pač je treba tudi na to opozoriti. En poslanski kolega
               bi rekel, ali je to evropska kategorija, da nista oba spola izenačena pri osnovnih
               stvareh. To ni čisto za hec, ampak mislim glede tudi na razpravo, ki je bila s strani
               predstavnice urada za žensko politiko, mislim, da je prav, da se to vsaj pove, tudi
               takšno stališče.</p>
               <p>Drugo, kar je, je pač seveda položaj mater. Jaz se s stališčem oziroma z mnenjem
               urada za žensko politiko, da to pač sodi, se ne bi strinjal, jaz mislim, da je pač
               položaj matere še celo premalo upoštevan pri tem zakonu in sicer, ko se znižuje tista
               minimalna starost glede na število otrok, se seveda postavi tudi ena spodnja meja 56
               let žensk, pri materah in pa 58 let pri ženski, če govorimo o enakih možnostih, da
               tudi to ugotovimo in seveda jasno, da recimo pri enemu ali pri dveh otrokih je ta
               omejitev starosti brezpredmetna, medtem ko pri večjem številu otrok pa bi lahko bilo
               to omejujoče. Namreč gre v bistvu en princip, saj v samih, bi rekel materialnih
               posledicah, če bi to starost znižali, ne bi veliko pomenilo. Nekje sem bral, pa bom
               približno rekel, da je pač takšnih družin s tremi ali pa več kot petimi, recimo
               štirimi ali petimi otroki, to je pod 1% oziroma s petimi otroki se mi zdi, da je tam
               komaj 0,25 ali 0,24 družin, ki imajo 5 otrok ali več, če potem to vzamemo, tako da
               bi, mislim da bi pač ta omejitev oziroma če bi sprostili to spodnjo mejo, 56 let za
               ženske ali pa 58 let za moške ali pa, da se to izenači, ne vem, bi zajela zelo majhno
               število upravičenk in upravičencev, mislim pa, da predvsem upravičenk in pa pomagalo
               ali pa dosti koristilo, hkrati pa ne bi to bil velik materialni izdatek. Toliko s tem
               v zvezi. Seveda, zdaj pa je vprašanje, če to sem sodi, je pač potrebno nekje drugje
               urediti, ampak mislim, da sodi v ta zakon, na to področje. Hvala lepa.</p>
            </sp>
            <sp xml:id="SDT2-KZPEM-Redna-015-1999-02-05.sp7">

               <speaker>PREDSEDNICA DARINKA MRAVLJAK:</speaker>

               <p>Hvala. Še kdo? Gospa Belopavlovičeva bo odgovorila.</p>
            </sp>
            <sp xml:id="SDT2-KZPEM-Redna-015-1999-02-05.sp8">

               <speaker>NATAŠA BELOPAVLOVIČ:</speaker>

               <p>Mogoče bi ta razmišljanja poskušala malo komentirati. Zdaj, prvo glede konvencije
               oziroma razmišljanja urada za žensko politiko. Tu je res stvar, kako se, kako
               pristopiš k temu. Namreč evropska zakonodaja in to zakonodaja evropske unije
               praktično že zdaj pozna tudi določene možnosti za ženske, možnosti nižje starosti,
               ampak odmera je bila vedno pravzaprav enaka in tudi mi bi lahko rekli, da to, da
               ženska lahko z 58 letom in pa dve leti manj delovne dobe oziroma zavarovalne dobe gre
               v pokoj, je v nekem smislu pozitivna diskriminacija in da pravzaprav so možnosti
               izenačene, kajti za 40 let bosta oba dobila isto, tako da tu sicer damo možnost, da
               gre prej, to je neke vrste olajšava, ampak seveda to ne pomeni višje pokojnine, je
               pa, damo ji pa sploh možnost, pogoj ji damo, da lahko gre, ker moški ne more iti.</p>
               <p>Zdaj glede položaja mater. Tu je bilo pravzaprav precej razmišljanj, koliko daleč
               lahko mi ali pa sploh starševstva, da rečem, ker na koncu koncev je to pravica, ki so
               jo lahko eden ali pa drugi vzame oziroma si jo lahko tudi razdelita, zdaj, v kolikor
               bi mi zniževali to starost, na primer, če vzamem prvo moške, pomeni, da bi šli
                  pod podpogoj oziroma da bi
               znižali starost za moške, sedanje obstoječe starosti, ker veste, da je 58 let
               pravzaprav že sedaj najnižja starost, ko gre lahko moški v pokoj. Torej, če sedaj
               damo boniteto na starševstvo, pomeni, da gremo pravzaprav nazaj; intencija zakona pa
               je kakorkoli nekoliko podaljševati.</p>
               <p>Tako, da tu so bile določene dileme prisotne, kje postaviti to mejo. In zato, ker za
               moške nismo tega želeli, znižati pod sedanjo mejo, rekli smo pa, razlika med moškimi
               in ženskami naj bi bila v vseh točkah, kjer sploh razlike še obstojajo, dve leti.
               Potem smo nekako tudi do teh 56 let prišli.</p>
               <p>Jaz bi še nekaj povedala, kar prej nisem in kar je tudi nekaj, kar gre v plus
               starševstvu ali pa materinstvu. Gre za to, da se kot doba upošteva tudi čas
               materinstva, to se pravi, tudi če ne kdo na primer ni na dopustu, porodniškem
               dopustu, za nego, torej da je doma, da je v tistem času še študent, kmečka mati ali,
               skratka, eden ali drug, se mu to šteje v pogoj dobe. To se pravi, te dobe ne izgubi,
               to, kar je do sedaj pravzaprav, če nisi bil v službi, če nisi imel dopusta, nisi bil
               zavarovan, in torej iz tega nisi imel nič. Tako, da je tudi to en korak naprej, da se
               te dobe štejejo. Na primer, v tem primeru ženska, ki bi bila pet let doma zaradi
               otrok, se ji bo tistih pet let pri teh otrocih potem štelo v dobo, kar pomeni tudi en
               plus in nek odstop od sedanje zakonodaje in mislim, da v smislu tega, kar ste tudi vi
               govorili.</p>
            </sp>
            <sp xml:id="SDT2-KZPEM-Redna-015-1999-02-05.sp9">

               <speaker>PREDSEDNICA DARINKA MRAVLJAK:</speaker>

               <p>Gospod Potočnik.</p>
            </sp>
            <sp xml:id="SDT2-KZPEM-Redna-015-1999-02-05.sp10">

               <speaker>FRANC POTOČNIK:</speaker>

               <p>Samo to bi rekel. Verjetno bo tudi na kakšnih drugih odborih tekla diskusija o tem,
               in jaz bi priporočil oziroma da bi to v sklep dali, da se vse te predvidene bonitete
               v zvezi s starševstvom v tem zakonu ohranijo, če smo se razumeli. Tako, da ne bi -
               ker lahko se tudi zgodi, da bodo druge zahteve, da pač to izpade, ampak mislim, da bi
               bilo prav, da bi mi to...</p>
            </sp>
            <sp xml:id="SDT2-KZPEM-Redna-015-1999-02-05.sp11">

               <speaker>PREDSEDNICA DARINKA MRAVLJAK:</speaker>

               <p>Torej, kar je že sedaj...</p>
            </sp>
            <sp xml:id="SDT2-KZPEM-Redna-015-1999-02-05.sp12">

               <speaker>FRANC POTOČNIK:</speaker>

               <p>Ne, to, kar je - recimo, da podpiramo, da ta komisija pač - no, to jaz pač predlagam
               - da podpira te bonitete v zvezi s starševstvom, če tako poenostavim <stage>(boste že potem
               formulirali)</stage>, da vsaj v takšni obliki, kot je v predlogu zakona sedaj zapisano, da
               tudi v zakonu ostane.</p>
            </sp>
            <sp xml:id="SDT2-KZPEM-Redna-015-1999-02-05.sp13">

               <speaker>PREDSEDNICA DARINKA MRAVLJAK:</speaker>

               <p>Hvala. Še kakšna razprava? Gospod Ciril Ribičič.</p>
            </sp>
            <sp xml:id="SDT2-KZPEM-Redna-015-1999-02-05.sp14">

               <speaker>DR. CIRIL RIBIČIČ:</speaker>

               <p>Saj ne vem, kako bomo to naredili, ali bomo potem pisno zbrali - zaradi
               nesklepčnosti. Oglasil bi se samo na tisto, kar je gospod Potočnik na začetku rekel,
               okrog enakopravnosti, saj je najbrž pričakoval mojo ali pa tudi katero drugo
               reakcijo.</p>
               <p>Res je, da tu piše "za enake možnosti". Ampak, seveda, ocena situacije je taka, da
               je problem zagotavljanja enakopravnosti žensk tisti problem, ki je vsaj v Sloveniji
               ta trenutek. Tudi če se reče, kaj je evropska kategorija - evropska kategorija, kaj
               vem, na Švedskem je polovica ministric pa 40% v njihovem parlamentu; v našem državnem
               zboru, recimo, no, da bi bilo 40 žensk od 90, bi zdajle imeli najbrž tudi drugačno
               sestavo, tukaj pa drugačno razpravo.</p>
               <p>Zdaj nekatere stvari v tem zakonu, seveda, so pozitivna destiminacija v korist
               žensk, ampak na področju materinstva, recimo, to ne more biti sporno - no, saj se
               tudi gospod Potočnik za to zavzema - ampak tukaj moški pač ne moremo enakopravno
               konkurirati; zaenkrat je še pač materinstvo vezano - ja, materinstvo ne, ampak
               starševstvo mogoče, pa varstvo otrok lahko. Pri materinstvu pa zaenkrat ne. Tako, da
               bi težko rekli, da je to privilegiranje. Tako, da s tega vidika je tudi osnova, če
               hočete, fiziološka, da ne govorimo tam, kjer bi lahko skrb za gospodinjske in druge
               stvari. Se pravi, da s tega vidika te razlike, ki so relativno majhne, se mi zdi, da
               ne morejo biti z vidika položaja moških in žensk slabe v tem smislu, da bi se moški
               lahko šteli ogrožene v smislu kršitve njihove enakopravnosti.</p>
               <p>Drugače pa ne vem, na podlagi te razprave, če bi nek osnutek stališč, pa da bi potem
               imeli možnost opredeljevanja ali na nek način bi se morali sedaj organizirati, ker ne
               verjamem, da bi sedaj neka široka razprava bila smiselna na nesklepčni seji.</p>
            </sp>
            <sp xml:id="SDT2-KZPEM-Redna-015-1999-02-05.sp15">

               <speaker>PREDSEDNICA DARINKA MRAVLJAK:</speaker>

               <p>Hvala. Gospod Potočnik, replika.</p>
            </sp>
            <sp xml:id="SDT2-KZPEM-Redna-015-1999-02-05.sp16">

               <speaker>FRANC POTOČNIK:</speaker>

               <p>Ja, saj jaz tisti prvi del, ko sem govoril načelno, sem pač načelno rekel in nisem
               nič naprej komentiral. Medtem ko v drugem delu sem govoril o materah, in v bistvu
               potem tudi pri sklepu govoril o starševstvu, ker gre za tisto znižanje starosti, ali
               za enega ali za drugega, odvisno od tega, kako se dogovorite oziroma če se ne
               dogovorite, gre pač materi. Tako, da se naj to razume v tem smislu, ne pa...</p>
            </sp>
            <sp xml:id="SDT2-KZPEM-Redna-015-1999-02-05.sp17">

               <speaker>PREDSEDNICA DARINKA MRAVLJAK:</speaker>

               <p>Jaz bi tudi dodala, da dve leti je pravzaprav nizka kompenzacija za vse delo, ki ga
               ženska opravi v družini in z otroki. Tako, da se jaz tu tudi ne bi povsem strinjala z
               enako delovno dobo. Gospod Kebrič.</p>
            </sp>
            <sp xml:id="SDT2-KZPEM-Redna-015-1999-02-05.sp18">

               <speaker>IVAN KEBRIČ:</speaker>

               <p>Dovolite, jaz menim, da je ravno v tej komisiji zelo pomembno, da sedaj v prvi
               razpravi oblikujemo določena stališča, kajti po poslovniku vlada nima možnosti ob
               prvem branju karkoli predlagati, ampak bo državni zbor na prvi obravnavi glasoval o
               določenih stališčih, zaključkih, ki so, če bodo izglasovana ta stališča oziroma
               zaključki, sklepi, obvezni za vlado, da jih vgradi v predlog zakona za drugo branje.</p>
               <p>Ne bom govoril o stvareh, ki so jih že predhodniki načeli in oblikovali. Hotel bi
               poudariti naslednje.</p>
               <p>Poglejte, v mnogih evropskih državah se uvaja ali dela reforma pokojninske in
               invalidske zakonodaje. Zakaj je pri nas tudi prišlo do tega? Osnovni razlog je samo
               primanjkljaj, finančni primanjkljaj v pokojninski blagajni. In to je tudi v tistih
               evropskih državah, ki sedaj delajo to ali podobno reformo, s tem da bi pač zagotovili
               več sredstev, prvič, za priliv v pokojninsko blagajno, drugič pa zmanjšali odliv.</p>
               <p>Zakaj je pri nas določen razlog, enostavno, poenostavljeno povedano, demografske
               spremembe. Res je, življenjska doba se daljša in če ostanemo pri starostni dobi za
               upokojitev, se podaljša doba koriščenja pokojnine. Zato je pač treba več sredstev. Na
               drugi strani pa je osnovni razlog ta, da pri nas govorimo, da so upokojenci premladi.
               Ko pa gremo iskat vzroke, zakaj so tako mladi, pod narekovajem, pa vidimo, da ni to
               samo iz dosedanjega sistema, kar se tiče delovne dobe in starostne dobe, ampak
               predvsem iz naslova predčasnega upokojevanja.</p>
               <p>Ko smo bili na študijskem potovanju v Švici in v Holandiji, sploh nimajo tega
               problema. Pa zakaj ga nimajo? Zato, ker so imeli in imajo drugi steber, ki jim toliko
               prinaša, da razmišljajo, kaj z denarjem začeti - ali zvišati pokojnine <stage>(o tem sem
               govoril s temi direktorji tega sklada)</stage> oziroma da bodo zmanjšali prispevno stopnjo.
               To se pravi, oni nimajo tega problema, čeprav imajo znatno, znatno daljšo življenjsko
               dobo, kot jo imamo v Sloveniji.</p>
               <p>Mi se moramo opredeliti v to, da bomo poskušali - še enkrat ponavljam, ne bom
               govoril o teh ženskih zadevah, ki so sedaj v tem predlogu, zadeve zaostrene, češ naj
               se izenačujejo z moško dobo oziroma malo manj, in tako naprej, ampak hočem poudariti
               to, da bi morala naša komisija sedaj že izoblikovati določena stališča, ki bi jih naj
               v državnem zboru oziroma prek odbora za zdravstvo, delo in družino poskušali v
               državnem zboru uveljaviti.</p>
               <p>In tu je neka osnovna stvar, ki danes še ni bila omenjena, kot so na primer vdovske
               pokojnine. Večina žensk preživi moške. Življenjska doba žensk je daljša od
               življenjske dobe moških. Iz tega izhaja - pustimo sedaj ob strani zakonca ali
               izvenzakonsko zvezo, vemo, da gre, in jaz poenostavljam z izrazom partnerja - če
               ostane en partner sam, so njegovi stroški nekaj nižji, fiksni stroški za stanovanje
               in določene stvari, za časopise, televizijo, če samo to navedem, je čisto vseeno, ali
               gleda eden ali gledata dva, ali stanuje eden ali stanujeta dva v stanovanju. To se
               pravi, da menim, da bi ta komisija morala tudi ne samo o tem razmišljati, ampak
               izoblikovati določeno stališče. Jasno pa je, da če se ogledujemo, kot sem študiral te
               tuje zakone, iz Švice, Holandije, Skandinavije, Nemčije, Avstrije, povsod imajo to
               vpeljano, in ne vidim razloga, če to na drugi strani govorimo o Evropski uniji, da
               hočemo tja, da smo enaki ali da bomo enaki, potem dajmo tudi to sedaj, ko je
               priložnost, vgraditi. Če ne bomo vgradili v prvem branju kot stališče in ga sprejeli,
               bo zelo težko v drugem branju s kakršnimkoli amandmajem karkoli doseči.</p>
               <p>No, lahko bi govoril še več, ampak bom zaključil z naslednjim. Poglejte, ko je šla
               bela knjiga - ta pokojninska reforma se pripravlja vsaj že dve leti - je bilo mnogo
               razprav, tudi ženski forum in vse ostalo se je izpostavljalo. Če gremo s stališča -
               jaz sem zagovornik v neki meri podaljšanja starostne dobe - zakaj? V modernem času je
               nemogoče samo z neko osnovno šolsko izobrazbo imeti kot država in ostalo perspektivo.
               To se pravi, če sem star sedem let, pa sedaj, če bo devetletna osnovna šola, sem star
               16 let. In če še vsaj nekaj se dodatno izobražujem za določen poklic, kar bo nujno,
               nujno potrebno, se pravi, pri 19., 20. letih lahko začnem delati in plačevati
               prispevke; iz tega naslova mi bo pripadala določena pokojnina, to se pravi, 19 ali 20
               let plus 40 let je 60 let starostne dobe.</p>
               <p>To je zelo enostavna računica. Jaz mislim, da se bomo ob tem, če bomo objektivno
               argumentirano ocenjevali predloge, sigurno našli določen konsenz. Da ne bodo vsi
               zadovoljni ali se vsi strinjali, to je pač pričakovati, ker je pač tako na svetu, da
               je težko vsem ustreči.</p>
               <p>Zato bi prosil, gospa predsednica, da oblikujemo nekaj stališč, jih posredujemo
               matičnemu delovnemu telesu, ki bo v torek ali sredo prihodnji teden o teh stvareh
               poglobljeno ali pa še bolj obširno razpravljalo, da bi imel tudi osnove in tudi oporo
               ali pa zahtevo ostalih teles, ki bodo to problematiko proučevala, izoblikovala
               stališča, da bo lahko tudi imel njegov predlog, tega matičnega delovnega telesa,
               večjo težo. Hvala lepa.</p>
            </sp>
            <sp xml:id="SDT2-KZPEM-Redna-015-1999-02-05.sp19">

               <speaker>PREDSEDNICA DARINKA MRAVLJAK:</speaker>

               <p>Hvala, gospod Kebrič. Vsekakor bomo na podlagi današnje razprave izoblikovali
               stališča. Ta stališča bomo, seveda na podlagi razprave,  izoblikovali, ker se mi zdi bistveno bolj smiselno,
               kot pa da komisija prej neka stališča pripravi, potem pa člani avtomatično nekaj
               glasujejo. Neka stališča so pravzaprav bila že sedaj izpostavljena in jih bomo
               enostavno oblikovali, o njih razpravljali. Medtem pa bosta prišla tudi dva člana
               ostalih dveh komisij, pa bomo to izglasovali, tako kot pri predlogu zakona o delovnih
               razmerjih, kjer je potem tudi matično delovno telo te naše predloge oziroma stališča
               povzelo, podprlo.</p>
               <p>Eno stališče je pravzaprav že gospod Potočnik izoblikoval, ki je rekel, da kot sklep
               predlaga, da naj vsi ukrepi predvidene pozitivne diskriminacije, ki so zajeti v
               predlogu zakona, ostanejo takšni, kot so. To je že eno stališče.</p>
               <p>Potem se je odprlo vprašanje procenta odmere pokojnine, in bi tudi lahko - predlagam
               - izoblikovali tako stališče. Ja, prosim?</p>
            </sp>
            <sp xml:id="SDT2-KZPEM-Redna-015-1999-02-05.sp20">

               <speaker>FRANC POTOČNIK:</speaker>

               <p>Jaz nisem sedaj tega povsem natančno razumel, formulacije tega sklepa. Lahko se tudi
               moj predlog v razpravi dopolni. Jaz sem pač govoril o pozitivni diskriminaciji v
               zvezi s starševstvom, tako da ne bo nesporazuma.</p>
               <p>Če sem že pri besedi, lahko rečem še nekaj na razpravo gospoda Kebriča. Jaz se sicer
               nisem v to poglabljal, tudi ne v izračune, tudi ne vem sicer, sedaj glede na to, da
               smo zainteresirano delovno telo, če problematika vdovskih pokojnin spada v ta naš
               delokrog - tega ne vem. Ampak bi postavil vprašanje, ki se mi je porajalo ob tem, ko
               je govoril gospod Kebrič. Recimo, če eden od partnerjev umre, se stroški v enem delu
               nič ne zmanjšajo in ostajajo enaki. Sedaj ne bom povedal svojega stališča, ampak eno
               hipotezo. Recimo, da sta dva upokojenca ali pa dve upokojenki, vseeno, ki pač imata
               enaka starost in enako delovno dobo in tudi enako pokojnino; eden živi sam ali pa ena
               živi sama, druga pa s partnerjem ali pa s partnerico drugi. Ta drugi, ko partner
               umre, bi potem po tem predlogu vdovskih pokojnin imel boljši standard, kot tisti
               drugi, ki je ves čas - recimo, da sta delala v popolnoma enakih pogojih, no, da sta v
               vsem ostalem izenačena, in je potem po tistem - zdaj jaz ne vem, za kakšen procent
               gre pri teh vdovskih pokojninah, da me ne bi sedaj kdo razumel, da sem jaz apriori
               proti ali kakorkoli, samo na to dilemo opozarjam. In se mi ne zdi, da so to potem
               enake možnosti <stage>(ampak tukaj ne gre za spol)</stage>.</p>
            </sp>
            <sp xml:id="SDT2-KZPEM-Redna-015-1999-02-05.sp21">

               <speaker>PREDSEDNICA DARINKA MRAVLJAK:</speaker>

               <p>Predstavnik zavoda za pokojninsko in invalidsko zavarovanje ima repliko.</p>
            </sp>
            <sp xml:id="SDT2-KZPEM-Redna-015-1999-02-05.sp22">

               <speaker>GOSPOD_______:</speaker>

               <p>O teh zadevah je v Skandinaviji pravzaprav že desetletja rešeno. Namreč tam vdovske
               pokojnine in pokojnine tistih, ki živijo sami, moški ali ženske, imajo določene
               dodatke, če ne dosegajo z zakonom določenega minimuma. Zato je v tem primeru, ali
               vdovec, ki dobi en del pokojnine partnerja, ki je umrl, ali pa nekdo, ki je sam in
               sploh ni bil poročen, ima neko razliko, ki mu jo država krije, zato da doseže nek z
               zakonom določen življenjski minimum.</p>
               <p>Zato je v tem primeru treba izhajati iz istega: ali nekdo, ki postane oziroma
               postane sam zato, ker je umrl partner, ali pa nekdo, ki je vse življenje sam - morata
               imeti enaka izhodišča.</p>
               <p>Jaz bi še eno stvar omenil, to je v zvezi z leti oziroma meseci, ki naj bi pripadali
               za enega ali več otrok. V bistvu gre za vprašanje mejnih stroškov ali mejnih naporov
               oziroma dodatnega dela. Razlika med imeti nič otrok ali enega otroka je velika ali
               ogromna, v načinu življenja, v stroških in tako naprej. Od enega do dveh je tudi
               znatna. Medtem ko, ko se veča število od dva na tri, od tri na štiri, na pet, so ti
               mejni stroški in mejno dodatno delo, pa če vzamemo karkoli, kuhanje, pospravljanje in
               tako naprej, in stroški za prehrano, za oblačenje, so bistveno manjši <stage>(saj to je
               znana ekonomska kategorija)</stage>.</p>
               <p>In zato je pravzaprav ta predlog vlade, izgleda, ravno v skladu s tem, se pravi,
               prvi največ, potem pa naslednji manj. Samo mislim, da je premajhen. Za prvega otroka
               8 mesecev je izredno malo, če pomislimo, kaj pravzaprav je vse potrebno, da ženska,
               na kateri je precejšen del, ne samo rojevanje, ampak vzgoja otroka in tako naprej, da
               se to nekako bolje ovrednoti. Kajti za dva otroka 20 mesecev, se pravi, manj kot dve
               leti, v primerjavi s tisto žensko, ki nima otrok in si vse življenje lahko bistveno
               drugače organizira, tudi drugače financira vse to, to enostavno nima teže.</p>
               <p>Tako, da ta lestvica, upoštevanje mejnih vrednosti, se pravi, vsak naslednji je
               manjši dodatni strošek, ni ena plus ena plus ena plus ena plus ena, ampak je malo
               manj naslednji, to upošteva, vendar s poudarkom predvsem na prvega in drugega;
               tretji, četrti, peti, šesti pa vedno manj.</p>
            </sp>
            <sp xml:id="SDT2-KZPEM-Redna-015-1999-02-05.sp23">

               <speaker>PREDSEDNICA DARINKA MRAVLJAK:</speaker>

               <p>No, na to je imel pomisleke tudi urad za žensko politiko, ki pa je izhajal iz tega,
               da se za vsakega otroka enako ovrednoti, 12 mesecev. To je bil predlog. Je pa seveda
               to zanimivo razmišljanje. In kako bi vi, na primer, oblikovali, če bi vi imeli ta
               zakon? Kaj bi, na primer, imeli za prvega otroka, kakšno boniteto?</p>
            </sp>
            <sp xml:id="SDT2-KZPEM-Redna-015-1999-02-05.sp24">

               <speaker>GOSPOD_______:</speaker>

               <p>Prvi leto, 10 mesecev, drugi recimo 6, 4, in tako naprej. Ker od petega naprej bi,
               recimo, bili po štiri mesece, ker je to - pa tudi tisti, ki imajo
               štiri...<stage>(nerazločno-ni vključen!)</stage>, pet ali ko ima šestega, je ta strošek, stalno
               govorim, mejna vrednost, ki je ne moreš upoštevati enako kot prvega. Ker vse nabave,
               vsa dejavnost v zvezi z vzdrževanjem otroka, je bistvena razlika med prvim, drugim in
               recimo, petim, šestim.</p>
            </sp>
            <sp xml:id="SDT2-KZPEM-Redna-015-1999-02-05.sp25">

               <speaker>PREDSEDNICA DARINKA MRAVLJAK:</speaker>

               <p>Hvala za razmišljanje. Besedo dajem gospodu Potočniku, ki ima konkreten primer, pet
               otrok, kako on razmišlja o tem?</p>
            </sp>
            <sp xml:id="SDT2-KZPEM-Redna-015-1999-02-05.sp26">

               <speaker>FRANC POTOČNIK:</speaker>

               <p>No, vsekakor razmišljamo lahko tako ali drugače, odvisno je tudi, kakšen cilj
               zasledujemo oziroma kaj želimo s tem doseči. Tako, da je jasno, da glede na to, da se
               jaz pač nisem mislil v tem smislu oglasiti, ampak ker je že predsednica to omenila,
               mislim, da - dobro, ta teoretična izhodišča lahko do neke mere držijo, samo praksa je
               malo drugačna.</p>
               <p>Tako, da zdaj ne vem, če bomo kakšne sklepe sprejemali, se bom že oglasil, drugače
               pa ne bi o tem, ker bi izzvenelo, da zato, ker imam sam pet otrok in pač navijam za
               tako stvar. Imam pa izkušnje, tako da lahko tudi iz izkušenj kaj povem.</p>
            </sp>
            <sp xml:id="SDT2-KZPEM-Redna-015-1999-02-05.sp27">

               <speaker>PREDSEDNICA DARINKA MRAVLJAK:</speaker>

               <p>Hvala. Gospod Kebrič.</p>
            </sp>
            <sp xml:id="SDT2-KZPEM-Redna-015-1999-02-05.sp28">

               <speaker>IVAN KEBRIČ:</speaker>

               <p>Glede vdovskih pokojnin, kolegu Potočniku manjše pojasnilo.</p>
               <p>Poglejte, tudi v inozemstvu ne pripada nikjer 100% pokojnina umrlega preživelemu,
               ampak določen odstotek. In koliko bi naj to bilo, to je pa verjetno stvar premislekov
               za drugo branje. V prvem branju je nujno, da to pride kot zaključek v predlog za
               drugo branje. Izračuni kažejo, saj imamo take in drugačne variante napravljene, ampak
               bistveno je to, da če ostane en sam, in oba sta plačevala in živela določeno dobo
               skupaj, tu moramo še vgraditi socialni korektiv, tako kot je ves naš pokojninski
               sistem na socialnih osnovah, saj že v uvodu pravi tako ustava kot ta zakon in
               prejšnji zakoni, da je zagotovljena za starost, če si bil zaposlen in plačeval
               prispevke, določena socialna varnost. Čim je to poudarjeno, socialna varnost, mora
               biti tudi tu ena varovalka. In nekdo pač dobiva, če ima že sam - govorim kot indeks
               ali primer - 150.000 pokojnine, potem še nekaj zraven dobi, saj mu je s tem, s to
               osnovo že zagotovljena določena ne samo socialna varnost, ampak določen standard.</p>
               <p>Mi želimo s tem, ko to predlagamo, predvsem tistim socialno ogroženim kategorijam,
               ki imajo, recimo, dokler živita oba skupaj, pa bom zopet povedal v nekem indeksu,
               recimo, vsak 50.000 tolarjev, je to 100.000 skupaj, živita do nekje neko solidno
               življenje, na nekem nivoju. Ampak ko ostane en sam pa dobi samo še polovico tega
               zneska, kar sta prej imela oba, tu pa moramo priznati, da postane socialna revščina.
               In to želimo rešiti s tem, da bi vsaj, recimo kot primer, 40% od partnerja, seveda pa
               tudi postopoma, kajti naša država ni tako bogata ali ne bo čez noč tako bogata, da bi
               lahko to kar čez noč naredila, ampak recimo postopoma, v štirih, šestih ali osmih
               letih, da bi prišli do določenega procenta. Mislim, da je glavni argument, ki ga ni
               mogoče ovreči, ta, da ko ostane en sam, so njegovi stroški za njega znatno višji in
               presegajo v tem določene višine pokojnine njegove zmožnosti in postane socialno
               ogrožen. Proti temu argumentu ni nobenega argumenta. Dočim na vse drugo se da tako
               ali drugače izgovarjati, češ, saj si vnaprej vedel, če govorimo o tem, da sta oba
               plačevala, sedaj eden ostane, drugo je država privarčevala, ampak to je vsak več ali
               manj z ozirom na sistem vnaprej vedel. Temu argumentu se pa ne da osporavati. Hvala
               lepa.</p>
            </sp>
            <sp xml:id="SDT2-KZPEM-Redna-015-1999-02-05.sp29">

               <speaker>PREDSEDNICA DARINKA MRAVLJAK:</speaker>

               <p>Gospa Belopavlovičeva, potem pa gospod iz zavoda.</p>
            </sp>
            <sp xml:id="SDT2-KZPEM-Redna-015-1999-02-05.sp30">

               <speaker>NATAŠA BELOPAVLOVIČ:</speaker>

               <p>Jaz sem hotela v zvezi z vdovskimi pokojninami nekaj reči. Ta ideja pravzaprav v
               Sloveniji ni nova, se pojavlja občasno vsake toliko časa, tudi ob spremembah
               zakonodaje se je pojavljala.</p>
               <p>To, kar je bilo prej s strani kolegov iz zavoda za pokojninsko in invalidsko
               zavarovanje povedano, kako te stvari na primer drugje rešujejo, rešujemo mi prek
               varstvenega dodatka. Torej, v 124. členu imamo varstveni dodatek in to je tisto, kar
               zagotavlja zavod oziroma kar država v obliki pravice zagotavlja, če pokojnina nekoga
               pač ne dosega nekega določenega minimuma, bodisi da je to sedaj starostna pokojnina
               bodisi da je invalidska ali pa če je družinska.</p>
               <p>Poznajo pač neke oblike vdovskih pokojnin, take ali drugačne, tudi drugje. Pri nas
               imamo družinske pokojnine in treba je nekaj vedeti, da naše družinske pokojnine so
               relativno, če gledamo na procent, višje odmerjene, kot so tovrstne pokojnine drugje.
               Pri nas je za enega člana družinska pokojnina odmerjena  70%. Če to gledamo v drugih državah so ti procenti
               bistveno nižji. So včasih 40%, 50% od osnove in seveda je v tem kontekstu treba
               videti tudi potem to nadaljnjo pravico do domske pokojnine. In mi nikakor ne moremo
               oziroma te možnosti, da pač v primeru, da sta bila pa oba zavarovana in bi imela oba
               pravico, potem se pa ta družinska pokojnina npr. lahko še poveča oziroma se lahko en
               del doda k starostni pokojnini, to kar poznajo ponekod. Tako da mi ne moremo pristati
               na to, da bi šle družinske pokojnine, da bi se zniževale, mislimo da bi bil to
               koncept popolnoma drugačen. Sedaj če pa dodajamo nekaj se pa moramo zavedati, da pač
               je to dodatna pravica, da je to nekaj novega ob tem, kar sicer želimo doseči s to
               reformo želimo pa pravzaprav nekako stroške omejiti oziroma jih spraviti v nek
               sprejemljiv obseg. Mi smo izračune delali, delali smo izračune npr. da bi ta ...
               sredstva zahtevala, da bi bil limit do katerega bi se to priznalo 90% povprečne
               starostne pokojnine, da bi bil 95 ali pa da bi bil 100 tudi po letih in moram reči,
               da smo ugotavljali, če bi bil 100% povprečne starostne pokojnine, da bi do tja pač
               bil limiti pokojnine starostne plus tisto, kar bi nekdo iz naslova od domske
               pokojnine dobil, nekaj čez 16 milijard, 16,7 milijard. Te izračune so nam pomagali
               delati kolegi na zavodu za pokojninsko in invalidsko zavarovanje. Tako da pravica je
               jaz moram reči lepa in na koncu koncev da se tudi razpravljati, da so stvari
               pravične, če je nekdo plačeval toliko in toliko let, da ima eden od svojcev nekaj z
               njim. Res pa da so pomisleki lahko tovrstni kot je rekel gospod Potočnik prej, da
               situacij, pravzaprav, tisti ki je sam in tisti ki sta bila včasih dva sta na koncu
               enaka in res gre tudi da se moramo zavedati, da je to nova pravica z določenim
               obsegom sredstev, ki sledijo. Tako da to je absolutno treba imeti pred očmi ko o teh
               stvareh razmišljamo. Sedaj če bo naloženo predlagatelju da o tem še naprej razmišlja
               bomo pač še določene izračune delali, smo jih pa že delali, kaj bi to pomenilo v
               različnih oblikah glede tudi na zahteve predstavnikov DeSUS-a da pač določene
               izračune naredimo.</p>
            </sp>
            <sp xml:id="SDT2-KZPEM-Redna-015-1999-02-05.sp31">

               <speaker>PREDSEDNICA DARINKA MRAVLJAK:</speaker>

               <p>Predstavnik zavoda je žele.</p>
            </sp>
            <sp xml:id="SDT2-KZPEM-Redna-015-1999-02-05.sp32">

               <speaker>GOSPOD ________:</speaker>

               <p>Gospa Belopavlovičeva ... sem jaz mislil povedati. Gre za to, da enostavno ne moremo
               izhajati, kljub temu, da se z gospodom Kebričem strinjam, da gre za neke fiksne
               stroške, ki so pač nespremenjeni. Tudi tako ... vendar da ne smemo, ne moremo
               izhajati 30 ali 40 ali pa 50% partnerjeve pokojnine.</p>
               <p>Gre za dva vidika. Socialo, se pravi zagotoviti neko dostojno življenje s pokojnino
               in pa kako en delež skrbi oziroma zagotovitve doseženega standarda. Težko je govoriti
               o ravno enaki višini doseženega standarda, če ostane en partner sam. Pa če govorimo o
               tem recimo, da se prej, da je bil par v velikem stanovanju in ko ostane nekdo sam
               verjetno tega ne bo več potreboval in bo šel v manjše in si bo na nek drugačen način
               lahko zagotavljal standard. Hočem reči. Treba bo sicer upoštevati ta vidik fiksnih
               stroškov kot pravi gospod Kebrič iz socialnega vidika. Pri zagotavljanju nekega
               doseženega standarda bo treba pa postaviti zgornjo mejo z zakonom, se pravi toliko je
               možen dodatek za zagotavljanje dostojnega življenjskega nivoja. Ne pa kar toliko od
               pokojnine. To se mi zdi, da je povšalen pristop, ki ne bo rešil zadeve in bo še celo
               lahko povečal razlike. Pri tem je treba zelo upoštevati udovci in udove in pa tisti,
               ki so vedno sami. Ki so sami in morajo skrbeti za svoj dostojen življenje.</p>
            </sp>
            <sp xml:id="SDT2-KZPEM-Redna-015-1999-02-05.sp33">

               <speaker>PREDSEDNICA DARINKA MRAVLJAK:</speaker>

               <p>Hvala. Gospod Kebrič.</p>
            </sp>
            <sp xml:id="SDT2-KZPEM-Redna-015-1999-02-05.sp34">

               <speaker>IVAN KEBRIČ:</speaker>

               <p>Ne bom več o tem govoril, ker to je lahko dolga razprava ampak se bo izoblikovalo.
               Prav gotovo bomo imeli dovolj somišljenikov, da bo nekaj prišlo v ta zakon. Želim pa,
               če bomo oblikovali oziroma hoteli pritegniti ste predsednica dejali da bomo še na dve
               stvari opozoriti.</p>
               <p>Prva je, da je tu v predlogu, v Poročevalcu 54 - 142. člen v varianti. In sicer 1.
               osnovni člen govori o usklajevanju pokojnin z ozirom na tako ali drugačno, če hočem
               poenostavljeno reči švicarsko formulo, kjer se upošteva en del usklajevanja s plačami
               en del pa z življenjskimi stroški.</p>
               <p>Poglejte. ... je poznano, da je pokojnina nadaljevanje plače. To se pravi od česar
               so bili plačevani prispevki, da boš k temu dobival tako ali drugačno ustrezno ali
               manj ustrezno pokojnino. Dejstvo je, da so bili prispevki plačani edino le in samo od
               plače, zato lobično izhaja, da se morajo pokojnine usklajevati samo in edino le s
               plačami. Vsi drugi korektivi niso ustrezni. Nikdar se ni plačevalo ali je prispevkov
               več ali manj z oziroma ali je bila inflacija ali življenjski stroški višji ali nižji,
               zato menim, če ostali člani te komisije so somišljeniki tega ali priznavajo to
               dejstvo, da to gradimo v eno od naših stališč, da vztrajamo, da ni možnosti ampak da
               se samo pokojnine usklajujejo s plačami. Ali imamo tu še en dodatni kolektiv.
               Upokojenci pravijo pustite me pri miru s tistim 0,2 dvigom plače ali pokojnine
               ustrezno, če bi se sprotno usklajevala. Gre za to, kajti govorim v primeru, da je
               malo bolj vidno ali jasneje. Upokojenec pravi, če imam 50 tisoč pokojnine 0,2% pomeni
               100 tolarjev. Za to ne dobim niti v klubu upokojencev...</p>
               <p>Druga stvar pa je. Če vgradimo eno sidro, potem opravimo ali limit en odstotek pa je
               od 50 tisoč tolarjev vsaj 500 tolarjev pa si že lahko za to nekaj kupi ali se mu
               pozna. Po teoriji ali praksi obrestno obrestnega računa res da upokojenci nekaj
               plačujejo, ampak upokojenci so vedno dejali, da so pripravljeni tudi za to reformo še
               v bodoče kaj plačevati, do sedaj so pa tako že dosti plačali, kajti ukinitev dvo
               mesečnega poračuna, usklajevanje pokojnin s plačami, z dvo mesečnim zamikom, to so
               vse tisto, da ne morejo pokojnine prehitevati plač ampak da so vedno, zaostajajo za
               plačami in iz tega izhaja, pa prosim lepo, da če se bomo zedinili za to, na to
               gradimo.</p>
               <p>In še tretja stvar. Pa se ne bom verjetno več oglašal, pa menimo, da bi bilo tudi
               prav, da zgradimo v zakon pravico do regresa ali pa rekreacijski dodatek, kakorkoli
               se to imenuje, kajti tudi v dosedanjem zakonu je ta pravica zapisana. To se pravi,
               kolikšno pa bo, to je pa že potem druga stvar ampak pravica naj bo zapisana kot taka,
               morda jo bomo v drugem branju malo bolj konkretizirali, za prvo branje je pa sicer že
               v zakonu ampak mislim da bi morali tudi to skombinirati, če se zedinimo ali pa večina
               ste za to, da ostane ta pravica zapisana v zakonu. Zakaj to govorim? V inozemstvu
               tega nimajo ampak imajo zato 13 pokojnino, ki so jo pač dobili skozi, da tako rečem,
               desetletja njihove borbe ali take, dočim imajo ravno tako in to je vezano, zakaj to
               govorim, vse je vezano na plače. Tudi zaposleni imajo 13 plačo ali pa celo 14 itn. ta
               povezava mora ostati in če jo priznavamo potem moramo to imeti tudi zgrajeno v
               zakonu. Hvala lepa.</p>
            </sp>
            <sp xml:id="SDT2-KZPEM-Redna-015-1999-02-05.sp35">

               <speaker>PREDSEDNICA DARINKA MRAVLJAK:</speaker>

               <p>Hvala gospod Kebrič. Jaz mislim da na to temo, na tisti dve zadnji, ki ste sedaj
               govorili, se pravi usklajevanje pokojnin in pravica do regresa bo tekla sigurno ena
               široka razprava v matičnem delovnem telesu in ker mi za to vsebino nismo pristojni bi
               rekla da to izpustimo, vaše razmišljanje je vsekakor dobrodošlo ampak o tem bo
               razprava. Opredelili bi se pa do tistega sklepa, ki ste ga prej načeli in sicer da
               oblikujemo stališče okrog dolskih pokojnin. To pa je naše področje in bi mogoče se v
               to osredotočili. In če imate mogoče kar konkreten predlog tega stališča bi ga
               oblikovali, bomo o tem še razpravljali in potem o njem glasovali, je pa hotela gospa
               Belopavlovič še.</p>
            </sp>
            <sp xml:id="SDT2-KZPEM-Redna-015-1999-02-05.sp36">

               <speaker>NATAŠA BELOPAVLOVIČ:</speaker>

               <p>Ne, saj jaz ... sem hotela tam v zvezi z valorizacijo pokojnin in pa eventualno v
               zvezi s tem regresom povedati. Ampak sedaj če ni razprave in verjetno res presega to
               pristojnosti te komisije nima smisla, čeprav tam se mi strinjamo. Tudi sindikati
               oziroma stališča so, naj se stvari valorizirajo na plače, tako da verjetno tu bomo v
               to šli tudi ko se bomo opredeljevali naprej, pravico do tega dodatka za rekreacijo,
               pa mi imamo kot pravico zapisano v 4. členu, tako da se mi tudi ne zdi prav
               problematično.</p>
            </sp>
            <sp xml:id="SDT2-KZPEM-Redna-015-1999-02-05.sp37">

               <speaker>PREDSEDNICA DARINKA MRAVLJAK:</speaker>

               <p>Gospod Kebrič imate konkretni predlog, konkretno stališče v zvezi z zdolskimi ...</p>
            </sp>
            <sp xml:id="SDT2-KZPEM-Redna-015-1999-02-05.sp38">

               <speaker>IVAN KEBRIČ:</speaker>

               <p>... <stage>(Ni vključen.)</stage> ...</p>
            </sp>
            <sp xml:id="SDT2-KZPEM-Redna-015-1999-02-05.sp39">

               <speaker>PREDSEDNICA DARINKA MRAVLJAK:</speaker>

               <p>Mogoče bi še, mogoče bi pa medtem ko bo gospod Kebrič našel to precizno besedilo dala
               v razpravo stališče, da naj predlagatelj pri pripravi predloga zakona za drugo
               obravnavo pri določitvi odstotka za odmero starostne pokojnine upošteva različne
               pogoje upokojevanja moških in žensk, ter naj ustrezno poveča odmerni odstotek za
               ženske. Tudi vam lahko povem, da bi se ta sprememba lahko uvrstila v prvi odstavek
               49. člena, če lahko tudi povem, kakšen je predlog, da starostna pokojnina se odmeri
               od pokojninske osnove v odstotkih glede na dopolnjeno pokojninsko dobo in sicer za
               zavarovanca z zavarovalno dobo 15 let 32,5% pokojninske osnove in za zavarovanko z
               zavarovalno dobo 15 let 35,5% pokojninske osnove, nato pa se za vsako nadaljnjo leto
               pokojninske dobe odmerni odstotek poveča za 1,5%. Samo če se predstavite.</p>
            </sp>
            <sp xml:id="SDT2-KZPEM-Redna-015-1999-02-05.sp40">

               <speaker>TANJA SELECTER(?):</speaker>

               <p>Moje ime je Tanja Selecter, se prej nisem predstavila. Jaz bi samo na to opozorila,
               da v predlogu zakona v beli knjigi pač ko je bil ta predlog ni bil pogoj minimalni
               pogoj za upokojitev vezan na delovno dobo. V predlogu zakona se je pa to sedaj
               pojavilo in ta različna delovna doba za moške in za ženske. Tukaj obstaja sedaj ta nevarnost, da ko ženska doseže
               ta minimalni pogoj 38 let delovne dobe in 58 let starosti bo imela po tem minimalnem
               pogoju 3% nižji odmerni odstotek. To v praksi lahko pomeni indirektno diskriminacijo
               za njih, kako bodo dosegle ta pogoj, bodo nekako izpolnjevale že pogoje za upokojitev
               in potem bodo v slabšem položaju. Ko imamo v sedanjem zakonu pozitivno diskriminacijo
               imajo ženske in moški enake odmerne odstotke pri nižji delovni dobi. Tukaj bo prišlo
               do tega problema, čeprav je možnosti imajo da delajo več in dosežejo enako odmerni
               odstotek, kot moški. Ampak mi smo zakon le dodali neko določilo, ki postavlja ene
               minimalne pogoje in sedaj pri vseh teh minimalnih pogojev, so moški in ženske
               različno obravnavane.</p>
               <p>Čeprav starost kot tako direktiva nam pušča na katero se sklicujemo. Tukaj mi vidimo
               problem.</p>
            </sp>
            <sp xml:id="SDT2-KZPEM-Redna-015-1999-02-05.sp41">

               <speaker>PREDSEDNICA DARINKA MRAVLJAK:</speaker>

               <p>Gospa Belopavlovičeva.</p>
            </sp>
            <sp xml:id="SDT2-KZPEM-Redna-015-1999-02-05.sp42">

               <speaker>NATAŠA BELOPAVLOVIČ:</speaker>

               <p>Mi bi se lahko strinjali, da indirektna diskriminacija tisti trenutek, če bi imeli
               delovno pravno zakonodajo tako, kot jo imamo sedaj, ko ob izpolnitvi pogojev
               delodajalec lahko tudi že delovno razmerje odpove oziroma je to eden od možnosti za
               prenehanje delovnega razmerja, ampak je nimamo več take. Nimamo več take, tega ne
               bomo več imeli v zakonu o delovnih razmerjih. Kar pomeni, dejansko je še vedno trdim,
               da je ta možnost kvečjemu pozitivna diskriminacija za ženske, da jih pustiš in jim
               daš možnost, da gredo 2 leti prej. Seveda pa imajo z 38 let dobe tako odmero kot jo
               ima moški, če bi imel 38 let. Tudi moški, da bo imel 38 let plačane zavarovalne dobe,
               2 leti ali 4 leta, da bo izpolnil pogoj, pa na račun študija in bo imel sicer 40 let
               kot pogoj, 38 let pa tiste dobe, ki bo relevantna za odmero. Tu je stvar kakor jo
               pristopiš in kakor jo gledaš. Mislim, da gre za enakopravnost, ko govorimo pri odmeri
               pri pogojih pa za ugodnost za ženske.</p>
            </sp>
            <sp xml:id="SDT2-KZPEM-Redna-015-1999-02-05.sp43">

               <speaker>GOSPA _______________:</speaker>

               <p>Sedaj v bistvu je res tako, da je v zakonu o delovnih razmerjih, ko nekdo doseže
               pogoj za upokojitev se more upokojiti, razen če ima dovoljenje delodajalca. Ena
               rešitev je, da se v novem zakonu eksplicitno tudi navede, da ob izpolnjevanju teh
               minimalnih pogojev. Nevarnost obstaja, na to smo mi že večkrat opozorili, da se bo
               enostavno to izkoriščalo. To je vprašljivo. Mislim, da je težko razpravljati o teh
               odmernih odstotkih. Tudi je dejansko eksperti zunanji in tisti domači, ki so delali
               so nas tudi opozorili na to določbo, da lahko pomeni diskriminacije. Ali se drugače
               uvesti, kako se da? Mi smo se z ministrstvom za delo o tem že pogovarjali, pa nismo
               prav nekako skupaj prišli. Ni neke pametne rešitve.</p>
            </sp>
            <sp xml:id="SDT2-KZPEM-Redna-015-1999-02-05.sp44">

               <speaker>PREDSEDNICA DARINKA MRAVLJAK:</speaker>

               <p>Jaz predlagam, da predlagatelj kljub vsemu preuči to možnost, pri drugi obravnavi.
               Ali je še kakšna razprava v zvezi s tem sklepom? Gospod Kebrič.</p>
            </sp>
            <sp xml:id="SDT2-KZPEM-Redna-015-1999-02-05.sp45">

               <speaker>IVAN KEBRIČ:</speaker>

               <p>Predlagam na to, ker nismo sklepčni ali bomo, da za sklepčnost damo korenspodenčno
               sejo, če oblikujete zaključke in se bodo vsi strinjali. Zelo, zelo težko se bomo
               sedaj našli. Jaz moram sedaj. Moram drugam iti, imam tri stvari.</p>
            </sp>
            <sp xml:id="SDT2-KZPEM-Redna-015-1999-02-05.sp46">

               <speaker>GOSPA _______________:</speaker>

               <p>Tista dva, ki manjkata samo pokličemo in prideta.</p>
            </sp>
            <sp xml:id="SDT2-KZPEM-Redna-015-1999-02-05.sp47">

               <speaker>IVAN KEBRIČ:</speaker>

               <p>Samo jaz moram ob tričetrt.</p>
            </sp>
            <sp xml:id="SDT2-KZPEM-Redna-015-1999-02-05.sp48">

               <speaker>PREDSEDNICA DARINKA MRAVLJAK:</speaker>

               <p>Saj bomo. Mislim, da se s tistim osnovnim sklepom vsi strinjamo, da je predlog
               zakona o pokojninskem in invalidskem zavarovanju primerna osnova za drugo obravnavo.
               To je ta formalni sklep s katerim se lahko vsi strinjamo. Ne bomo pa o tem glasovali,
               dokler ne prideta še ostala dva člana. Potem bomo tudi, če se strinjate sprejeli to
               stališče, ki sem ga prej prebrala v zvezi z določitvijo odstotkov za odmero starostne
               pokojnine in stališče, ki ga bo predstavil gospod Kebrič oziroma imam ga tu. V zvezi
               z vdovsko pokojnino.</p>
               <p>Zakonec ali oseba, ki je zadnja tri leta pred smrtjo zavarovanca živela z zakoncem v
               življenjski skupnosti, ki je po predpisih o zakonski zvezi in družinskih razmerjih
               pravnih posledicah izenačena z zakonsko zvezo. Ki ima pravico do svoje starostne ali
               invalidske pokojnine. Po tem zakonu tudi do družinske pokojnine ima pravico tudi do
               dela pokojnine umrlega zakonca, če izpolnjuje naslednje tri pogoje.</p>
               <p>1. Vdovec prejema svojo starostno pokojnino za katero je zavod za pokojninsko in
               invalidsko zavarovanje v Republiki Sloveniji redno plačeval prispevke za obvezno
               pokojninsko in invalidsko zavarovanje na podlagi medgeneracijske solidarnosti,
               najmanj 15 let za ženske in najmanj 20 let za moške in ima ali bi imelo ob smrti
               zakonca pravico do družinske pokojnine po umrlem zakoncu. Ne glede na prejšnji stavek
               mora imeti upravičenec v času svoje smrti pravico do svoje starostne pokojnine ali
               invalidnine za najmanj 15 let pokojninske in zavarovalne dobe v Republiki Sloveniji
               za katero je redno plačeval prispevke za pokojninsko in invalidsko zavarovanje v
               Republiki Sloveniji.</p>
               <p>2. Skupni znesek svoje in dela pokojnine umrlega zavarovanca ne presega 2-kratnega
               zneska najnižje pokojnine. Sedanja taka najnižja pokojnina po podatkih november 1998
               znaša 52.300 tolarjev.</p>
               <p>3. Vdovi, vdovcu, ki izpolnjuje pogoje in je upravičen do dela pokojnine umrlega
               zakonca, se mu ta odmeri v višini 40% pokojnine umrlega zakonca. Pripadajoči odstotek
               iz predhodnega odstavka se doseže postopoma in to v 8 letih po uveljavitvi tega
               zakona, kar pomeni, da se letno delež pripadajoče pokojnine umrlega zakonca povečuje
               po stopnji 5%. Vdova, vdovec, ki prejema družinsko pokojnino se lahko odloči sama z
               svojo pokojnino in del pokojnine umrlega zakona v vsakem času, ko je to zanje
               ugodnejše.</p>
               <p>V 4. členu predloga zakona o pokojninsko in invalidskem zavarovanju je potrebno
               ustrezno dopolniti sedanji predlog s pravico do vdovske pokojnine.</p>
               <p>Razprava. Gospod Potočnik.</p>
            </sp>
            <sp xml:id="SDT2-KZPEM-Redna-015-1999-02-05.sp49">

               <speaker>FRANC POTOČNIK:</speaker>

               <p>Prvo načelno vprašanje ne vem, če sodi na to komisijo. Mislim, da to sodi na matično
               delovno telo. To boste ocenili.</p>
               <p>Drugo kar je, ta sklep je tako konkreten in če ga še zapičemo kot trdilni, da to
               pride. Jaz ga podpreti ne morem. Ker imam premalo informacij, da bi lahko o tem
               sklepov. Ni načelni sklep, ampak je zelo konkreten. Če že bomo o tem sklepu tukaj
               glasovali, bi moral biti vsaj tako izoblikovan, da vlada naj preuči to možnost. Ker
               sicer, da mi to napišemo kot sklep, zahteve, ki ga bo potem matično delovno telo
               sprejelo ali ne, to itak mi to predlagamo matičnemu delovnemu telesu. Jaz na osnovi
               informacij, ki jih imam, čisto ekazkten sklep, da to mora biti v zakonu tako kot je.
               Za tak sklep jaz ne morem glasovati iz razlogov, ker imam premalo informacij.</p>
               <p>Če bo šlo na glasovanje, mislim, da na to delovno telo ne sodi, da gre to za matično
               delovno telo. Lahko bi glasoval za to, že če se reče, da se preuči. To gre za novo
               stvar notri. Pri mojem sklepu okoli bonitet v zvezi z starševstvem je to, kar je že
               in da to podpiramo, če se bomo tako odločili. Razlika med tema dvema sklepoma je
               velika. Ona se tudi jasno nanaša na to področje dela, ki ga ta komisija ima. Nisem pa
               siguren, lahko se tudi motim. Jaz ne trdim, da ne spada sem, ampak imam občutek, da
               ne. Sploh pa tako trdilni sklep, da to tako kot procenti in tako naprej. Zato jaz o
               tem v tem trenutku za tak sklep ne bi mogel glasovati.</p>
            </sp>
            <sp xml:id="SDT2-KZPEM-Redna-015-1999-02-05.sp50">

               <speaker>PREDSEDNICA DARINKA MRAVLJAK:</speaker>

               <p>Jaz sem prej dala razlago, da to področje spada v naš obseg del. Seveda pa nisem
               vedela za ta sklep, zato sem gospoda Kebriča poslala po ta sklep. Imamo pravico,
               gospod Kebrič ima pravico kot član naše komisije predlagati sklep, mi se pa o tem
               seveda izrečemo za ali proti. Gospod Kebrič bi dal obrazložitev.</p>
            </sp>
            <sp xml:id="SDT2-KZPEM-Redna-015-1999-02-05.sp51">

               <speaker>IVAN KEBRIČ:</speaker>

               <p>Jaz bi poenostavil ta sklep oziroma predlagal zelo enostavno. Z ozirom, da smo
               komisija, ki lahko predlaga sklep bi naj glasil.</p>
               <p>Stališče naše komisije je, da preživelemu partnerju pripada en del pokojnine
               priminulega partnerja. Verjetno kolega Potočnik se s tem strinja. S tem, da dodamo,
               da bi naj pa konkretno preciziral ta sklep matični odbor ob upoštevanju socialnega
               momenta in korektiva. Nič drugega. Potem si lahko reče, ali bo to 30% ali 40% od tega
               ali bo to 2,5-kratna povprečna starostna plača. To prepustimo strokovnjakom. Mi samo
               načelno zahtevamo, da pride v predlog zakona vdovska pokojnina. Nič drugega.</p>
            </sp>
            <sp xml:id="SDT2-KZPEM-Redna-015-1999-02-05.sp52">

               <speaker>PREDSEDNICA DARINKA MRAVLJAK:</speaker>

               <p>Mi matičnemu delovnem telesu ne moremo nič nalagati. Mi lahko eno stališče
               izoblikujemo.</p>
            </sp>
            <sp xml:id="SDT2-KZPEM-Redna-015-1999-02-05.sp53">

               <speaker>IVAN KEBRIČ:</speaker>

               <p>Predlagati imamo pravico. Predlagamo matičnemu delovnemu telesu.</p>
            </sp>
            <sp xml:id="SDT2-KZPEM-Redna-015-1999-02-05.sp54">

               <speaker>PREDSEDNICA DARINKA MRAVLJAK:</speaker>

               <p>Gospod Potočnik.</p>
            </sp>
            <sp xml:id="SDT2-KZPEM-Redna-015-1999-02-05.sp55">

               <speaker>FRANC POTOČNIK:</speaker>

               <p>Da ne bo nesporazuma. Ta sklep je v bistvu skoraj enak kot on, ker je trdilni
               oziroma zahtevani. Jaz sem rekel, da se preuči, da se ta možnost preuči. To ni bilo
               tako mišljeno. Tako, da ne bo nesporazuma.</p>
            </sp>
            <sp xml:id="SDT2-KZPEM-Redna-015-1999-02-05.sp56">

               <speaker>PREDSEDNICA DARINKA MRAVLJAK:</speaker>

               <p>Sem opozorila.</p>
            </sp>
            <sp xml:id="SDT2-KZPEM-Redna-015-1999-02-05.sp57">

               <speaker>FRANC POTOČNIK:</speaker>

               <p>Gospod Kebrič zahteva, vsaj tako sem jaz razumel, da je to sklep, ki naj bi potem
               tudi državni zbor ob prvi obravnavi sprejel, da je to notri. To sta dve možni
               varianti. Eno je, da se naloži, da preuči. Drugi pa zahteva, da to mora biti. Jaz
               mislim, če že gre, da bi moral biti vsaj tako izoblikovan, da se ta možnost preuči.
               Jaz ne vem? Jaz si tudi ne bi mogel eksplicitno odločiti za tak sklep, da to morala
               notri biti v zakonu.</p>
            </sp>
            <sp xml:id="SDT2-KZPEM-Redna-015-1999-02-05.sp58">

               <speaker>PREDSEDNICA DARINKA MRAVLJAK:</speaker>

               <p>Ne. Dejstvo je, da ne moremo drugega pri današnjih stališčih sprejeti, kot da
               matično delovno telo preuči možnost o tem, da se v zakon vključijo tudi vdovske. Da
               vlada preuči možnost, da se v zakon vključijo tudi vdovske pokojnine. Gospa
               Belopavlovič je sama bila prisotna in ve v kateri smeri je ta razprava šla. Ali se
               strinjate s tem sklepom, bi ga dala na glasovanje?</p>
               <p>Kdo je za? <stage>(?)</stage> Je kdo proti? <stage>(Nihče.)</stage></p>
               <p>Ugotavljam, da je stališče sprejeto.</p>
            </sp>
            <sp xml:id="SDT2-KZPEM-Redna-015-1999-02-05.sp59">

               <speaker>FRANC POTOČNIK:</speaker>

               <p>Se opravičujem. Ko bo štetje, da samo napotuje, ne pa obvezuje.</p>
            </sp>
            <sp xml:id="SDT2-KZPEM-Redna-015-1999-02-05.sp60">

               <speaker>PREDSEDNICA DARINKA MRAVLJAK:</speaker>

               <p>Potem drugo stališče, ki se je oblikovalo tekom današnje razprave in sem ga tudi že
               prej prebrala, ko še nismo bili sklepčni.</p>
               <p>Predlagatelj naj pri pripravi predloga zakona za drugo obravnavo pri določitvi
               odstotka za odmero starostne pokojnine upošteva različne pogoje upokojevanja moških
               in žensk ter naj ustrezno poveča odmerni odstotek za ženske. Predlagatelj naj preuči
               možnost.  Kdo se s tem sklepu
               strinja? <stage>(?)</stage></p>
            </sp>
            <sp xml:id="SDT2-KZPEM-Redna-015-1999-02-05.sp61">

               <speaker>GOSPA _______________:</speaker>

               <p>Žal mi je, ampak ne vem čisto dobro, kaj s tem sklepom pridobimo? Jaz mislim, da je
               tista osnova enaka in predvidena. Kakšne finančne posledice naj bi to imelo za sabo?
               Verjetno bo vlada se opredelila proti takemu predlogu. Sistem napravlja še bolj
               nepregleden v tem smislu.</p>
            </sp>
            <sp xml:id="SDT2-KZPEM-Redna-015-1999-02-05.sp62">

               <speaker>PREDSEDNICA DARINKA MRAVLJAK:</speaker>

               <p>Gre za to, da se 3% zmanjša pokojninska osnova zaradi tega, ker gre ženska 2 leti
               prej v pokoj. Se pravi, gre pri 58 letih. Zaradi tega je ta.</p>
            </sp>
            <sp xml:id="SDT2-KZPEM-Redna-015-1999-02-05.sp63">

               <speaker>GOSPA _______________:</speaker>

               <p>... <stage>(Ni vklopljeno.)</stage> ...</p>
            </sp>
            <sp xml:id="SDT2-KZPEM-Redna-015-1999-02-05.sp64">

               <speaker>NATAŠA BELOPAVLOVIČ:</speaker>

               <p>Mi smo se o tem prej precej pogovarjali. Če gre prej ima toliko za tiste dve leti.
               Vsako leto procent in pol, če gre z 38 leti ima 3% manj. Če gre za pa z 40 tako kot
               moški ima pa enako. Vprašanje je.</p>
            </sp>
            <sp xml:id="SDT2-KZPEM-Redna-015-1999-02-05.sp65">

               <speaker>GOSPA _______________:</speaker>

               <p>... <stage>(Ni vklopljeno.)</stage> ...</p>
            </sp>
            <sp xml:id="SDT2-KZPEM-Redna-015-1999-02-05.sp66">

               <speaker>PREDSEDNICA DARINKA MRAVLJAK:</speaker>

               <p>Ne.</p>
            </sp>
            <sp xml:id="SDT2-KZPEM-Redna-015-1999-02-05.sp67">

               <speaker>GOSPA _______________:</speaker>

               <p>... <stage>(Ni vklopljeno.)</stage> ...</p>
            </sp>
            <sp xml:id="SDT2-KZPEM-Redna-015-1999-02-05.sp68">

               <speaker>PREDSEDNICA DARINKA MRAVLJAK:</speaker>

               <p>Ne pri denarju.</p>
            </sp>
            <sp xml:id="SDT2-KZPEM-Redna-015-1999-02-05.sp69">

               <speaker>NATAŠA BELOPAVLOVIČ:</speaker>

               <p>Dejstvo je nekaj. To ima gospa Vencljeva prav. Del tega manjka se potem lahko tudi
               znovelira zaradi tega, ker so znižanja manjša, premalo se to pozna in se prinese
               notri. Del te problematike se dejansko ... <stage>(Ni razumljivo.)</stage> ... Oziroma, če gre preko
               tega se potem to pozna kot plus. To razmišljanje v bistvu je dosti pomembno.</p>
            </sp>
            <sp xml:id="SDT2-KZPEM-Redna-015-1999-02-05.sp70">

               <speaker>PREDSEDNICA DARINKA MRAVLJAK:</speaker>

               <p>Gospod Potočnik.</p>
            </sp>
            <sp xml:id="SDT2-KZPEM-Redna-015-1999-02-05.sp71">

               <speaker>FRANC POTOČNIK:</speaker>

               <p>Jaz mislim, da tukaj gre pri tej starosti in pri višini pokojnine gre za dve stvari.
               Eni bi se želeli upokojiti malo prej pa niso toliko se jim ne gre za to ker imajo
               nekaj tisočakov višjo ali nižjo pokojnino. Ampak je to že velik bonus, da lahko gre 2
               leti prej v pokoj, to ni tako kratek čas. Drugi, ki želi imeti zelo visoko pokojnino
               bo malo dlje časa delal. To je tak kompromis med enim in drugim. Jaz ne vem, jaz za
               tak sklep ne bom glasoval.</p>
            </sp>
            <sp xml:id="SDT2-KZPEM-Redna-015-1999-02-05.sp72">

               <speaker>PREDSEDNICA DARINKA MRAVLJAK:</speaker>

               <p>Jaz ga bom dala na glasovanje. Gospod Ribičič.</p>
            </sp>
            <sp xml:id="SDT2-KZPEM-Redna-015-1999-02-05.sp73">

               <speaker>DR. CIRIL RIBIČIČ:</speaker>

               <p>Jaz sem imel celo občutek, da je že izglasovan. Ampak smo potem odprli zopet to
               razpravo. Jaz bi samo eno stvar rekel.</p>
               <p>Ne bi se bal tukaj zaradi tega, ker bomo mi to sklenili bo tako v zakonu. Prvič bomo
               videli kaj bo vlada rekla, drugič kaj bo reklo matično delovno telo in tretjič kaj bo
               zbor sklenil z večino glasov. Da pa moramo mi z vidika položaja žensk imeti nekaj več
               občutka in nekaj več smisla, da to poudarjamo, mislim, da bi bilo prav lepo, če
               podpremo ta sklep. Vsaj jaz ga bom.</p>
            </sp>
            <sp xml:id="SDT2-KZPEM-Redna-015-1999-02-05.sp74">

               <speaker>PREDSEDNICA DARINKA MRAVLJAK:</speaker>

               <p>Gospod Potočnik.</p>
            </sp>
            <sp xml:id="SDT2-KZPEM-Redna-015-1999-02-05.sp75">

               <speaker>FRANC POTOČNIK:</speaker>

               <p>Gre za načelno vprašanje. Mi smo seveda tukaj v svojstvu te komisije, na državnem
               zboru bomo v svojstvu poslancev državnega zbora kot na zasedanju državnega zbora.
               Približno enaka stališča in mislim, da bi moral poslanec zagovarjati na različnih
               delovnih telesih, če gre za približno isto tematiko. Ne da bi sedaj rekel, ker sem
               pač tukaj, da sem bolj všeč ženskam, bom tako glasoval. Tam na matičnem delovnem
               telesu, če sem tudi član bom videl. Tam se bom vzdržal. Na državnem zboru, ker sem
               član vladne koalicije bom pa zopet drugače glasoval. Jaz tako ne morem.</p>
            </sp>
            <sp xml:id="SDT2-KZPEM-Redna-015-1999-02-05.sp76">

               <speaker>PREDSEDNICA DARINKA MRAVLJAK:</speaker>

               <p>Vsekakor lahko gospod Potočnik glasujete proti.</p>
            </sp>
            <sp xml:id="SDT2-KZPEM-Redna-015-1999-02-05.sp77">

               <speaker>FRANC POTOČNIK:</speaker>

               <p>Saj vem.</p>
            </sp>
            <sp xml:id="SDT2-KZPEM-Redna-015-1999-02-05.sp78">

               <speaker>DR. CIRIL RIBIČIČ:</speaker>

               <p>Ker je bilo to v repliki na mojo diskusijo. Rad bi povedal, da lahko pogledate
               stenograme in sem jaz v zadnjih treh proračunih glasoval v tej komisiji enako kot
               potem na zboru. Da pa to ne velja za predstavnike vladajoče koalicije. Praviloma ne
               velja. To ne samo za to komisijo, ampak za vse komisije. Jaz sem rekel, da ta predlog
               podpiram in bom podpiral tudi v državnem zboru. Samo imamo malo možnosti, da bo
               sprejet že na matičnem delovnem telesu. Samo to sem povedal, da se ne bi preveč bali,
               da bomo nekaj sklenili, potem bo pa to sprejeto, potem bomo pa edini v Evropi, ki
               bomo imeli ne vem kaj. Ta strah je odveč. Sedaj smo že vsi obrazložili kako bomo
               glasovali.</p>
            </sp>
            <sp xml:id="SDT2-KZPEM-Redna-015-1999-02-05.sp79">

               <speaker>PREDSEDNICA DARINKA MRAVLJAK:</speaker>

               <p>Jaz bi ga dala na glasovanje.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage> Vzdržani? <stage>(1 član.)</stage></p>
               <p>Ugotavljam, da je sprejeto.</p>
               <p>Stališče gospoda Potočnika. Sklep, da komisija predlaga, da vsi ukrepi pozitivne
               diskriminacije v zvezi z starševstvom, ki so zajeti v predlogu zakona ostanejo
               nespremenjeni. Varovalka.</p>
               <p>Kdo je za tako stališče?</p>
            </sp>
            <sp xml:id="SDT2-KZPEM-Redna-015-1999-02-05.sp80">

               <speaker>FRANC POTOČNIK:</speaker>

               <p>Ne, ne ker sklep ni čisto tako oblikovan. Ostanejo vsaj taki kot so.</p>
            </sp>
            <sp xml:id="SDT2-KZPEM-Redna-015-1999-02-05.sp81">

               <speaker>PREDSEDNICA DARINKA MRAVLJAK:</speaker>

               <p>Ostanejo.</p>
            </sp>
            <sp xml:id="SDT2-KZPEM-Redna-015-1999-02-05.sp82">

               <speaker>FRANC POTOČNIK:</speaker>

               <p>Vseh takšni, to sem jaz prej rekel, da se ne zmanjšajo.</p>
            </sp>
            <sp xml:id="SDT2-KZPEM-Redna-015-1999-02-05.sp83">

               <speaker>PREDSEDNICA DARINKA MRAVLJAK:</speaker>

               <p>Se opravičujem. Ta popravljeni sklep z dopolnilom. Da ostanejo vsaj takšni, tako
               minimalni. Dajem na glasovanje.</p>
               <p>Kdo je za? <stage>(?)</stage></p>
               <p>Jaz se opravičujem. Sedaj smo vse te vsebinske sklepe šli skozi. Nismo pa bili
               sklepčni za tisti osnovni sklep.</p>
               <p>Da je zakon primerna podlaga za drugo obravnavo.</p>
               <p>Kdo je za? <stage>(Vsi.)</stage></p>
               <p>Prosim, da toliko počakamo glede na to, da prej nismo bili sklepčni, ko smo začeli
               sejo komisije bi vas prosila, da se potrdi dnevni red.</p>
               <p>Zapisnik, predlog zakona in razno.</p>
               <p>Kdo je za 1. točko potrditev zapisnika? <stage>(Vsi.)</stage></p>
               <p>Ima kdo pod točko razno? Gospod Partljič.</p>
            </sp>
            <sp xml:id="SDT2-KZPEM-Redna-015-1999-02-05.sp84">

               <speaker>ANTON PARTLJIČ:</speaker>

               <p>... <stage>(Ni vklopljeno.)</stage> ...</p>
            </sp>
            <sp xml:id="SDT2-KZPEM-Redna-015-1999-02-05.sp85">

               <speaker>PREDSEDNICA DARINKA MRAVLJAK:</speaker>

               <p>Dajte se prijaviti, da se bo slišalo.</p>
               <stage type="time">(Seja je bila zaključena 5. februarja 1999 ob 10.56 uri.)</stage>
            </sp>
         </div>
      </body>
   </text>
</TEI>
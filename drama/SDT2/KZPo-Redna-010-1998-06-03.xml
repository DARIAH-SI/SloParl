<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="KZPo-Redna-010-1998-06-03">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za poslovnik</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-23+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">D7D2FF0C65209BD1C12565FA00353A13</idno>
               <idno type="custom" subtype="day">1C94A2F7175CDAD4C125661900308DEC</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=magdt&amp;uid=1C94A2F7175CDAD4C125661900308DEC</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#KZPo-Redna-010-1998-06-03.KZPo" n="010">
               <name>Redna</name>
               <date when="1998-06-03"/>
            </setting>
         </settingDesc>
         <particDesc>
            <listOrg>
               <org xml:id="KZPo-Redna-010-1998-06-03.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="KZPo-Redna-010-1998-06-03.KZPo">
                        <orgName key="KZPo">Komisija za poslovnik</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA POSLOVNIK</stage>
            <stage type="session">10. seja</stage>
            <stage type="date">(3. junij 1998)</stage>
            <stage type="chairman">Sejo je vodil dr. Ciril Ribičič, predsednik komisije.</stage>
            <stage type="time">Seja se je pričela ob 10.57 uri.</stage>


            <sp who="SDT2:RibičičCiril">

               <speaker>PREDSEDNIK DR. CIRIL RIBIČIČ:</speaker>

               <p>Pričenjam 10. sejo komisije državnega zbora za poslovnik.</p>
               <p>Predlagal sem dnevni red, oziroma določil splošno razpravo o delovnem besedilo
               predloga poslovnika državnega zbora.</p>
               <p>Najprej bi se rad zahvalil skupini, strokovni skupini, ki je pripravila delovno
               besedilo predloga v skladu z sklepom, ki smo ga sprejeli 20. maja lansko leto.</p>
               <p>S tem nam je skupina omogočila, da smo dobili strokovno podlago za spremembe
               poslovnika, za katere se je opredelila ta komisija.</p>
               <p>Za današnjo sejo so se zaradi nujne zadržanosti in odsotnosti opravičili Josip Bajc,
               Richard Beuerman, dr. Franc Zagožen, Vladimir Čeligoj, Miroslav Mozetič, Anton Delak,
               Zmago Jelinčič, Roberto Battelli. Namesto gospoda Čeligoja je tukaj gospod Janša,
               namesto gospoda Bajca je gospod Brenčič. Lepo pozdravljeni tudi člani strokovne
               skupine in tisti, ki delajo v strokovni službi državnega zbora in poslanskih skupinah
               in ki so posebej zainteresirani, zadolženi za povezavo med tem delom prisvojeno
               poslovnika in stališči v poslanskih skupinah.</p>
               <p>Moj predlog je naslednji. Glede na udeležbo in druge obveznosti, da opravimo kratko
               splošno razpravo, pri čemer predstavniki poslanski skupin povedo glavna stališča in
               opredelitev do tega gradiva. Da v zvezi z to razpravo sprejmemo potrebne sklepe in da
               to opravimo v relativno kratkem času. Nato pa nadaljujemo neglede na sklepčnost,
               neformolno razpravo, kjer bi bilo možno, da bi vsakdo postavljal vprašanja in dobil
               pojasnila o bistvenih spremembah, ki so predlagane. Medtem, ko bi na naslednji seji
               komisije, ki bi bila v 14 dneh ali treh tednih pa začeli obravnavo od člena do
               člena.</p>
               <p>Če bi se s takim načinom strinjali bi jaz odprl splošno razpravo, kjer bi prosil
               vsakega, ki se oglasi, da ne pove samo lastnega mnenja, ampak neko razpoloženje v
               svoji poslanski skupini.</p>
               <p>Mi smo prosili vse poslanske skupine za pisne pripombe. Dobili smo pisne pripombe
               gospoda Mozetiča, to imajo vsi, nekaj vtisov ob tekstu delovnega gradiva za
               poslovnik. Ni sicer formalno to v imenu poslanske skupine, ampak verjamem, da je to
               nastalo na podlagi razgovorov v poslanski skupini.</p>
               <p>Od državnega sveta smo dobili mnenje komisije za mandatno-imunitetna vprašanja, ki
               se nanašajo na položaj državnega sveta v poslovniku in od nekaterih članov oziroma
               strokovnih delavcev v sekretariatu državnega zbora smo dobili nekaj pisnih pripomb in
               opozoril.</p>
               <p>Odpiram splošno razpravo. Želi kdo prvi besedo? Sprašujem tudi dr. Kavčiča, če je
               potrebno, da v imenu skupine kaj pove. Prosim.</p>
            </sp>
            <sp who="SDT2:KaučičIgor">

               <speaker>GOSPOD DR. KAVČIČ:</speaker>

               <p>Ne vem, za povedati je veliko. Ampak očitno je, če sem prav razumel predsednika,
               dogovorjeno, da bi najprej poslanske skupine, glede na to, da je bilo gradivo
               pravočasno in pisno dostavljeno, povedal nekaj o svojih vtisih, če sem prav razumel.
               Torej o načelnih stališčih do tega dokumenta.</p>
               <p>Na zadnji seji sem sam že predstavil uvodoma poslovnik, delo na njem. Tako, da
               mislim, da bi bilo zelo težko v zelo kratkem času postaviti temeljne spremembe. Ampak
               mogoče bi bilo bolje, vis-a-vis težavam z sklepčnostjo, začeti z mnenji
                  predstavnikov. Poslanskih
               skupin. Hvala.</p>
            </sp>
            <sp who="SDT2:RibičičCiril">

               <speaker>PREDSEDNIK DR. CIRIL RIBIČIČ:</speaker>

               <p>Hvala lepa. Jaz bi se kar prijavil k razpravi in bi povedal tisto, kar je na podlagi
               pogovorov poslanski skupini Združene liste.</p>
               <p>Mi nimamo nekih formalnih opredelitev, ampak mi se zavedamo tega, da so spremembe
               poslovnika nujne, da je smiselno pripraviti tudi to novo besedilo, zaradi številnih
               sprememb, ki so bile že sprejete, tolmačenj, pobud za spremembe in se strinjamo s
               tem, kar je začela poslovniška komisija, ko je sprejela lanskega maja sklep, da se k
               temu delu pristopi.</p>
               <p>Pomislek imam v zvezi s tem, da se učinkovitost tolmači samo kot hitrost sprejemanja
               zakonov in drugih odločitev. To je lahko ena oblika racionalizacije, ampak meni bi se
               zdelo povečanje učinkovitosti takrat, kadar ta hitrost ne gre na škodo kakovosti.</p>
               <p>Nič ne pomaga, če hitro produciramo zakone in druge odločitve, če so potem takoj
               problemi za njihovo uveljavitvijo. Če prehaja do nekonsistentnih rešitev, do ustavnih
               sporov, do razveljavitev in do tega, da morajo vlade in drugi predlagatelji kmalu po
               sprejemu predlagati ponovno spremembe. Se pravi, da je treba težiti k takšnim
               racionalizacijam in takšni krepitvi učinkovitosti, ki ne gre na škodo tudi kakovosti
               dela. S tega vidika se mi zdi najbolj produktivna ideja, o večji vlogi matičnih
               delovnih teles. Zaradi tega, ker to pomeni vzporedno nastajanje več zakonskih
               predlogov, se pravi v istem času, v istem obdobju je možno sprejeti več zakonov, ne
               da bi trpela kakovost, ker bodo poslanci v svojih matičnih delovnih telesih se bolj
               poglobljeno ukvarjali z posameznimi zakonskimi projekti.</p>
               <p>Mimogrede, če prenašamo na delovna telesa nekatere odločitve, ki jih do sedaj
               sprejemal državni zbor, potem to ne bo šlo skupaj z idejo o zapiranju javnosti. Si
               predstavljam seveda, da je možno razpravljati o tej ideji, veste da je bilo tukaj
               nekaj že zelo argumentiranih odmevov v javnosti na ta predlog, ampak gotovo odločitev
               o tem, o usodi nekega zakona v prvi fazi zakonodajnega postopka, nebi mogla biti
               sprejeta na zaprti seji.</p>
               <p>Moja bistvena ocena pa tudi vtis v poslanski skupini je, da se učinkovitost poskuša
               s temi spremembami poslovnika dosegati precej enostransko. Se pravi, da se poskuša ta
               učinkovitost graditi z omejevanjem pravic opozicije.</p>
               <p>Velika večina sprememb v tej smeri, mnoge od njih so po moje tudi upravičene. Jaz
               sem recimo prepričan, da je omejevanje časa, ki je namenjen razpravi, da je to
               smiselno racionalno, da se omeji v večji meri kot do sedaj. Da je treba dolžiti
               možnosti prekinjanja dela z odmori, to kar je sedaj bolj ali manj absolutna pravica
               poslanskih skupin. Da tudi ne moremo na enak način kot do sedaj gledati na vprašanje
               obstrukcije. Če se samo te spremembe in če gredo spremembe samo v tej smeri,
               poenostavitev in racionalizacije, pride do neuravnoteženosti rešitev.</p>
               <p>Jaz sam imam nekaj predlogov, ki jih podpirajo tudi v poslanski skupini, ki bi
               uravnoteženosti besedila prispevali.</p>
               <p>Omenil bom štiri take predloge.</p>
               <p>1. Po našem mnenju je treba precej strogo omejiti možnosti, da vlada in poslanci
               vladne koalicije vlagajo amandmaje na vladne predloge. Če to uveljavimo, če to idejo
               sprejmemo, potem bomo lahko utemeljili, da nam gre res za racionalizacijo, se pravi
               omejujemo tudi vlado in vladno koalicijo, ne pa samo opozicije. To bi bilo seveda
               tudi smiselno, kakšna je logika, da vlada daje amandmaje na svoje predloge. Da vladni
                  poslanci dajejo amandmaje na
               predloge vlade, ki jo podpirajo. Jaz verjamem, da tukaj brez izjem ne bo moglo iti.
               Ena od izjem, ki se meni zdi smiselna, je, da takrat, kadar pride do porušenja
               konsistentnosti zaradi sprejetega amandmaja opozicije, da ima takrat vlada možnost
               predlagati amandma, da vse to ravnotežje vzpostavi. Ne zdi se mi pa logično v nekem
               racionalnem zakonodajnem postopku predvidevati možnosti, da tisti, ki predlaga zakon,
               potem v vseh obravnavah predlaga ogromno število amandmajev, in to se pri nas dogaja
               vsakodnevno, tudi v stvareh, ki jih imamo na tem tekočem zasedanju.</p>
               <p>Drugi predlog. Predlagam, da bi moral po poslovniku - zaenkrat imamo to določeno v
               poslovniku - na prva tri vprašanja opozicijskih poslancev odgovarjati predsednik
               vlade. Kolikor imamo pač opozicijskih poslanskih skupin, toliko bi moralo biti teh
               prvih vprašanj in na ta vprašanja bi moral odgovarjati predsednik vlade na vsakem
               zasedanju. Ideja je, pač na podlagi izkušenj drugih - v angleškem parlamentu je tako,
               da enkrat na teden odgovarja predsednik vlade pol ure na vprašanja, ki jih dobi od
               opozicije, od poslancev, ne samo iz opozicije, in se to z žrebom določa, na katera
               vprašanja bo odgovarjal, to je približno štiri ali pet vprašanj praviloma. V čem je
               prednost te rešitve? Za opozicijo, seveda, da ključna vprašanja postavijo, za vlado,
               da ima o ključnih vprašanjih vsak trenutek pripravljene odgovore in z njimi seznanja
               javnost, in za javnost večji interes, ko bo prišlo tukaj do soočenja na najvišji
               ravni med predsednikom vlade in pa opozicijo, voditelji opozicije, vodji poslanskih
               skupin, predsedniki opozicijskih strank.</p>
               <p>Tretji predlog. Učinkovito bi morali preprečiti zlorabo nujnih postopkov. Verjetno
               ni nobenega poslanca, vsaj jaz nisem tega mnenja, da nujni postopki niso smiselni;
               smiselno so, kadar gre za izredne potrebe države. To, kar se dogaja, in o tem imamo
               zelo široko zgodovino, pa je, da se te izredne potrebe in druge stroge določbe, ki so
               bile že zdaj določene in ki bi bile zdaj določene še nekoliko strožje, da se
               zlorabljajo, da se široko tolmačijo. In to se pokriva z večinskim glasovanjem
               vladajoče koalicije. Skratka, ne nasprotujem nujnim postopkom, nasprotujem zlorabi
               nujnih postopkov za situacije, kjer očitno ne gre za to, da bi bili pogoji
               izpolnjeni. Moj razmislek je takšen, da bi na strokovni ravni, recimo sekretariat za
               zakonodajo ugotovil pomislek, izrazil dvom in da bi v takih primerih odločali z
               dvotretjinsko večino prisotnih poslancev, se pravi, z večino, ki je predpisana za
               poslovniške odločitve, za pravila igre.</p>
               <p>Četrti predlog. Morali bi s poslovnikom zavezati vodstvo državnega zbora, da
               zagotovi takšno načrtovanje dela, da bo v naprej za vsako sejo jasno, kdaj je
               razprava, kdaj je odločanje, da bo s tega vidika več reda, ker je v interesu tako
               opozicije kot vladajoče koalicije.</p>
               <p>Zdaj pa samo še nekaj besed o tem, kar predlaga tudi kolega Mozetič v svojem pisnem
               prispevku. Gre za idejo, da bi spremembe poslovnika uveljavili z novo mandatno dobo.
               To po mojem mnenju ne pomeni, da bi zdaj počasi delali te spremembe. Nasprotno, treba
               je čim bolj pohiteti in to sprejeti. Ampak gre za idejo, da bi v prehodnih določbah
               opredelili, da stopijo te spremembe v veljavo z novo mandatno dobo. Zakaj se mi zdi
               to zelo smiselno razmišljanje in smiselen predlog? Zaradi tega, ker bi to
               razbremenilo vsakega od nas, da gleda na poslovniške spremembe glede na trenutno
               pozicijo, ki jo zaseda. Jaz se že vseskozi zavzemam za tako ureditev v poslovniku, ki
               je sprejemljiva tako za vsakega, če je v opoziciji, kot če je v vladajoči koaliciji.
               Da bi razbremenili to trenutno razmerje političnih sil in vpliv tega razmerja na to
               razpravo, da bi v ospredje stopili strokovni argumenti in pa tisti argumenti, ki niso
               pogojeni s trenutno pozicijo posameznega poslanca, posamezne poslanske skupine in
               stranke, se mi zdi takšen predlog zelo smiselen. Skratka, govorimo o nekem
               poslovniku, ki naj bi dalj časa veljal, ki ne želi poseči v trenutno razmerje  političnih sil, ampak bo veljal za
               vse nas, ne glede na to, v kakšni poziciji se bomo po naslednjih volitvah znašli.
                  <gap n="..."/> <stage>(Tehnična napaka pri snemanju - slišita se dve seji hkrati.)</stage><gap n="..."/></p>
            </sp>
            <sp who="SDT2:JanšaJanez">

               <speaker>JANEZ JANŠA:</speaker>

               <p><gap n="..."/> lahko zavedali vseh posledic.</p>
               <p>V gradivu, ki je pripravljeno, so nekateri popravki, ki so logični in okrog katerih
               najbrž ne bo težko doseči soglasja. So pa predlagane tudi spremembe, ki izhajajo iz
               nekih političnih ocen in usmeritev, in ki po mojem mnenju nikoli ne bi smele priti
               kot veljavna načela ali pa veljavni členi v ta poslovnik. Da stvar seveda ni brez
               zgodovine, priča recimo koalicijska pogodba med LDS-om in Ljudsko stranko, v kateri v
               poglavju E, v točki 2, piše, da <q>"je ena od prioritet koalicije sprejetje novega
               poslovnika Državnega zbora Republike Slovenije, ki bo bistveno poenostavil sedanji
               zakonodajni postopek, poenostavil način glasovanja in zmanjšal število glasovanj ter
               okrepil položaj vlade v zakonodajnem postopku ter še zlasti določil prioriteto pri
               obravnavi zakonov s podobno vsebino"</q>. Skratka, v nekaterih ključnih predlaganih
               spremembah se odraža ta cilj, ki si ga je vladna koalicija postavila v 2. točki
               poglavja E. Ta cilj je seveda legitimen, vendar pa ga ne bi smeli zdaj prodajati kot
               nek skupen interes, ker gre očitno za politični cilj strank, ki so trenutno v vladi.
               Da je temu tako, priča tudi resolucija Liberalne demokracije o potrebnih spremembah v
               ustavno opredeljenem političnem sistemu, ki so jo sprejeli na kongresu v začetku
               letošnjega leta v Mariboru, in ki govori tudi o spremembi poslovnika. Liberalna
               demokracija si je zadala za cilj, da  predlaga in doseže spremembe v ustavno opredeljenem političnem
               sistemu na dva načina. Prvič tako, da spremeni poslovnik državnega zbora, in drugič
               tako, da spremeni ustavo. O ustavi zdaj ne bi govoril.</p>
               <p>Glede poslovnika pa so napisali, da <q>"je potrebno spremeniti poslovnik, v katerem je
               potrebno zakonodajni postopek posodobiti in predvsem poenostaviti, kar velja še
               posebej za sprejemanje aktov o državnem proračunu. Zato bo potrebno v poslovniku
               državnega zbora jasneje postaviti pravila zakonodajnega postopka, racionalizirati
               njegove posamezne faze ter predvsem okrepiti tudi vlogo parlamentarnih delovnih
               teles, ki jih mora biti manj, odražati morajo politično sestavo državnega zbora, da
               bi lahko učinkovito razbremenila plenarna zasedanja ter odražala njegovo strukturo."</q>
               Skratka, gre za jasno ambicijo, da državni zbor in struktura parlamenta postanejo
               izključno odslikava koalicijskih razmerij.</p>
               <p>V veliki meri je v tem gradivu, ki smo ga dobili, to tudi uresničeno. Stvari, ki so
               po mojem mnenju take, da v temelju krnijo avtonomijo državnega zbora, in so zaradi
               tega nesprejemljive in tudi ne dosegajo tistih ciljev, ki se jih tukaj postavlja v
               obrazložitvi kot ključne - se pravi, večja učinkovitost, večja kvaliteta sprejetih
               zakonov in drugih odločitev - so pa naslednje:</p>
               <p>S tem poslovnikom se poskuša preslikati vladno razmerje v kolegij državnega zbora,
               ki po teh predlogih ne dobiva oziroma ne krepi svoje svetovalne vloge. Tukaj so po
               mojem mnenju potrebne spremembe. Mislim, da je tudi gospod Mozetič to napisal v tem
               smislu, da bi moral ta kolegij odločati o tehnologiji dela v tem smislu, da se
               vzpostavi nek red, da se ve, kdaj so seje delovnih teles, da se ve, kdaj je kakšna
               seja, da se ve, koliko časa bodo seje trajale in tako naprej. Skratka, v zvezi s tem
               bi ta kolegij moral dobiti pooblastila, nikakor pa se z načinom odločanja, ki je
               tukaj predlagan, ki naj bi bil zgolj odslikava razmerij v vladi, ne sme odločati o
               stvareh, kot so: postopek, po katerem se sprejema zakon, in druge zadeve, ki so v
               temelju vsebinske narave. O tem, po kakšnem postopku gre nek zakon v proceduro, od
               tega je včasih odvisno več kot od samih členov, ki so tam napisani. To vsi vemo.
               Seveda si vlada želi, da bi lahko imela te svoje odslikave, v rokah ta instrument,
               vendar pa je to po mojem mnenju nesprejemljivo, vpletanje izvršilne oblasti v
               zakonodajno.</p>
               <p>Druga ambicija, ki se niti ne skriva, je ambicija, da se omejijo razprave poslancev.
               V poslovniku je predlagano, da se to naredi, če tako odloči večina, kar pomeni, da
               lahko večina vedno izglasuje, da manjšina sploh nima besede oziroma da lahko stvari
               obrazloži samo v času, ki ne zadošča za to, da karkoli poveš. Ta ambicija ni izražena
               samo v tem poslovniku, ampak tudi v stalnih predlogih na teh izrednih sejah o tem,
               kako se mora razprava omejiti.</p>
               <p>Tretja stvar. V poslovniku, ki je predlagan v gradivu, ki zasleduje isti cilj, je
               predlog oziroma možnost, da se izključi javnost iz dela delovnih teles, kar je
               eksplicitno predlagano, kljub temu, da se po drugi strani predlaga, da se prva
               obravnava zakonov opravi na sejah delovnih teles, s tem da pa javnost pri tem ne bi
               smela biti prisotna. Ta predlog se povsem ujema tudi z amandmaji, ki jih je vlada
               dala na ta zakon o neposrednih prenosih sej državnega zbora, kjer je k vsem členom
               zakona, ki je že prestal prvo branje, predlagala enak amandma in ta amandma je zelo
               kratek: <q>"člen se črta."</q> Vlada predlaga, da se tega zakona sploh ne sprejme. Hkrati pa
               se tukaj v poslovniku predlaga, da se javnost izključi tudi iz dela delovnih
               teles.</p>
               <p>Prav tako je tukaj  v tem
               gradivu, seveda ob določenem tolmačenju, ki pa je vedno na voljo, če ga večina
               sprejme, predlagana tudi liberalizacija instituta zaprte seje. Ta institut je
               relativno omejen v dosedanjem poslovniku; zdaj se to predlaga drugače, kar z drugimi
               besedami pomeni, da vlada s tem poslovnikom potem dobila možnost, da je javnost
               skoraj popolnoma izključena iz zakonodajnega postopka. Pa ne samo javnost, tudi
               opozicija oziroma manjšina v državnem zboru bi bila lahko vedno v strahu, kdaj bo
               večina izglasovala, da nima več besede, če bi bil ta poslovnik sprejet.</p>
               <p>Skratka, po mojem mnenju so ambicije tega teksta, ki je pred nami, prevelike.
               Dejansko gre pri teh predlogih za to, kar so zapisali v resolucije Liberalne
               demokracije za spremembe v ustavno opredeljenem političnem sistemu. Nekatere stvari,
               po mojem mnenju, če bi bile tako sprejete, kot so predlagane, niso v skladu z ustavo.
               Predvsem pa se na ta način po mojem mnenju ne da doseči tega klljučnega cilja, o
               katerem je bilo rečeno tudi v začetku, da bi ga morali zasledovati, ko se sprejema
               poslovnik državnega zbora. Se pravi, večja kvaliteta končnih izdelkov, ki pridejo
               skozi zakonodajni postopek, in tudi večja učinkovitost. Najbrž ni nikogar, ki se s
               tem ne bi strinjal, vendar pa, če pogledamo analizo dela državnega zbora, potem
               vidimo, prvič, da ključni razlog za neučinkovitost ni opozicija ali pa javnost dela
               na delovnih telesih, niti dostikrat ne razmerje sil, saj ima tudi zdaj v večini
               delovnih teles večino vladna koalicija, ampak je ključni razlog za neučinkovitost,
               prvič, v dejstvu, da vlada zakone predlaga prepozno, drugič, da vlada forsira, da se
               večino nekih zelo pomembnih odločitev sprejema na izrednih sejah, zato imamo še
               enkrat več izrednih sej kot pa rednih <stage>(samo 10% teh sej je predlagala opozicija, vse
               ostalo vlada oziroma vladna večina)</stage>. Vlada je doslej predlagala, mislim da 25%
               zakonov, za katere je potem ustavno sodišče reklo, da niso deloma ali v celoti v
               skladu z ustavo in tako naprej. Skratka, eden od zelo pomembnih razlogov za
               neučinkovitost, pa tudi za slabšo kvaliteto končnih izdelkov zakonodajne veje oblasti
               je priprava teh predlogov, ki ni kvalitetna. Tega, mislim, da ni treba posebej
               dokazovati. Dogaja se, in to ne izjemoma, ampak redno, da vlada sama amandmira svoje
               lastne predloge, skratka, pošlje predlog v državni zbor, nato pa dobimo s strani iste
               vlade amandmaje, ki povsem spreminjajo besedilo, kar je po mojem mnenju unicum v
               parlamentarni demokraciji, in tako dalje. Tisti del krivde za neučinkovitost, pa tudi
               za slabšo kvaliteto nekaterih izdelkov tega državnega zbora, ki leži na samem
               državnem zboru, je po mojem mnenju v slabi organiziranosti dela, v tem, da moramo
               poslanci, če smo člani petih delovnih teles, mnogokrat ob isti uri kombinirati seje
               različnih delovnih teles, včasih pa ni nobene seje. Ravno na tej točki bi pa po mojem
               mnenju morali ta poslovnik tako spremeniti, da bi se vpeljal nek red, da bi se
               vedelo, kako in kaj s to proceduro. Da bi se tudi točno vedelo, koliko časa ima nek
               predlagatelj, ki vloži zakon,  potem za pripravo za drugo branje, da ni to odvisno od dobre volje
               nekoga, ampak da je določen nek rok. Tako, da bi tudi po tej plati stvari postale
               predvidljive.</p>
               <p>Mi imamo tudi vrsto konkretnih pripomb na posamezne člene, vendar kot je bilo že
               prej sugerirano, bi o tem razpravljali kasneje. Moram reči, da se strinjam s tem
               predlogom gospoda Mozetiča, da bi v primerih, kjer so predlagane ključne spremembe,
               zadevo v najboljšem primeru uveljavili z naslednjim mandatom, s tem, da takšno
               odločitev tudi, če bo sprejeta, ne pomeni, da se pa z nekaterimi predlogi strinjamo,
               ker nekateri predlogi, ki so tukaj podani, dejansko ne glede na to, kdo je v poziciji
               in opoziciji, z nekega vidika demokratičnosti po mojem mnenju niso sprejemljivi, ne
               glede na to, kdo je na vladi in kdo je v opoziciji. Morda, ne vem, pa bi se dalo to,
               razprava bo pokazala v naprej, to nemogoče reči, ločiti stvari, kjer je konsenz
               velik, in ker jih je možnost sprejeti prej od zadev, ki po mojem mnenju nikoli ne
               bodo v tem parlamentu dobile dvotretjinske podpore za sprejem, ker pač gredo v
               nasprotju s tem, kako si je zakonodajalec oziroma ustavodajalec zamislil ta politični
               sistem. Hvala.</p>
            </sp>
            <sp who="SDT2:RibičičCiril">

               <speaker>PREDSEDNIK DR. CIRIL RIBIČIČ:</speaker>

               <p>Hvala lepa. Kdo želi naslednji besedo? Predhodna razprava, želimo od poslanskih
               skupin pripombe. Saj smo dobili, od Mozetiča smo dobili pisno. Tako da, so še druge,
               ki se niso opredelile.</p>
               <p>No, takole bi rekel, predno zaključim to razpravo. Mi smo sprejeli sklep maja
               lanskega leta, kjer smo povedali, kaj so cilji. Sedaj seveda, vsakdo od nas legitimo
               lahko zasleduje tudi druge cilje, ampak tisto, kar so skupni cilji, ki jih je
               sprejela ta poslovniška komisija, jih je dovolj jasno o tem sklepu opredelila,
               povečana vloga delovnih teles, državni zbor postane lastnik zakona itn., ne bom
               našteval. Ampak glede vlade recimo, je bilo stališče jasno. Samostojnost državnega
               zbora v zakonodajnem postopku se povečuje, glede interventnih ukrepov pa se povečuje
               vloga vlade. Na ta način je bilo, recimo formulacija, ki jo jaz tudi poznam iz
               koalicijskega sporazuma, tukaj ni bila sprejeta v tem, da bi krepili vlogo vlade v
               zakonodajnem postopku, na sploh. To ne more biti skladno s tem, kar je soglasno
               sprejela ta naša komisija. Ampak seveda kriterij za presojo vseh teh predlogov je
               tisto, kar smo takrat se odločili. Seveda, kakšno stvar tudi korigiramo, jasno, ni to
               problem, ampak kriterij za presojenost ustreznosti predlogov, so vsebinski sklepi, ki
               smo jih sprejeli takrat, ko smo delovno skupino oblikovali in to, ko bomo šli
               naslednjič od člena do člena, bomo pač presojali vse te, in splošne rešitve in
               posamične rešitve s tega vidika. Morda bi bilo smiselno za to splošno razpravo, da
               pridemo do odločitve okrog tega vprašanja uveljavitve poslovnika. Zdi se mi, da bi od
               tega bilo potem marsikaj odvisno tudi v načinu nadaljnega delovanja. Želi še kdo
               besedo v tej splošni razpravi?</p>
               <p>Potem predlagam naslednje sklepe. Prvič, da ponovno pozovemo poslanske skupine k
               pisnim pripombam. Časa je bilo veliko. To velja tudi za poslanske skupine, ki so se
               tukaj opredelile, to velja tudi za SKD, tudi za Združeno listo, velja tudi za
               Socialdemokrate. Mi bi morali dobiti, ker če hočemo resno delati, moramo vzeti pisne
               predloge, ki ne bodo samo rekli na načelni ravni, ampak s konkretnimi pripombami.
               Zelo težko bomo delali, tudi naslednjič, ko bomo šli od člena do člena, če bomo za
               pripombe izvedeli šele na sami seji. Poslanske skupine naprošamo, da v času 10 dneh
               dajo pisne pripombe na predlog s predlogi sprememb zato, da bo ta razprava lažja, zato da se bo
               strokovna skupina lahko pripravila na te stvari, zato da se bodo drugi, ki se
               strinjajo ali ne strinjajo, lahko pripravili. <stage>(govor iz klopi.)</stage> Tudi na posamezne
               člene. To ne pomeni, da potem nekdo ne bo mogel še nekaj novega predlagati, ampak
               brez te pisne podlage ne moremo resno začeti delati in ko bi te pripombe, ko se ta
               rok izteče, bi sklicali naslednjo sejo.</p>
               <p>Drugi sklep, ki ga predlagam, je, da se opredeli komisija, da bi temeljne spremembe,
               ki zadevajo zakonodajni postopek, uveljavili z naslednjim mandatom. To je v bistvu
               vprašanje prehodnih določb, ampak če mi želimo - vi se vsi spomnite, da so bile
               začetne ideje, da se zelo hitro spremeni ta poslovnik, da so se pokazale kot nerealne
               in tudi danes se bojim, da če bomo poskušali po tej poti čimprej uveljaviti, da bo to
               prej vodilo do konfliktov kot do produktivnih rešitev v samem poslovniku. Se pa
               strinjam z gospodom Janšo, da so nekatere stvari, ki so lahko aktualne, ki so
               soglasne, ki bi jih lahko uveljavili takoj. Zlasti se mi zdi, da bi lahko
               razpravljali o tem, ali je kaj nujno z vidika vključevanja v Evropsko zvezo ali kaj
               takega, ampak to je stvar nadaljnjih diskusij, ampak tista temeljna sprememba, ki
               zadeva zakonodajni postopek in pravice poslancev v zakonodajnem postopku in
               poslanskih skupin in iz tega vidika tudi položaja opozicije, se mi zdi, da je
               smiselno, da se uveljavijo z novim mandatnim obdobjem. To sta ta dva sklepa, ki ju
               predlagam, preden bi šli na konkretno obravnavo posameznih rešitev. Dajem ta dva
               sklepa v razpravo. Kdo želi besedo? Ta dva sklepa dajem na glasovanje.</p>
               <p>Kdo je za? <stage>(6 članov.)</stage> Je kdo proti? <stage>(1 član.)</stage></p>
               <p>Ugotavljam, da smo to odločitev sprejeli.</p>
               <p>Predlagam, da bi odslej naprej od danes tekla neformalna razprava, v katero se
               vključujejo poleg članov komisije lahko tudi drugi, ki so predstavniki poslanskih
               skupin, strokovnjaki v državnem zboru itd. Namen je, da se predstavijo bistvene
               rešitve in da se postavijo vprašanja za stvari, ki so nerazčiščene in od tukaj naprej
               ni to več formalna seja komisije za poslovnik, ker o tem danes ne bomo odločali.
               Odločanje je prenešeno na naslednjo sejo, ko bomo šli od člena do člena. Upam, da se
               s tem načinom strinjamo in bi prosil za uvodna opozorila dr. Kavčiča.</p>
            </sp>
            <sp who="SDT2:unknown-M">

               <speaker>DR. KAVČIČ:</speaker>

               <p>Hvala. Če smem že kar v uvodu odgovoriti na nekaj prej izrečenih dilem in stališč,
               moram najprej odločno zavrniti kakršnokoli zgledovanje po nekem dokumentu LDS, za
               katerega sem danes prvič slišal, da obstaja, češ, da naj bi bil ta poslovnik nekako
               transmisija uresničevanja te politike. Poslovniška komisija in to je navedeno na 4.
               strani, je sprejela okvirna izhodišča julija pred 2 letoma na Otočcu in v teh 9
               točkah smo v delovni skupini poskušali in po mojem mnenju tudi našli ustrezne
               odgovore na ta okvirna izhodišča. Res pa je, da smo nekatera nadgradili, ker je bilo
               nujno zaradi konsistentnosti poslovnika to storiti, tako da ne morem komentirati
               politična stališča v zvezi s tem.</p>
               <p>Kar se pa tiče ključnega vprašanja, ki sta ga tako predsednik komisije kot gospod
               Janša omenjala, to je razmerje med učinkovitostjo in kakovostjo. To je večno
               vprašanje. Dvomim, da kdorkoli od nas pozna odgovor na to. Res pa je, da pri pravicah
               opozicije predlagani poslovnik ne posega tako globoko, da bi bilo v katerem koli
               členu možno reči, da je bila ta pravica ali katera koli pravica odvzeta. Mislim, da
               se to razmerje med učinkovitostjo in kakovostjo da vzpostaviti; če so ga drugi,
               verjetno smo tudi v Sloveniji to sposobni. Seveda pa ne gre nikakor oziroma se ni
               možno zavzeti za reformo in da se nič ne spremeni. V Sloveniji se očitno zadnje čase
               pogosto sliši stavek: vsi smo za, samo da se nič ne spremeni. Realnost
               parlamentarnega vladanja je posledica volitev, torej pozicije in opozicije in zato je
               normalno, da ima pozicija ključno vlogo pri sprejemanju odločitev, opozicija, to je
               njena temeljna funkcija, pa nadzor, kontrola pozicije pri tem delovanju. V uvodu smo
               posebej poudarili, da primerjalno pravno in to upamo trditi za vsak pomembnejši
               institut tega predlaganega poslovnika, je naša ureditev bistveno širša, kot je katera
               koli evropska. V tem predlogu so pravice opozicije širše kot v drugih poslovnikih, ki
               jih v skupini poznamo. Vsaj jaz ne vem za eno izmed pravic, ki bi bila recimo pri nas
               v predlogu okrnjena in bi jih poznali v drugih parlamentih. S tega vidika lahko še
               vedno govorimo, da je naš poslovnik prijazen opoziciji, kakorkoli se nenavadno sliši.
               Preprosto je treba vzeti poslovnik v roke in pregledati te ureditve. Seveda se pa
               strinjam, da nekaj teh pravic ni več v predlogu, pri čemer menim, da ne gre za
               ključne pravice. Gre za tako imenovane kvazi pravice, ki so bolj povzročale različne
               blokade in blokadice kot pa tvorno vplivanje opozicije na delo državnega zbora.</p>
               <p>Kar se pa tiče posameznih rešitev, mislim, da če bi bila odločitev komisije taka, da
               se to uveljavi v novem mandatnem obdobju, potem se mi zdi smotrno, kot je predlagano,
               proučiti, katere institucije, zlasti nove v tem predlogu, pa bi bilo smiselno
               uveljaviti že prej, ker mislim, da recimo postopek za spremembo ustave in prečiščeno
               besedilo zakonov ipd., ker gre za stvari, ki niso sporne. Kar se pa zakonodajnega
               postopka tiče - tukaj sem nekje prebral, da je to neka ponovna inovacija. Mislim, da
               to ni nikakršna inovacija, kajti postopek, ki je predlagan, je še vedno daljši, kot
               ga poznajo drugi sistemi.  Torej
               na te splošne očitke, preprosto ni mogoče odgovoriti drugače, kot na podlagi
               primerjalno pravnih argumentov.</p>
               <p>Drugo pa je seveda razmerje med stroko in ne stroko bom rekel, ne bom uporabil
               besede politike. Namreč jasno je, da poslovnik tako specifičen akt, da ni mogoče
               reči, da ga je mogoče samo strokovno napisati. To bodo poslanci razpravlja 5 ali 10
               minut, to ni strokovno vprašanje. Tretjina besedila nima neposredne zveze s stroko,
               ampak pregmatiko, dogovor in podobno. Zato te odločitve mi ne moremo braniti kot ne
               sporne.</p>
               <p>Vendar smo tudi pri teh se zgledovali, kako se da po tujih ureditvah. Torej, da
               najdemo nek kompromis, čeprav moram reči, v zagovor mojim kolegom v skupini, da sem
               se sam zavzemal za bistveno bolj racionalne in mednarodno pravne rešitve, kot pa so
               ponujene v predlogu. Vendar so me kolegi prepričali, da v tem še vedno tranzicisjskem
               času bi verjetno to pomenilo mogoče za državni zbor v primerjavi z državami, kjer je
               tudi stoletna parlamentarna tradicija, nekoliko prevelik, mogoče več radikalen. Torej
               tudi te ponujene rešitve so v veliki meri kompromisne, v primerjavi z tujimi
               evropskimi rešitvami.</p>
               <p>Toliko sem si dovolil predsednik samo na splošno intervenirati, oziroma komentirat
               uvodne besede.</p>
               <p>Sedaj v nadaljevanju ali se predstavljajo posamezna poglavja, torej rešitve v
               poglavjih, torej da gremo že k posameznih rešitvam ali kako drugače. Tega nisem
               najbolje razumel.</p>
            </sp>
            <sp who="SDT2:RibičičCiril">

               <speaker>PREDSEDNIK DR. CIRIL RIBIČIČ:</speaker>

               <p>Jaz predlagam, da se temeljne rešitve predstavijo, potem bi pa prešli na vprašanja,
               ki jih mora predhodno razčistiti. Vse tisto, kar vsi ki smo tukaj prisotni, menimo da
               je treba razčistiti pred konkretno obravnavo, ko bomo šli po določbah. Zato je danes
               priložnost, za tista pojasnila, ki nam bodo omogočale v poslanskih skupinah, da se
               pripravimo za konkretno obravnavo po posameznih določbah.</p>
               <p>To se pravi, da je to odvisno tudi od vprašanj, nisem za neke dolge uvode. V skladu
               od nas je to dobil, dovolj časa je imel, da prebere, se pravi, če je treba nujno kaj
               povedati, kaj je temeljni poudarek in zlasti to, kar si tudi sedaj začel, o čem je
               smisel kakšne spremembe. Potem bi bilo pa odvisno od vprašanj, kaj je še tisto, kar
               moramo nujno zvedeti danes, da bi lahko drugič, da to nebi bilo obremenjena splošna
               razprava in nebi obremenjevala konkretne razprave. Prosim.</p>
            </sp>
            <sp who="SDT2:KaučičIgor">

               <speaker>GOSPOD DR. KAVČIČ:</speaker>

               <p>Jaz prej predlagam, da vsak nosilec predstavi ključne rešitve v svojem poglavju.</p>
               <p>Torej brez, da bi zahajali v konkretnosti. S tem, da bi kar sam začel, ker prvo in
               drugo poglavje sta bila v moji domeni. Razen tega gre za poglavji, ki nista preživeli
               pomembnih sprememb, temveč bolj nomotehnične izboljšave in tisto, kar smo kasneje iz
               drugih poglavij premeščali sem.</p>
               <p>V splošnih določbah se spremembe nanašata samo na dve instituciji, to je časovno
               trajanje zasedanj, kar se tiče predlagane rešitve, moramo reči, da o njej nismo
               veliko razpravljali, temveč smo večinsko mnenje, ki so ga poslanci pisno predlagali,
               kdaj naj se začne zasedanje, kdaj konča. Torej tako letno, kot jesensko, preprosto
               upoštevali.</p>
               <p>Tudi tukaj ne gre za nobeno konkretno strokovno vprašanje, ampak čisto povzetek
               mnenja.</p>
               <p>Drugo je načelo javnosti dela državnega zbora, ki je sedaj bolje formulirano, kot do
               sedaj. Vendar ni razčlenjeno, razčlenjeno je kasneje v posebnem poglavju o javnosti
               dela. V ta del, splošnih določb je umeščena tudi določba o parlamentarni preiskavi,
               kajti poglavje, ki je že v sedanjem poslovniku samevalo, torej samo z eno določbo, je
               v bistvu odpravljeno v našem predlogu, ker imamo zakon in poslovnik o parlamentarni
               preiskavi. Zato zgolj načelna določba v zvezi z njo.</p>
               <p>Kar se pa drugega poglavja tiče, torej konstituiranja državnega zbora, smo ga
               ohranili s tem, da smo zaradi nekaterih nejasnosti v praksi, ga samo delno dopolnili.
               Tako je sedaj natančno določen akt, s katerim je državni zbori konstituiran. Tak
               šteje za izvolitev predsednika državnega zbora in prav tako v praksi pogosto, ker je
               pogosto povzročal težave je priprava prve seje državnega zbora, zato smo se odločili,
               da predlagamo, da jo pripravijo dotedanji predsednik državnega zbora, potem se pa
               izvoli, kot rečeno, predsednik državnega zbora. Do takrat pa vodi sejo najstarejši
               poslanec oziroma imamo varianto, če bi ta ne mogel tega voditi.</p>
               <p>Razen predsednika se na prvi seji izvolijo tudi podpredsedniki, če se to ne izvede,
               pa bi to opravili v 30 dneh po konstituiranju državnega zbora.</p>
               <p>Kar se tiče funkcije generalnega sekretarja, ta funkcija preneha s konstituiranjem
               novo izvoljenega državnega zbora, vendar pa opravlja svoje delo do imenovanja novega
               generalnega sekretarja državnega zbora.</p>
               <p>Torej v mesecu dni ali 30 dni po konstituiranju pa se, če se podpredsednikov že prej
               na prvi seji ne izvoli, je potrebno imenovati tudi predsednike, podpredsednike in
               člane delovnih teles. Rešeno je tudi vprašanje tako imenovanih začasnih vodij
               poslanskih skupin in začasnih poslanskih skupin, torej dokler se te ne konstituirajo,
               kajti že v tem času je potrebno zaradi priprav na prvo sejo, da imajo v kolegiju,
               torej sogovornika, glede teh vprašanj.</p>
               <p>V drugem poglavju samo še dodatna določba, ki je po našem mnenju sicer nepotrebna,
               pa vendar. Zaradi zapletov v
               praksi, smo jo povzeli, to je, da se jo smiselno uporabljajo določbe ob potrditvi
               mandata tudi na nadomestnega poslanca, kar se tudi sedaj kot razumem v praksi
               izvajalo.</p>
               <p>V ta del smo tudi prenesli določbo o poslanski izkaznici, kot je iz obrazložitve
               razvidno, poglavja o pravicah in dolžnostih poslancev je odpravljeno, ker so se te
               pravice, oziroma so se pojavile v vseh določbah poslovnika in zato nima smisla
               oblikovati posebnega poglavja. Temveč so določbe tega poglavja umeščene vsebinsko v
               ustrezne sklope predlaganega poslovnika.</p>
               <p>Sedaj bi prosil Pavleta Sveteta, da nadaljuje z tretjim poglavjem, glede
               organizacije in delovanja državnega zbora.</p>
            </sp>
            <sp who="SDT2:RibičičCiril">

               <speaker>PREDSEDNIK DR. CIRIL RIBIČIČ:</speaker>

               <p>Gospod Svete.</p>
            </sp>
            <sp who="SDT2:SvetePavle">

               <speaker>PAVLE SVETE:</speaker>

               <p>Nadomeščam avtorja, Mirota Cerarja. Pri tej organizaciji in delovanju državnega
               zbora oziroma pri organizaciji državnega zbora je največja predlagana sprememba pri
               kolegiju predsednika, ki ni bil do sedaj samo posvetovalno telo predsednika, sedaj
               ima tudi nekatere funkcije odločanja.</p>
               <p>Funkcije odločanja so: sprejemanje programa dela državnega zbora, okvirnega in
               terminskega, odločanje o predlogih za sprejem zakona o nujnem postopku, z sedanjem
               hitrem postopku, o predlogu za združitev obravnav predloga zakona, temu se je do
               sedaj reklo skrajšani postopek, gre za obrazložitev druge in tretje obravnave. Potem
               o število mest v delovnih telesih, ki pripadajo posamezni poslanski skupini in o tem
               kateri poslanski skupini pripada mesto predsednika oziroma podpredsednika delovnega
               telesa. O sestavi delegacije državnega zbora, mednarodnih parlamentarnih
               institucijah, mednarodnih organizacijah, mednarodnih telesih in še o nekaterih drugih
               zadevah, za katere ta poslovnik ta določa na posameznih mestih. Zelo pomembna je ona,
               da v okviru poteka sej, da lahko kolegij določi trajanje seje, po dnevnih in trajanje
               posameznih točk, dajanje razprave po posameznih točkah dnevnega reda. Zato, da se
               racionalizira delo v parlamentu.</p>
               <p>Te odločitve so v kolegiju sprejemajo, glede na večino članov v kolegiju, ampak
               glede na število poslancev v poslanskih skupinah, ki jih predstavljajo člani
               kolegija.</p>
               <p>Pri generalnem sekretarju je novost, da se uvaja tudi funkcija namestnika
               generalnega sekretarja, ki ga prav tako imenuje državni zbor na predlog predsednika
               državnega zbora.</p>
               <p>Podobno sprememba oziroma novost je pri sekretariatu za zakonodajo in pravne zadeve,
               ker se tudi tu uvaja funkcija namestnika oziroma v tem primeru celo dveh namestnikov,
               zaradi delitve dela v tem sekretariatu.</p>
               <p>Pri poslanskih skupinah ni nobenih posebnih novosti, razen da je tekst drugače
               sestimiziran in racionaliziran, ampak tekst sam, ne pa vsebina.</p>
               <p>Podobno velja za delovna telesa, s tem, da se uvajajo nadaljnje stalne komisije
               državnega zbora. Poleg dosedanjih mandatno-imunitetne in komisije za imenovanja in
               volitve in komisija za poslovnik narodnih skupnosti, komisija za nadzor proračuna in
               javnih financ in komisija za nadzor nad delom varnostno obveščevalnih služb. To sta
               bila sedaj odbora.</p>
               <p>Zaradi tega, da se loči med odbori in komisijami, odbori se praviloma ustanavljajo
               stalni odbori za področja, za katera <gap n="..."/> <stage>(Ni razumljivo.)</stage> <gap n="..."/> Ministrstva ali za več
               med seboj povezanih področij. Medtem, ko te stalne komisije so že s tem samim
               poslovnikom ustanovljene in smo mnenja, da je v redu, da sta poleg teh dosedanjih
               štirih tudi ta dva odbora za nadzor, da imata vlogo stalne komisije.</p>
               <p>Seveda so potem možni še <gap n="..."/> <stage>(Ni razumljivo.)</stage> <gap n="..."/> In <gap n="..."/> <stage>(Ni razumljivo.)</stage> <gap n="..."/>
               Komisije zlasti <gap n="..."/> <stage>(Ni razumljivo.)</stage> <gap n="..."/> Tako so komisije parlamentarne preiskovalne
                  komisije,  ampak za to imamo tako ali tako
               poseben zakon in poseben poslovnik.</p>
               <p>Pri nalogah delovnih teles in načinu dela je bistvena novost, da so seje delovnih
               teles praviloma brez navzočnosti javnosti. To pa zato, da delovna telesa nemoteno
               delajo. To ne pomeni, da ne delajo javno, ker se o seji delovnega telesa zmeraj izda
               poročilo. Lahko se pa tudi odpre za javnost. To, da so seje delovnih teles brez
               navzočnosti javnosti, imajo praktično v vseh parlamentih, to ni nobena posebnost; pri
               nas je bila posebnost, da so bile vse seje odprte za javnost, razen izjem. Zdaj pa
               postavljamo to pravilo obratno, tako kot je tudi v drugih parlamentih.</p>
               <p>Pri sejah državnega zbora je bistvena novost ta, da - to si najbrž ti že uvodoma
               povedal - da so vse seje, ki so v toku rednih zasedanj, od januarja do julija, in od
               septembra do decembra, da so vse te seje redne. Izredne seje so samo v tako
               imenovanih parlamentarnih počitnicah. Do zdaj se je namreč dogajalo, da je bilo več
               izrednih kot rednih sej, ker se za vsako zadevo sklicala izredna seja, ko ni bilo več
               pogojev za sklic redne seje. Namesto tega se zdaj uvaja nujna seja, ki je pa ravno
               tako redna, ampak ta nujna seja bo omejena na taksativno določene primere: sprejem
               zakona po nujnem postopku, vezanost odločitve državnega zbora na rok, ki je določen z
               ustavo, zakonom ali poslovnikom, zadeve v zvezi s prenehanjem potrditve mandata
               poslanca, imunitete, ker so to tudi nujne zadeve, imunitete poslancev in drugih
               nosilcev javnih funkcij, o katerih imuniteti odloča državni zbor, pa zadeve v zvezi z
               volitvami, imenovanji in razrešitvami, kadar gre za nujne zadeve, ki jih ni mogoče
               odlagati. No, in za nujno sejo veljajo enaka pravila kot za izredno sejo, da se lahko
               skliče v krajšem roku, da se dnevni red predlaga na sami seji in da se gradivo za
               sejo da poslancem lahko tudi na klop.</p>
               <p>V podpoglavju o poteku sej so bistvene spremembe pri določanju dnevnega reda. To pa
               je v povezavi z novo funkcijo kolegija, da o nekaterih primerih odloča, o predlogih
               za nujni postopek za sprejem zakona in o predlogih za združitev faz, se pravi,
               dosedanji skrajšani postopek. Torej, o tem nič več ne odloča državni zbor, ampak prej
               kolegij. Seveda, ena izjema velja za sprejem zakona po nujnem postopku; potem pa, če
               je kolegij zavrnil predlog za sprejem zakona po nujnem postopku, vlada lahko vztraja
               na tem in se tudi brez odločanja uvrsti na dnevni red seje državnega zbora, kadar
               vlada veže sprejem tega zakona na zaupnico. To možnost je pa treba vladi dati.</p>
               <p>Posebnost je zdaj tudi, o čemer sem že govoril, da kolegij predsednika državnega
               zbora, ko določa predlog dnevnega reda, omeji terminsko in trajanje seje po dnevih in
               urah, in trajanje razprave pri posameznih točkah dnevnega reda na določene ure. Pri
               čemer je možno, da kadar vsi, ki so se prijavili, ne pridejo do besede, da predložijo
               pisne razprave. Razprava se pa lahko omeji bodisi na poslanca posameznika bodisi na
               poslansko skupino, to je stvar odločitve kolegija.</p>
               <p>Vzdrževanje reda na seji - to je vse ostalo tako, kot je.</p>
               <p>Pri odločanju je bistvena sprememba, da ne zahtevamo več sklepčnosti med razpravo,
               ampak samo pri odločanju, da se zato tudi za odločanje določi čas tekom seje -
               poslanci s tem računajo, kdaj bo odločanje, da pridejo. S tem, da bodo tu problemi
               pri drugi obravnavi predloga zakona, ko se odloča sproti o amandmajih. Ampak pri vseh
               drugih zadevah pa je najbrž to izvedljivo. Skratka, tako da poslanci  razprave lahko spremljajo tudi v
               svojih pisarnah po zvočniku, da ni potrebno, da notri sedijo.</p>
               <p>Mislim, da drugih bistvenih sprememb tu ni. Pri zapisniku - zapisnik smo
               poenostavili, ne bo več tako obsežen. Zapisnik vsebuje samo sprejet dnevni red in
               sklepe pri posameznih točkah, pa seveda ugotovitve udeležbe na seji.</p>
               <p>Glede udeležbe poslancev na sejah in delovnih telesih ni bistvenih sprememb. Samo
               tekst je racionaliziran in so iz sedanjega poslovnika izločene tiste določbe, ki jih
               lahko komisija za volitve in imenovanja sama s svojim aktom uredi. Bistvene stvari so
               pa ostale.</p>
               <p>Javnost dela - v bistvu se tu spreminja samo to, kar sem že rekel, da so seje
               delovnega telesa brez navzočnosti javnosti, praviloma, in določbe, kako se sicer
               javnost dela zagotavlja, so bolj razdelane in te zadeve so bolj natančno določene.
               Vse skupaj je sistemizirano v enem poglavju; do zdaj je bilo to razmetano na različna
               poglavja.</p>
               <p>Toliko, kar se tega tiče, organizacije in dela državnega zbora.</p>
               <p>Mislim pa, da imam jaz tukaj še tele akte, pred zakonodajnim postopkom. Tu do zdaj
               ni bilo zapisano, da državni zbor sprejema tudi ustavne zakone o spremembi ustave; to
               je zdaj na novo napisano. Avtentična razlaga - namesto obvezne razlage uvajamo izraz
               <q>"avtentična"</q>, ker je to razlika. To bo kasneje pojasnjeno. Poslovnik državnega zbora
               - smo tudi tu navedli, ker do zdaj tudi ni bil.</p>
               <p>Spreminjamo pa definicije odloka. Nič več nimamo kot poseben akt predviden
               nacionalni program, ampak predlagamo, da se nacionalni programi, kadar so z zakonom
               predvideni, določajo z resolucijo.</p>
               <p>Sklep uvajamo tudi za odločanje o volitvah in imenovanjih, kar je bilo do zdaj z
               odlokom. Zato, ker odlok rezerviramo za razglašanje ustavnih zakonov, zaradi
               ratificiranja mednarodnih pogodb, razpis referenduma, odrejanje parlamentarne
               preiskave, ustanavljanje zavodov, pa za urejanje notranje organizacije, načina dela
               in razmerij v državnem zboru; pa seveda še za tiste primere iz 92. člena ustave, ko
               gre za razglasitev izrednega ali vojnega stanja z uporabo obrambnih sil in te zadeve.
               Hvala lepa.</p>
            </sp>
            <sp who="SDT2:RibičičCiril">

               <speaker>PREDSEDNIK DR. CIRIL RIBIČIČ:</speaker>

               <p>Hvala. Dr. Igličar.</p>
            </sp>
            <sp who="SDT2:unknown-M">

               <speaker>GOSPOD DR. IGLIČAR:</speaker>

               <p>Ta prvi del okrog zakonodajnega postopka predstavlja verjetno enega ključnih poglavij
               poslovnika. Verjetno se kaže tudi s strokovnih vidikov strinjati s sklepom, da se o
               zakonodajnem postopku še razpravlja, o posameznih institutih še zbirajo strokovna in
               politična stališča, in da se pravzaprav uveljavi nov postopek šele v novem mandatu.
                   V luči tega se potem ta
               razprava verjetno res razbremeni te okoliščine o sedanji razporeditvi političnih sil
               in se poskuša v čimvečji meri na osnovi dosedanjih izkušenj in pa na osnovi primerjav
               z ureditvijo v drugih poslovnikih, postaviti zakonodajni postopek s temi cilji, da bo
               racionaliziran in da bo pravzaprav tudi ustrezno hite.</p>
               <p>Kolega Boris Vrišer je predvsem ta splošni zakonodajni postopek nekako artikuliral,
               razčlenil, formuliral po zgledu s tujimi zakonodajnimi postopki. On je tudi pripravil
               sedaj to shemo, ki seveda prikaže osnovne tri obravnave zakonodajnega postopka, ki so
               ohranjene, pri čemer je tudi v tej strategiji približevanja Slovenije v Evropo in v
               drugih ustreznih dokumentih povsod poudarek na racionalizacijo tega postopka. Ta
               racionalizacija je bila potem pač poskušana doseči na ta način, da je recimo, kar
               zadeva predhodne obravnave, ta prenesena samo v matično delovno telo in ne več na
               plenarno zasedanje državnega zbora. Ostale tri obravnave se skušajo racionalizirati v
               tem smislu, da bi se vnesla večja, v nekem smisli disciplina oziroma večja
               preglednost, večja diferenciacija, večje razlikovanje med tem, kaj se v posamezni
               fazi zakonodajnega postopka dela oziroma o čem se odloča. Glede na to je prava
               obravnava splošna razprava, se pravi cilji, načela, poglavitne rešitve, finančne
               posledice. Splošna razprava seveda v matičnem delovnem telesu, kjer je tudi v delovni
               skupini seveda bila dilema glede na to, da je bilo nekako mnenje, da naj bo splošna
               razprava prva faza samo v matičnem delovnem telesu, kajti v številnih parlamentih,
               katerih poslovnike smo pogledali, je ta prva obravnava enostavno reducirana na objavo
               v ustreznem glasilu. Mi smo to vendarle sedaj mislili, da je bolje, da je to prava
               splošna razprava, seveda je bil pa resen predlog tudi, ki ga pa v tem tekstu
                  ni. Vprašanje je, to velja
               še doreči in razmišljati. V igri je bila formulacija, da kadar matično delovno telo
               obravnava predlog zakona, da so to njegove seje javne. Vis-a-vis tega, da zdaj gotovo
               je tukaj neko nasprotje, po eni strani prvo fazo zakonodajnega postopka prenašaš v
               matično delovno telo, sejo matičnega delovnega telesa pa zapreš za javnost. O tem bo
               verjetno še tekla diskusija, kot rečeno, če ne bi bilo treba dela zaključiti v
               delovni skupini, bi verjetno bil tukaj drugi odstavek, da pri točkah predlogov
               zakonov so seje matičnih delovnih teles odprte za javnost, je pa seveda potem spet
               vprašanje, kako se delo organizira v samem delovnem telesu, ker je verjetno potem s
               praktičnega vidika stvar težko izvedljiva, da so neke točke odprte, druge zaprte,
               ampak bilo pa je veliko diskusije o tem in pravzaprav z vidika zakonodajnega postopka
               in načela javnosti zakonodajnega postopka, bi seveda temu načelu bolj ustrezalo
               princip, da so pri zakonodajnem postopku pravzaprav morda lahko javnost navzoča, po
               drugi strani pa je seveda res, to kar je gospod Svete že rekel, da so pa v 95%
               parlamentov seje delovnih teles zaprte za javnost. Ja, splošne določbe so take.
               Princip je, plenarno odprto, delovna telesa zaprta. Ja, v vseh zadevah. No, ena ovira
               je, da to matično delovno telo lahko samo že sprejme samo sklep, da se zakonodajni
               postopek nadaljuje. Če je predlog matičnega delovnega telesa, da se zakonodajni
               postopek ustavi, potem to je samo predlog matičnega delovnega telesa za plenarno sejo
               državnega zbora. Skratka po koncu prve faze oziroma v prvi fazi lahko tek
               zakonodajnega postopka ustavi samo celoten parlament. To delovno telo ne more. Ampak
               seveda, kar bi bila novost, ni sklepov in stališč. Tega bi odpravili, s tem ta
               nejasni status, koliko mora predlagatelj to upoštevati in podobno. Po prvi obravnavi
               je samo sklep, da se zakonodajni postopek nadaljuje, kar lahko sprejme matično
               delovno telo ali pa da predlog državnemu zboru, da se zakon že po prvi fazi oziroma
               ne sprejme oziroma se zakonodajni postopek ustavi.</p>
               <p>Druga obravnava v modelu naj bi bila tista, ampak v modelu, v principu od člena do
               člena, to naj bi bilo tisto, čemur res pravimo branje, to je dobesedno branje, čeprav
               jasno je, da ne kaže na tem vztrajati za vsako ceno, zato je v poslovniku takoj
               predvidena možnost, da je možno združevanje poglavij, združevanje členov, ne nazadnje
               tudi kar o vseh členih skupaj, če gre za tako materijo, ki to dopušča. O tem pač
               odločijo poslanci. Kar je seveda bistveno je, da bi bili amandmaji samo v drugi
               obravnavi. Nič več potem v tretji obravnavi, razen uskladitvenega amandmaja, vsi
               amandmaji v drugi obravnavi in sicer s strani predlagatelja, vlade, s strani, tukaj
               seveda kaže razmišljati o kakšni omejitveni klavzuli, o omejitvi, ne vem, vlade pri
               amandmiranju lastnega predloga zakona in podobno. Pri časovnih rokih je pač določeno,
               da 15 dni prej je treba vlagati, amandmaje vlagati, samo matično delovno telo pa
               lahko daje tudi svoje amandmaje in tukaj ima potem seveda vlada možnost tudi, da
               eventualno reagira na amandmaje drugih predlagateljev amandmajev. Po drugi obravnavi
               je možno že takoj glasovanje, če bi amandmajev ne bilo ali, če noben od predlaganih
               amandmajev ni bil sprejet. Seveda matično delovno telo se pa do amandmajev opredeli
               in lahko daje tudi svoje amandmaje.</p>
               <p>Tretja obravnava naj bi pa predstavljala potem razpravo o zakonu v celoti in
               glasovanje o zakonu. Amandmaji
               niso več možni, razen na predlog vlade in na predlog sekretariata za zakonodajo in
               pravne zadeve, uskladitveni amandma, ki bi ga predlagalo matično delovno telo. Tukaj
               se je poskušala tudi dati nekaj večja vloga ravno sekretariatu za zakonodajo in
               pravne zadeve, ki bi predvsem on opozoril na to, da je morda po sprejetih amandmajih
               v drugi obravnavi porušena konsistentnost zakona, medsebojna usklajenost. Mišljeno
               je, da bi predlog zakona za tretjo obravnavo praviloma pripravil sekretariat za
               zakonodajo in pravne zadeve v smislu gesla, da je predlog zakona oziroma potem
               sprejemanje zakona v domeni državnega zbora, vendar je pa seveda vse iz praktičnih
               razlogov potrebno dopustiti možnost, da predlog zakona za tretjo obravnavo za vladne
               predloge lahko pripravi tudi vlada. Morda bi bilo treba težiti k temu, da bi to vedno
               bil potem v perspektivi sekretariat, ampak verjetno in bi o tem se dalo še, če bi se
               nov postopek uveljavil, šele v novi mandatni dobi še doreči in razmišljati.</p>
               <p>Zaenkrat, če bi šel ta nov postopek seveda z ustreznimi spremembami takoj v
               spremembe poslovnika, bi kazalo ohraniti to možnost, da pripravi tudi sekretariat za
               zakonodajo oziroma da tudi vlada poleg sekretariata lahko pripravi besedilo zakona za
               sprejem v tretji obravnavi, tako da splošna razprava v prvi fazi, po členih v drugi
               in v tretji pregled celega zakona in glasovanje o zakon v celoti. V tretji obravnavi,
               to je bila ideja discipliniranja zakonodajnega postopka, v tretji obravnavi samo
               uskladitveni amandma, nobenih drugih amandmajev, tako da bi se moralo dejansko vse
               delo koncentrirati na drugo obravnavo. Zdaj, v tem predlogu poslovnika tudi ni
               upoštevana <stage>(?)</stage>opetovano dajana pripomba državnega sveta, da bi državni svet lahko
               lahko dajal amandmaje, prav tako, čeprav je bilo o tem, v nekih variantah je to bilo,
               pa je potem spet izpadlo. V tem delovnem besedilu seveda zdaj tega ni. Enako kot v
               tem delovnem besedilu ni glede ponovne obravnave zajeta tista varianta, ki jo je svoj
               čas poslovniška komisija že predlagala, da bi pri ponovni obravnavi lahko matično
               delovno telo dalo amandmaja.</p>
               <p>Glede ponovne obravnave, če v dveh stavkih lahko rečem, ni nobene spremembe v tem
               delovnem besedilu, razen, da se ne govori več samo o glasovanju, ampak razprava in
               glasovanje, kar nekaj možnost poslancev razširja, da govorim zdaj o ponovnem
               odločanju po vetu državnega sveta. Rahla spremembica v tem delovnem besedilu je, da
               glasovanje oziroma razprava in glasovanje. Amandmiranja, ki bi ga v tem primeru lahko
               dalo na predlog državnega sveta matično delovno telo, ni. V obrazložitvi je pojasnjeno, da je bil
               ta predlog dan, da je v zraku, ampak verjetno bo tudi zato, če bi se v skladu z
               današnjim sklepom odločilo, da se o zakonodajnem postopku še diskutira, bi se tudi to
               še dalo debatirati. <stage>(se pogovarjajo med seboj.)</stage></p>
            </sp>
            <sp who="SDT2:RibičičCiril">

               <speaker>PREDSEDNIK DR. CIRIL RIBIČIČ:</speaker>

               <p>Dr. Igličar ni govoril o tem, ampak o prejšnjih idejah, zdaj imamo pa predlog, ki ga
               bomo pogledali, v sklopu konkretnih pripomb na posamezne člene na naslednji seji.</p>
            </sp>
            <sp who="SDT2:unknown-M">

               <speaker>GOSPOD________:</speaker>

               <p>Nekaj stavkov bi rad še rekel. Morda lahko tudi takoj o združitvi obravnav, o nujnem
               postopku, avtentični razlagi. Namesto tistega skrajšanega postopka, kot je bilo že
               rečeno, je sedaj mišljena tako imenovana združitev obravnav, ki je predvidena za
               določene uskladitve zakona z odločbami ustavnega sodišča, da lahko uskladitve zakona
               s pravom Evropske unije - našteti so ti primeri, med drugim tudi za manj zahtevne
               spremembe in dopolnitve zakona, kjer bi morali biti poslanci zelo previdni pri
               sprejemanju takih odločitev. Za združitev obravnav gre seveda zato, ker prva
               obravnava se itak opravi v matičnem delovnem telesu, združita se druga in tretja
               obravnava v tem primeru. To bi bila neka racionalizacija, kadar gre za take drobne
               zakonodajne spremembe, ali pa v nekem smislu samo po sebi razumljive nujne
               uskladitve. Novost bi bil, danes že večkrat omenjeni, do sedaj imenovani hitri, po
               novem bi ga imenovali nujni zakonodajni postopek zato, da bi bolj poudarili izjemnost
               te situacije. Zaostren je razlog izredne potrebe države, dana je formulacija, kadar
               je sprejem zakona nujen, ker bi sicer nastale težko popravljive posledice za
               delovanje države. Povedano je bilo že danes, da so se ti razlogi zlorabljali, da
               verjetno teh sprememb ne bi bilo potrebno, če se ne bi, mišljeno je pa, da bi se
               nujni postopek uporabljal zgolj za interventne zakone in v tem smislu je predlog, da
               bi nujen postopek lahko predlagala zgolj vlada. Seveda pa ta rešitev izhaja iz
               predpostavke, da bi bili nujni postopki res izjemni, torej ne tako, kot je sedaj, da
               je več zakonov sprejetih po hitrem kot po rednem postopku. Delno bi na to vplivalo
               tudi že razmerje redne, izredne seje in pa omejitev oziroma zaostritev razlogov,
               zožitev predlagatelja ipd. Pogosto je bilo - iz enega, drugega teksta je šla - enkrat
               je ostala, drugič smo črtali določbo, da ta postopek ni možen, če mu nasprotuje
               tretjina vseh poslancev, to je takorekoč do zadnjega bilo v delovnem besedilu zajeto.
               To je spet garancija, ki bi se jo morda dalo ohraniti oziroma o njej še
                  razpravljati. Novost
               glede teh posebnih postopkov je, da je mnenje in soglasje lokalnih skupnosti v
               zakonodajnem postopku, kar zadeva zakonov, ki posegajo v pristojnosti lokalnih
               skupnosti. Gre za mnenje pri zakonih, s katerimi se ali pa bi se prinašale
               pristojnosti na posamezne občine, pa je glede pač na ustavni koncept, ki je zelo
               izjemen, ampak takšen je, določeno da morajo k tistim določbam zakonov pač dajati
               soglasje lokalne skupnosti, tistim določbam zakonov, s katerimi se neke pristojnosti
               prenašajo na lokalne skupnosti. Tukaj je samo izvedena ustavna določba.</p>
               <p>Kot rečeno, pri ponovnem odločanju v zakonu ostaja tako, kot je dosedanja rešitev, s
               tem, da se govori o možnosti razprave poslancev, ne pa samo k obrazložitvi glasu, kar
               je bilo sedaj možno, ker je šlo zgolj za glasovanje. Avtentična razlaga je razlaga
               pač, ki jo daje zakonodajalec sam. Razlag takšnih naj bi seveda bilo čim manj. Zožen
               je, so predlagatelji, zgolj vlada in pa poslanska skupina. Tukaj je tudi pripomba že
               državnega sveta, da bi tudi o lahko bil predlagatelj avtentične razlage, vendar je
               tudi za ostale to zoženo, ne more posamezni poslanec več predlagati, denimo
               avtentične razlage, ampak zgolj poslanska skupina ali pa vlada, s tem da, na koncu to
               besedilo pripravi sekretariat za zakonodajo in pravne zadeve, čeprav mora
               predlagatelj tudi že dati predlog besedila seveda. Novost je pri teh posebnih
               postopkih uradno prečiščeno besedilo zakona. Tega sedaj ni v poslovniku, tako da
               uradnih prečiščenih besedil sedaj ni možno sprejemati. To, kot je že dr. Kavčič
               omenil, bi verjetno bila ena tista novost lahko, ki bi bila lahko zelo hitro v
               spremembe, dopolnitve poslovnika šele v tem mandatu sprejeta. Prečiščeno besedilo bi,
               če bi se ugotovilo, da je porušena oziroma da zakon ni več pregleden, ni več jasen,
               ni več razumljiv zaradi številnih sprememb, bi na predlog matičnega delovnega telesa
               vlade ali pa poslanske skupine sekretariat za zakonodajo in pravne zadeve pripravil
               uradno prečiščeno besedilo zakona, pri čemer naj bi državni zbor o tem besedilu
               glasoval oziroma bi ga izglasovali in naj potrdil to, čeprav gre za tehnično
               ureditev, bi pa to pomenilo vendarle, da zakonodajni organ pač to svojo suvereno
               voljo izrazi na ta način, da reče to je sedaj to novo besedilo, kar bi pomenilo v
               praktični izvedbi, da bi bilo mogoče potem pri izvajanju tega zakona citirati samo
               uradni list, v katerem je bilo objavljeno prečiščeno besedilo, ne bi bilo pa več
               potrebno citirati vseh prejšnjih uradnih listov. Tako, da bi državni zbor z
               glasovanjem, kjer ne bi bilo razprave, kjer ne bi bilo amandmiranja, ampak z enim
               vendarle tem dejanjem temu prečiščenemu besedilu dal to avtoriteto oziroma moč
               zakonskega teksta. Novost je seveda predlog na koncu, da bi se z iztekom mandata
               državnega zbora končali vsi zakonodajni postopki, ki do izteka mandata niso bili
               končani. Tukaj so možne različne rešitve. Verjetno je to spet ena takšnih bolj
               političnih rešitev. V večini, ne pa vseh, v večini poslovnikov je to tako. Hvala
               lepa.</p>
            </sp>
            <sp who="SDT2:RibičičCiril">

               <speaker>PREDSEDNIK DR. CIRIL RIBIČIČ:</speaker>

               <p>Hvala lepa.</p>
            </sp>
            <sp who="SDT2:unknown-M">

               <speaker>GOSPOD _________:</speaker>

               <p>Da ne bi bilo možno recimo, ideja je bila preprosto ta, da da en sestav državnega
               zbora k enemu členu eno razlago, drug sestav državnega zbora pa tistemu členu
               drugačno razlago.</p>
            </sp>
            <sp who="SDT2:RibičičCiril">

               <speaker>PREDSEDNIK DR. CIRIL RIBIČIČ:</speaker>

               <p>Ker da bi pot potem bila s spremembami zakona pa tista, ki res ne, ne pa, da
               razlagam, nekaj bi se še spreminjale ne. 
               </p>
            </sp>
            <sp who="SDT2:unknown-M">

               <speaker>GOSPOD________:</speaker>

               <p>Še eno vprašanje, če lahko. Kdaj za državni svet velja, da je zakon sprejet - ko je
               sprejet ali ko je prečiščeno besedilo? Če 7-dnevni rok za nas teče - zdaj recimo mi
               izvemo, da je zakon bil sprejet, zdaj pa vi - to se je dogajalo - imate še potem<gap n="..."/>
               <stage>(nerazločno)</stage>. Zdaj pa mi gremo - na kaj naj damo veto, ali na prečiščeno ali na
               tisto, kar je bilo sprejeto?</p>
            </sp>
            <sp who="SDT2:unknown-M">

               <speaker>GOSPOD________:</speaker>

               <p>Ne, na prečiščeno besedilo ne bi bilo možno, ker niti poslanci državnega zbora ne
               morejo na prečiščeno besedilo dajati amandmajev, gre zgolj za tehnično operacijo.
               Tako, da enostavno<gap n="..."/></p>
            </sp>
            <sp who="SDT2:unknown-M">

               <speaker>GOSPOD________:</speaker>

               <p>Rok velja že, ko je zakon sprejet.</p>
            </sp>
            <sp who="SDT2:unknown-M">

               <speaker>GOSPOD________:</speaker>

               <p>Ko je sprejet zakon ali pa spremembe in dopolnitve zakona. Prečiščeno besedilo je pa
               tehnični akt, tako da tudi poslanci ne morejo razpravljati, ne morejo tega
               spreminjati, z glasovanjem lahko to besedilo samo potrdijo ali pa ne. To je samo za
               to, da se reče, to je zdaj ta tekst. Tako, da se na njem ne bi smelo nič vsebinsko
               spreminjati.</p>
            </sp>
            <sp who="SDT2:RibičičCiril">

               <speaker>PREDSEDNIK DR. CIRIL RIBIČIČ:</speaker>

               <p>Ja, ta stvar ni enostavna, tudi zaradi večine potem - ali bo potrebna večina, ki je
               potrebna za sprejem tega zakona, ali kakšna druga večina. Ker če je nekaj spornega,
               da se v prečiščenem besedilu - kako se preverja ta spornost. To je stvar za
               razmislek, saj zdaj je prezgodaj, da bi zdaj o tem razpravljali. Gremo lahko naprej,
               kajne? Gospod Svete.</p>
            </sp>
            <sp who="SDT2:SvetePavle">

               <speaker>PAVLE SVETE:</speaker>

               <p>Postopek za sprejem državnega proračuna je na eni strani prilagojen predlaganim
               spremembam zakonodajnega postopka. Hkrati so pa upoštevani v največji možni meri
               predlogi, ki sta jih dala ministrstvo za finance in matično delovno telo, odbor za
               proračun in javne finance. Mi smo pa glede na to, kar je bilo na začetku rečeno -
               niti upoštevali, niti imeli nobenih sklepov kakšne stranke, tudi ne Liberalno
               demokratske stranke, ali kaj je bilo že omenjeno, pa njihovega kongresa. Tega nič ne
               poznam.</p>
               <p>Inštituti ostajajo, kakršni so bili do zdaj. Se pravi, še zmeraj ostaja inštitut
               predstavitve proračunskega memoranduma in predloga državnega proračuna s strani
               predsednika vlade in ministra za finance na plenarni seji državnega zbora. Pač pa
               državni zbor ne opravi več splošne razprave na plenarni seji, ampak se ta splošna
               razprava opravi v matičnem delovnem telesu. Lahko opravijo to razpravo za svoja
               posamezna področja tudi zainteresirana delovna telesa. Seveda pa morajo svoja mnenja
               sporočiti matičnemu delovnemu telesu, ki potem na koncu ugotovi, ali je predlog
               proračuna sposoben za nadaljnjo obravnavo ali ni. Če je sposoben, je s tem dana
               zelena luč in se začne procedura, priprava za obravnavo na plenarni seji, s tem da
               začne vlada z amandmaji in tako naprej. Če pa matično delovno telo presodi, da
               predlog proračuna ni primeren za nadaljnjo obravnavo, mora o tem odločiti državni
               zbor na plenarni seji, in ta lahko sprejme sklep, da pač ni primeren predlog in
               naloži vladi, da pripravi nov predlog, in določi rok, ali pa, ne glede na mnenje
               matičnega delovnega telesa, ugotovi, da je predlog proračuna sposoben za nadaljnjo
               obravnavo in je s tem dana zelena luč, da gre postopek naprej.</p>
               <p>Pri amandmajih je sprememba ta, da nimajo več možnosti vlagati amandmajev posamezni
               poslanci, ampak samo matično delovno telo, zainteresirana delovna telesa in poslanske
               skupine.</p>
               <p>Ostaja tudi dosedanji inštitut dopolnjenega predloga državnega proračuna, ki ga
               pripravi vlada na podlagi vloženih amandmajev, pri čemer lahko da vlada tudi zdaj v
               tem dopolnjenem predlogu svoje amandmaje, prej jih ne more dajati, šele ko so vloženi
               amandmaji matičnega delovnega telesa, zainteresiranih delovnih teles in poslanskih
               skupin. Vse te predloge amandmajev mora vlada obravnavati in jih ali sprejeti ali
               utemeljeno obrazloženo zavrniti. Hkrati pa lahko da tudi svoje amandmaje na ta
               dopolnjen predlog. Ta dopolnjen predlog spet najprej obravnava matično delovno telo,
               se do njega opredeli, nakar gre ta dopolnjen predlog proračuna na plenarno sejo
               državnega zbora. Če ne pride do usklajenega proračuna, se pripravi amandma za
               uskladitev državnega proračuna. Priprava tega amandmaja je bila do zdaj v
               pristojnosti matičnega delovnega telesa, ampak prav na predlog matičnega delovnega
               telesa. Predlagamo, da se to spremeni  in da ta uskladitveni amandma pripravi vlada, ker ga absolutno
               lažje pripravi kot pa matično delovno telo. Matično delovno telo pa potem da o tem
               uskladitvenem amandmaju svoje mnenje. Ta postopek - torej vlada oziroma ministrstvo
               za finance je zelo plediralo, da se ta postopek skrajša, da bi bil minimalen rok za
               sprejem državnega proračuna 60 dni - ne gre. Do zdaj je bil minimalen rok 80 dni.
               Zdaj smo ga skrčili za 8 dni in nič več, za en teden, tako da je minimalen rok 72
               dni. Če še tako racionaliziraš te postopke, ne moreš priti skozi, da bi to skrajšal
               še za 12 dni.</p>
               <p>Pri rebalansu pravzaprav bistvenih novosti ni.</p>
               <p>Pri postopku za sprejem zaključnega računa je samo ta sprememba, da ne moremo več
               določati roka datumsko, kdaj ga mora predložiti, ker mora predlog zaključnega računa
               najprej obravnavati računsko sodišče. Ministrstvo za finance mora predložiti to
               računskemu sodišču do 1. marca. Potem je pa od računskega sodišča odvisno, kdaj bo
               dalo svoje poročilo. Tu je zdaj rok samo toliko spremenjen, da mora vlada predložiti
               parlamentu predlog zaključnega računa najkasneje 30 dni po predložitvi končnega
               poročila računskega sodišča.</p>
               <p>Če lahko še o drugih spremembah. Pri postopku za ratifikacijo mednarodne pogodbe je
               sprememba ta, da se mednarodne pogodbe ne ratificirajo z zakonom, ampak z odlokom
               državnega zbora, ker ni potrebe, da se mednarodna pogodba ratificira oziroma ko je
               tudi objavljena, se neposredno uporablja, če je<gap n="..."/> <stage>(nerazločno)</stage> za to. Za ta predlog
               odloka lahko predloži samo vlada, ne pa tudi kdo drug.</p>
               <p>Pri drugih aktih je določeno samo toliko, kdo je predlagatelj poslovnika - to naj bi
               bila poslovniška komisija. Smiselno bi pa sprejemanje potekalo po postopku, kot je
               določen za sprejem zakona, razen prve obravnave, ki je že opravljena v sami
               poslovniški komisiji, ki je matično delovno telo.</p>
               <p>Glede ostalih aktov je bilo že do zdaj, da se praviloma na eni seji obravnavajo. Gre
               predvsem za to, kdo so predlagatelji teh aktov. Te odloke, resolucije, deklaracije,
               priporočila, sklepe, lahko predlaga vsak poslanec, matično delovno telo ali pa vlada,
               razen takrat, kadar je z ustavo, zakonom ali poslovnikom predlagatelj akta že izrecno
               določen. Recimo, v 92. členu ustave je izrecno določeno, da vlada predlaga državnemu
               zboru razglasitev izrednega stanja, vojnega stanja ali uporabo obrambnih sil in tako
               naprej. Tu je tudi dva člena nazaj določeno, da odlok o ratifikaciji mednarodne
               pogodbe predloži vlada. Tu smo morali pa še izrecno zapisati glede resolucij o
               nacionalnem programu, da te resolucije o nacionalnem programu lahko predloži samo
               vlada. To je pa tudi vse.</p>
            </sp>
            <sp who="SDT2:RibičičCiril">

               <speaker>PREDSEDNIK DR. CIRIL RIBIČIČ:</speaker>

               <p>Hvala lepa.</p>
            </sp>
            <sp who="SDT2:unknown-M">

               <speaker>GOSPOD_______:</speaker>

               <p>No, nov del predlaganega poslovnika je postopek za spremembo ustave. Kot veste, v
               veljavnem poslovniku tega postopka ni, je samo v ustavi, pa še to, kot vemo, zelo
               lapidearno <stage>(?)</stage>, torej načelno. Zato smo v predlagan poslovnik vključili tudi te
               določbe. Namreč, ključna vprašanja, ki so se ob spremembi ustave odpirala, so bila
               zlasti tri. To pomeni, to se zlasti nanaša na ime akta, torej s kakšnim aktom se
               izvajajo spremembe, na podlagi kakšne tehnike in po kakšnem postopku v tem
               proceduralnem smislu, ker ustava je tukaj, kot vemo, dvofaznost samo nakazala.  No, kar se tiče prvih dveh
               vprašanj, smo se ravnali po dosedanjih odločitvah državnega zbora ob prvi spremembi
               ustave oziroma ob predlagani drugi spremembi ustave, po kateri se ustavo spreminja z
               ustavnim zakonom in ne vem ustavnimi amandmaji ter da se to opravlja po postopku
               noveliranja ustave in ne amandmiranja ustave kot doslej. Ta konsenz je bil, kot
               veste, dosežen ob spremembi 68. člena ustave. Kar se pa tiče tretjega vprašanja, to
               je procedure, predlagamo dvofaznost postopka, tako kot ga nakazuje tudi ustava in
               sicer naj bi v prvi fazi ustavna komisija in seveda kasneje državni zbor odločal o
               začetku postopka za spremembo ustave.</p>
               <p>V drugi fazi pa bi sprejemal vsebino akta, torej ustavnega zakona, s katerim bi se
               ustava spremenila. Mi predlagamo in takšna praksa je bila tudi doslej, vendar ne
               napisana, da se oblikuje ustavna komisija kot ad hock delovno telo, torej samo za
               spremembo ustave, čeprav se sam zavzemam, da bi bila to stalna komisija, kot je to v
               drugih državah, ki bi bila po našem predlogu sestavljena iz 21 članov, torej
               predsednika, podpredsednika in 19 članov, sestavljenih po proporcionalnem načelu.
               Številu je delno utemeljeno na zadnji spremembi ustave, torej na zadnji sestavi in
               mislim, da nekako odgovarja številu poslancev državnega zbora. Sestava je seveda
               pomembna zato, ker se vsebinske stvari dogajajo v ustavni komisiji in manj na
               plenarni seji. Ustavna komisija v prvi fazi obravnava najprej samo predlog, da se
               začne postopek za spremembo ustave in če je ta predlog v komisiji potrjen z
               dvotretjinsko večino, nadaljuje tudi z obravnavo osnutka ustavnega zakona. V
               nasprotnem primeru pa samo pripravi poročilo za državni zbor, ki odloči, ali bo
               postopek nadaljeval ali bo predlog komisije sprejel in s tem seveda postopek za
               spremembo ustave končal. Tukaj smo v naši skupini preučevali tudi možnost, da bi dali
               30.000 volivcem kot predlagateljem neko posebno mesto oziroma, da bi ta predlog
               nekako ločili od drugih, to je v primeru, če so predlagatelji poslanci oziroma vlada,
               vendar opore za to v ustavi nismo našli, tudi za dosti ekstenzivno razlago in zato
               smo tudi napisali, da tisto, kar bi po mojem bilo smiselno, torej, da bi zavrnjen
               predlog 30.000 volivcev bil tudi predmet referenduma, torej, da bi med dvema
               subjektoma v sporu odločal tretji, torej volivci na referendumu, torej ni dobila tudi
               v naši skupini podpore, zato nismo vnesli v ta predlog. No, če je predlog sprejet,
               torej, da se začne postopek za spremembo ustave, ustavna komisija pripravi osnutek
               ustavnega zakona, torej predlog ustavnega zakona, pri čemer po naravi stvari ni v
               celoti vezana na predlog z ustavo določenih predlagateljev, v tem smislu, da bi se ga
               morala povsem natančno držati. Seveda pa ne sme spreminjati členov, ki niso v
               predlogu, ampak oblikovanje samega besedila pa je seveda suverena pravica
               ustavodajalca, torej v našem primeru državnega zbora. Tako oblikovan predlog
               ustavnega zakona je predmet odločanja v državnem zboru. Če je ta sprejet z ustavno
               predpisano dvotretjinsko absolutno večino, potem je sprememba ustave sprejeta. V tem
               delu poskušamo tudi zapolniti praznino, ki je v ustava nastala, s tem, da ni
               določenega roka, v katerem naj se razglasi sprememba ustave. Ta rok je potreben zato,
               da lahko tretjina poslancev, ki ima pravico zahtevati referendum, ve, v katerem času
               lahko zbere teh 30 podpisov. No, pri tem smo se povsem naslonili na ustavno določen
               rok za zakon in določili 8 dni po sprejemu, razen seveda do te razglasitve ne pride,
               če je zahtevan referendum o spremembi ustave. Toliko na kratko o spremembi ustave.
               Pavle Svete, prosim, še referendum.
               </p>
            </sp>
            <sp who="SDT2:SvetePavle">

               <speaker>PAVLE SVETE:</speaker>

               <p>Ja, v tem poglavju, postopek v zvezi z referendumom so vnesene nekatere določbe, ki
               so v dosedanjem poslovniku manjkale, ampak ob upoštevanju veljavnega zakona o
               referendumu. To so bili še nekateri predlogi, s katerimi naj bi pravzaprav
               popravljali zakon, s poslovnikom zakona pač ne moremo popravljati. Zakon o
               referendumu bo pač treba spremeniti oziroma dopolniti v tistih točkah, kjer je
               nedorečen, nepopoln ali pa nejasen. Gre predvsem recimo za vprašanje, če predsednik
               državnega zbora zavrne to pobudo za referenduma zaradi formalni pomanjkljivosti. To
               mora zakon določiti, kakšno pravno varstvo je, recimo upravni spor ali kaj takega,
               tega s poslovnikom ne moremo določiti. Te določbe pač upoštevajo zakon o referendumu
               tak, kakršen velja in samo urejajo proceduro v parlamentu v primerih, kadar
               predsednik državnega zbora presodi na podlagi seveda mnenja sekretariata za
               zakonodajo, da ima zahteva za razpis referenduma oziroma pobuda za razpis referenduma
               vsebinske pomanjkljivosti, o katerih mora potem odločati državni zbor. To je tudi
               najkrajše povedano vse.</p>
            </sp>
            <sp who="SDT2:RibičičCiril">

               <speaker>PREDSEDNIK DR. CIRIL RIBIČIČ:</speaker>

               <p>Hvala lepa. Doktor Igličar.</p>
            </sp>
            <sp who="SDT2:unknown-M">

               <speaker>GOSPOD DR. IGLIČAR:</speaker>

               <p>V postopku volitev in imenovanj ni kakšnih pomembnejših novosti, čeprav so urejene
               situacije, ki doslej niso bile urejene, vendar gre za to, da je v tej ureditvi, da so
               v tej ureditvi izpeljana načela, da so za volitve imenovane veljale že doselj. Gre
               predvsem za ureditev položaja, ko se voli več kandidatov za več istovrstnih funkcij.
               To doslej ni bilo urejeno, zdaj je pa predlog tak, da bi se, najbolj sporno je namreč
               vprašanje, če je več kandidatov za več funkcij, pri čemer je pa več kandidatov kot
               funkcij, za katere se volijo, v tem primeru naj bi se namreč opravila dva kroga. Prvi
               krog bi bil izločitveni, ker se glasovi ob tem običajno razpršijo in bi v drugi krog
               prišlo tolikšno število kandidatov, kolikor funkcij se voli. Od tu dalje pa tečejo
               stvari po načelih, kakršna so veljala že doslej in moram reči, da je tudi to, ta
               izločitveni krog v skladu z načeli, kakršna so veljala že doslej, v položaju, ko je
               bilo več kandidatov za eno funkcijo, tudi takrat se je moral najprej opraviti za
               izločitveni krog. Moram namreč povedati ob tem čisto na splošno, da zadrega pri
               volitvah v državnem zboru enaka zdaj še vedno kot je bila zadrega, ko smo delali prvi
               poslovnik. Namreč ustava določa, da se vse odločitve državnega zbora sprejemajo,
               razen tistih, za katero ustava z zakonom določa drugače, z večino opredeljenih
               glasov, kajti veliko bolj smotrna in racionalna bi bila taka taka volitev, kjer bi se
               pač med več kandidati, kjer bi bil med več kandidati izvoljen tisti, ki je dobil
               največ glasov, tega pa po naši oceni doslej, kakršna je doslej veljala, ob tej ustavi
               ne moremo narediti.</p>
               <p>Druga novost, ki je pa zares prava novost, se pa nanaša na vprašanje, ki doslej
               sploh ni bilo urejeno, je pa aktualno, odkar smo člani Sveta Evrope. Namreč za
               vprašanje določanja kandidatov za sodnike Evropskega sodišča za človekove pravice. Tu
               je predlog, da se glasuje o več kandidatih, tako da se glasuje o vsakem kandidatu posebej. Ne da se
               glasuje o listi kot celoti, kar pomeni, da kandidati ne delijo medsebojno usoda, kar
               je po naši oceni pravilno. Vsak zastopa sam zase. Vendar je končni rezultat tega,
               zaradi zahtev organov sveta Evrope oblikovanje liste kandidatov, ki se pa oblikuje po
               vrstnem redu, kakršen ustreza izidom glasovanja.</p>
               <p>Glede volitev predsednika in podpredsednika državnega zbora, gre za eno čisto majhno
               spremembo, z majhen poseg. Namreč samo za to, da se volitve enega in drugega opravijo
               ločeno, kar je po vsej verjetnosti na opozorila, ki smo jih dobivali smotrno. Toliko
               o tem poglavju. Kolega Kavčič bo verjetno spregovoril.</p>
            </sp>
            <sp who="SDT2:KaučičIgor">

               <speaker>GOSPOD DR. KAVČIČ:</speaker>

               <p>Imuniteta je kot veste stalni predmet razprave. Poslovnik je tu po svoje zelo
               omejen, ker gre za vprašanja, ki se prvenstveno morajo urediti z zakonom.</p>
               <p>Tukaj bi rad opozoril, da prvi dve določbi v zvezi z imuniteto, ki jih pozna že
               veljavni poslovnik, bi morale biti v zakonu o poslancih.</p>
               <p>Gre za materialno opredelitev imunitete in tudi zakon o kazenskem postopku se pri
               tem sklicuje za na zakonsko in ne poslovniško ureditev. Vendar smo se mi kljub
               načelu, da zakonske ureditve ne prenašamo v poslovnik odločili, da pustimo ta del v
               poslovniku, ker bi sicer državni zbor izgubil osnovo za priznavanje imunitete.</p>
               <p>Mislim, da bi bilo potrebno to urediti čimprej v zakonu o poslancih, ker taka
               ureditev po mojem mnenju tudi ni ustavna. Kakršno poznamo že sedaj. Toliko o
               razlogih, zakaj smo ta dva materialna člena, materialne določbe pustili v
               poslovniku.</p>
               <p>Novosti, grobo vzeto, sta dve.</p>
               <p>Prva. Pri obravnavi imunitete izhajamo iz enega temeljnega namena, to je, da naj
               omogoča nemoteno delo parlamenta in zato smo pri opredeljevanju potrebnosti
               dovoljenja državnega zbora za uvedbo pripora ali kazenska postopka, vezali na pripor,
               torej fizično odsotnost poslanca je tista, ki lahko vpliva na prej omenjen namen
               imunitete, zato po predlagani ureditvi je dovoljenje potrebno samo, če namerava
               sodišče poslanca pripreti, ne glede na to ali se sklicuje na imuniteto ali ne.
               Oziroma, če namerava zoper poslanca uvesti kazenski postopek, pa se poslanec na
               imuniteto sklicuje.</p>
               <p>V vseh drugih primerih pa dovoljenje ni potrebno, temveč zadošča obvestilo sodišča,
               državnemu zboru in to v primeru, če se poslanec ne sklicuje na imuniteto pa ga
               nameravajo kazensko preganjati, če je bil zaloten pri kaznivem dejanju in je zaradi
               predpisana kazen zapora nad 5 let in so podani pogoji za pripor oziroma začetek
               kazenska postopka.</p>
               <p>Torej v tem delu je sprememba samo odvzem prostosti.</p>
               <p>Druga pa je uvedba meril, za katera se državni zbor oziroma komisija
               mandatno-imunitetna komisija že opredelila. Ta merila utemeljujemo prav na tem
               osnovnem poslanstvu, to je, da je treba presoditi ali je priznanje imunitete nujno
               potrebno za opravljanje poslanske funkcije. Skladno s tem štejemo, da priznanje
               imunitete nujno potrebno v primeru pripora, ne pa tudi v primeru začetka kazenskega
               postopka. Ker bi sam začetek kazenskega postopka in tudi vodenja tega postopka, ne
               predpostavlja nujno fizično odsotnost poslanca.</p>
               <p>Posebej restriktivno pa obravnavamo primer inflagranti deliktov, torej ko je
               poslanec zaloten na kraju storitve kaznivega dejanja, zaradi predpisana zaporna kazen
               nad 5 let, v tem primeru pa ob upoštevanju vseh teh meril, pa bi prišlo samo izjemno
               v poštev, da bi državni zbor takemu poslancu, priznanje imunitete, zlasti če ne gre
               za odvzem prostosti.</p>
               <p>Torej, če gre samo za kazenski postopek. Tukaj nekoliko daljše razlagam, zakaj ni
               bilo mogoče sprejeti pobude, da bi med kriterije uvrstili tudi dejanja, ki so
               povezana z poslansko funkcijo. Namreč predlagano je bilo, da bi v merila vključili
                  tudi. To ali gre za dejanje,
               ki je povezano z opravljanjem poslanske funkcije. Moram reči, da na prvi pogled je
               stvar simpatična, vendar v izvedbeni fazi je to zelo težko določiti. In ker se
               predlagatelji sklicujejo na avstrijsko ureditev sem tukaj podal tudi povzetek te
               ureditve in razložil, zakaj menimo v delovni skupini, da tega kriterija ne velja
               vključiti v poslovnik predlagani poslovnik državnega zbora.</p>
               <p>Ko gre za imuniteto moram reči, da smo uvrstili v predlog tudi določbe, ki do sedaj
               ni bilo. To je v zvezi z varuhom človekovih pravic in njegovimi namestniki. Hvala
               lepa.</p>
            </sp>
            <sp who="SDT2:RibičičCiril">

               <speaker>PREDSEDNIK DR. CIRIL RIBIČIČ:</speaker>

               <p>Hvala. Prof. Grad.</p>
            </sp>
            <sp who="SDT2:GradFranc">

               <speaker>PROF. FRANCI GRAD:</speaker>

               <p>Naslednje poglavje se nanaša na razmerje državnega zbora do drugih državnih organov
               in je nekoliko drugače koncipirano, kot je bilo do sedaj.</p>
               <p>Glavna razlika je v vrstnem redu obravnavanja teh razmerij. Tako, da je sedaj
               razmerje do državnega zbora, da predsednika republike uvrščena na drugo mesto, kar
               sledi ustavni ureditvi teh organov.</p>
               <p>V prvi točki tega poglavja, razmerja državnega zbora do državnega sveta, ni prišlo
               do nobenih vsebinskih novosti. Bolj redakcijskih sprememb ali sprememb, ki so bile
               potrebne zaradi drugih sprememb po poslovniku.</p>
               <p>Podobno velja za naslednjo točko, razmerje državnega zbora do predsednika republike.
               Tudi tu pravzaprav ne gre za vsebinske spremembe, gre bolj za prilagoditev nekaterim
               novostim, zlasti v tem primeru zakona o referendumu. V zvezi z pošiljanjem zakonov
               predsedniku v primeru, če je vložena pobuda oziroma zahteva za naknadni zakonodajni
               referendum.</p>
               <p>V 3. točki razmere državnega zbora do vlade. Je prišlo do vrste manjših sprememb, ki
               se nanašajo na volitve predsednika vlade in sicer na prve volitve po konsistuiranju
               državnega zbora, vendar gre tu samo za roke.</p>
               <p>Nekoliko pomembnejše sprememba se nanaša ob tem prvem oblikovanju vlade, na
               imenovanje ministrov. Gre za to, da pri ponovnem glasovanju o imenovanju ministrov,
               ima predsednik vlade možnost, da se sam odloči ali bo zahteval glasovanje o listi
               kandidatov, ali pa glasovanje o vsakem kandidatu posebej, s čimer mu je dana možnost,
               da presodi, kaj je bolj smotrno, kaj lahko lažje pripelje do oblikovanja vlade.</p>
               <p>V točki C, pri sodelovanju vlade, pri delu državnega zbora ni vsebinskih sprememb.
               Neke manjše vsebinske spremembe so pri poslanskih vprašanjih in pobudah. Zlasti je
               pomembna tudi sprememba pri kateri je izpuščena dosedanja zahteva, najmanj 10
               poslancev ali poslanskih skupin, da se opravi razprava o odgovoru vlade. Kajti ta
               zahteva je pravzaprav in poslanskih vprašanj in pobud z interpelacijo, pač pa je še
               vedno ohranjena možnost, da poslanec poda tako zahtevo, vendar poda tak predlog,
               vendar to ni zahteva in o predlogu odloči državni zbor.</p>
               <p>Neka sprememba je tudi v zvezi z interpelacijo, ki se nam zdi, da krepi ta institut
               in mu daje večjo težo. Do sedaj so lahko zahtevali, lahko predlagali sklep na podlagi
               razprave o interpelaciji tudi drugih poslanci, ne samo tisti, ki se te interpelacijo
               predlagali, po našem mnenju je vendarle tisti, ki razpolaga z interpelacijo, dokler
               ni o njej tako ali drugače odločeno, tisti ki je interpelacijo predlagal, da zaradi
               tega lahko tak sklep predhodno naj bi predlagali samo poslanci, ki so tudi
               interpelacijo vložili. Tudi v
               zvezi z nezaupnico vladi ni bistvenih sprememb, pač pa je najpomembnejša sprememba v
               zvezi z zaupnico vladi. Moram povedati, da je v zvezi z zaupnico urejen položaj, ko
               se voli nov predsednik vlade, kar je ena od dveh možnosti, da ne pride do razpusta
               parlamenta. V prvi poslovniški ureditvi je ta predlog imelo samo 10 poslancev,
               kasneje je prišlo do spremembe, v kateri so bile vključene tudi poslanske skupine in
               predsednik republike oziroma predsednik republike in poslanske skupine, kar je bila
               ureditev, ki je bila enaka kot pri prvi volitvi predsednika vlade. Nam se zdi, da je
               položaj pri zaupnici bistveno bolj soroden in podoben in po naravi pravzaprav enak
               položaju v zvezi z nezaupnico. V obeh primerih gre za preskus podpore parlamenta
               vladi oziroma zamenjavo vlade v primeru, če te podpore nima več in zaradi tega se nam
               je zdelo, da bi pri volitvah predsednika vlade bolj ustrezal sistem, kakršen je
               urejen že v ustavi z nezaupnico, torej, da predlagajo predsednika vlade v primeru, ko
               je prišlo do neizrečene zaupnice, da predlaga samo 10 poslancev ne pa tudi
               predlagatelji, kakršni so bili zdaj oziroma so določeni v veljavnem poslovniku.</p>
               <p>To je vse, kar je bistvenega v točki, ki se nanaša na razmerje državnega zbora do
               vlade. Hvala.</p>
            </sp>
            <sp who="SDT2:unknown-M">

               <speaker>GOSPOD___________:</speaker>

               <p>Razmerja državnega zbora do ustavnega sodišča - tole poglavje je na novo napisano,
               ampak zakaj? Ko je bil delan ta veljavni poslovnik, še ni bilo zakona o ustavnem
               sodišču in je ustavno sodišče odločalo še po določbah prejšnje ustave in zakona o
               postopku pred ustavnim sodiščem davnega leta 1976. Medtem je bil pa sprejet zakon o
               ustavnem sodišču, ki precizira vse te postopke pred ustavnim sodiščem in tele
               poslovniške določbe so samo prilagojene zakonu po ustavnem sodišču. O podrobnostih ne
               bi razlagal, ker potem moram zakon o ustavnem sodišču referirati in podrobnosti, ki
               so, procedure v parlamentu, ki so s tem poslovnikom urejene. To, kar se tiče razmerij
               do ustavnega sodišča. Seveda se je pa zaradi tega poglavja bistveno razširilo.
               Upoštevati moramo vse postopke pred ustavnim sodiščem. Glede razmerij državnega zbora
               do drugih organov ni bistvene spremembe, razen da je določeno, da odgovore drugim
               organom pošilja generalni sekretar, da se s tem ne obremenjuje državni zbor oziroma
               njegov predsednik. Pri mednarodnem sodelovanju ni drugih sprememb kot ta, ki je že
               pri kolegiju predsednika, da sestavo delegacij <gap n="..."/> mednarodnih parlamentarnih
               institucijah, mednarodnih organizacijah in mednarodnih telesih določi kolegij
               predsednika na predlog delovnega telesa, ki je pristojen za mednarodne odnose. Ko gre
               pa za mednarodno sodelovanje v okviru Evropske unije, pa na predlog delovnega telesa,
               ki je pristojno za sodelovanje z Evropsko unijo. Sodelovanje s slovenskimi
               manjšinami, izseljenci in zdomci - ni kakšnih sprememb. Delo državnega zbora v vojnem
               in izrednem stanju tudi ne, s tem da je odpadla tista določba, da v vojnem, izrednem
               stanju državni zbor dela po tem poslovniku, če ne sprejme posebnega poslovnika za
               delo v vojnem ali izrednem stanju. Nekateri so namreč razumeli to določbo tako, da
               mora državni zbor sprejeti tak poslovnik. Mislim pa, da ni nobene potrebe in da ga
               lahko sprejme - tu ni nobene ovire, ampak da to zadošča, katera odstopanja so glede
               na nastale razmere in potrebe obrambe in varnosti dopustna pri uporabi določb tega
               poslovnika.</p>
               <p>Glede razlage poslovnika je precizirano, da med sejo državnega zbora oziroma
               njegovega delovnega telesa razlaga poslovnik predsedujoči, torej je on tisti, ki je
               za to pristojen, zunaj seje pa daje razlago poslovnika komisija za poslovnik na
               pobudo poslancev, delovnih teles, zbora ali vlade, pri čemer lahko po potrebi pridobi
               mnenje sekretariata za zakonodajo in pravne zadeve in samo ta komisija, zdaj ne več
               vsak poslanec, pa lahko predlaga državnemu zboru, naj sprejme avtentično razlago
               poslovnika, in sicer po enakem postopku, kot je določen za avtentično razlago zakona.
               Prehodne in končne določbe so verjetno še nepopolne. Kot končno določbo, ne kot
               prehodno, smo dali, kako se računajo roki po tem poslovniku. To pa zato, ker nismo
               našli drugega mesta v sistematiki poslovnika, tako da glede tega ne bo dvomov, kako
               tečejo različni roki. Prehodna določba je 281 - zakonodajni in drugi postopki, ki so
               bili že začeti pred uveljavitvijo poslovnika, se nadaljujejo po določbah dosedanjega
               poslovnika, se pravi tako, kot je bil dosedanji zakonodajni postopek, razen tistih
               določb, ki se tičejo poteka sej, omejitve razprav in obrazložitve glasu. Pozabil sem
               povedati pri sejah, da tudi ni več obrazložitve glasu.  No, prehodna določba<gap n="..."/> Ja, v prilogi zakonov, ki so
               sicer bili vloženi do tega, dovolite, tega poslovnika, pa postopek še ni bil začet,
               se pa obravnavajo že po določbah novega poslovnika. Tukaj je prehodna določba še
               dosedanji odbor za nadzor proračuna in nad delom varnostnih in obveščevalnih služb
               nadaljujeta dela kot komisiji. Manjka pa jim določba, da <gap n="..."/> tega poslovnika preneha
               veljati dosedanji poslovnik. Eventualno pa bodo prehodne in končne določbe še dodane
               <gap n="..."/> tekom postopka za sprejem tega poslovnika, to je <gap n="..."/> za potrebno <gap n="..."/></p>
            </sp>
            <sp who="SDT2:RibičičCiril">

               <speaker>PREDSEDNIK DR. CIRIL RIBIČIČ:</speaker>

               <p>Hvala lepa. Hvala lepa za te predstavitve in bi prešli na vprašanje. Imam kar eno
               vprašanje, takoj. Poslanske pobude, vprašanja, so sedaj sistematizirana drugam, v
               razmerja med organi. S tem se seveda deloma to spremeni, po mojem mnenju se tudi
               zmanjša pomen. Seveda namenoma se mi zdi na začetku poslovnika. No, ampak ob tem se
               tudi to spremeni, ker sedaj je to omejeno na razmerje med organi in seveda ne paše
               več med ta vprašanja in pobude tisto, kar smo pod oznako v 32. členu, ko je lahko v
               zvezi z delom državnega zbora lahko poslanec dal pobudo v bistvu vodstvu državnega
               zbora. Sedaj, če se to drugače sistemizira, saj sprašujem, zakaj je ta stvar izpadla,
               da ne bi veljale potem na drugem mestu. Takrat, ko se je pokazala v praksi, da je
               opozorila na takšen način dela. Nekaj premikov je bilo storjeno v državnem zboru v
               načinu dela, se mi zdi, da je bila koristna institucija.</p>
            </sp>
            <sp who="SDT2:unknown-M">

               <speaker>GOSPOD _________:</speaker>

               <p>Vprašanja, pobude poslancev so sistemizirana sedaj v poglavju o razmerju državnega
               zbora do vlade. Zato ker to je način, kako državni zbor nadzira delo vlade in
               ministrov, poleg interpelacije. Vprašanja in pobude poslancev, ki se nanaša na delo
               državnega zbora, so pa vključena pod poglavje o kolegiju, 22. člen. Kolegij obravnava
               vprašanja in pobude poslancev, ki se nanašajo na delo državnega zbora, o stališčih
               kolega do teh vprašanj, vodstvo obvesti poslance, predsednik državnega zbora. Sedaj,
               po naši sodbi to zadostuje in nismo videli potrebe, da to določbo še kaj bolj
               razširjamo in razčlenjujemo.</p>
            </sp>
            <sp who="SDT2:RibičičCiril">

               <speaker>PREDSEDNIK DR. CIRIL RIBIČIČ:</speaker>

               <p>Ja, do sedaj je bilo še to. Da se ni zadovoljen, da lahko gre na sejo odbora. No, pa
               nekaj je tole že, da je že notri ostala, nad formacijo bomo pa videli drugič, če bo
               še kakšna pripomba.</p>
               <p>Kar najprej, so kakšna vprašanja. Prosim ja.</p>
            </sp>
            <sp who="SDT2:PetanRudolf">

               <speaker>RUDOLF PETAN:</speaker>

               <p>Imel bi čisto takšno formalno vprašanje. Kaj je vzrok, da institut obrazložitve
               glasu ni upoštevan. Čisto tako po domače, lahko rečem.</p>
            </sp>
            <sp who="SDT2:RibičičCiril">

               <speaker>PREDSEDNIK DR. CIRIL RIBIČIČ:</speaker>

               <p>Hvala gospod Petan.</p>
            </sp>
            <sp who="SDT2:unknown-M">

               <speaker>GOSPOD __________:</speaker>

               <p>Že med razpravo vsak poslanec lahko pove svoje mnenje o zadevi, ki je na dnevnem
               redu in že med razpravo lahko
               tudi pove, kako bo glasoval. Institut obrazložitve glasu je bil preveč izkoriščen v
               podaljševanja razprave. In s tem niso nič kršene pravice poslancev. Svoje mnenje in
               svoj glas lahko obrazloži že med samo razpravo. Ja, samo toliko. Saj tudi v drugih
               parlamentih nimajo tega instituta.</p>
            </sp>
            <sp who="SDT2:RibičičCiril">

               <speaker>PREDSEDNIK DR. CIRIL RIBIČIČ:</speaker>

               <p>Zdi se mi, da je smiselno proučiti ali ne, bi na ključnem mestu to ostalo, tam kjer
               nima možnosti povedati poslanec. Strinjam se, da s tem, ko je recimo sedaj razprava
               predvidena v vetu, ni več potrebno in saj je res to sedaj zlorabljanje. Mi smo pač
               uporabili obrazložitev glasu, ker nismo morali razpravljati o vetu, sedaj bomo pač
               razpravljali. Če bi na kakšnih mestih, kjer so te omejitve, kjer lahko govorijo samo
               poslanske skupine, kjer ni možno, kjer so neke, predstavljam si, da bodo tudi strožje
               omejitve, časovne, pa da tudi pri replikah bodo strožje omejitve itn., da bi se
               vedelo ali je tam nekje smiselno to ohraniti kot izjemo.</p>
               <p>Naprej. Kakšna druga vprašanja? Ugotavljam, da ni nič. Prosim ja, gospod Janša.</p>
            </sp>
            <sp who="SDT2:JanšaJanez">

               <speaker>JANEZ JANŠA:</speaker>

               <p>Imam bolj odgovor na tisto, kar je dr. Kavčič povedal na začetku, ko je rekel, da
               pač v tem poslovniku ne vidim nobenim instrumentov, ki bi omejevali vlogo opozicije
               ali pa potem, da ni ničesar zapisanega, kar naj bi bilo tudi v kakšnem drugem
               parlamentu. Verjetno je vsak odstavek možno najti tudi v kakšnem drugem parlamentu,
               gre pa pač za tisto, kar je potem sestavljeno kot celota. Ne vem, ali smo narobe
               brali ali pa nimamo istega teksta, ampak v tekstu, ki smo ga mi dobili, mislim da 21.
               člen jasno pravi, da se na kolegiju predsednika državnega zbora odloča tako, da pač
               vsak član kolegija ima toliko glasov, kot ima glasov poslanska skupina. Se pravi, to
               preslikava vladajoče večine v kolegij. Potem pa 70. člen pravi, da lahko ta kolegij
               omeji razpravo, ko določi dnevni red in seveda, kar seveda pomeni, da vladna večina
               lahko vedno prizadeva, za katere meni, da so neprijetne, omeji razpravo tam na 5
               minut. In potem je še kot cinizem, v tem še eno dodano, da bodo poslanci, ki ne
               pridejo na vrsto, lahko to dajo pismeno. To smo že včasih videli, kje se je to
               oddajalo pismeno. Tako, da bi res prosil, da se pač ne sprenevedamo, ko gre za zelo
               važne stvari.</p>
            </sp>
            <sp who="SDT2:RibičičCiril">

               <speaker>PREDSEDNIK DR. CIRIL RIBIČIČ:</speaker>

               <p>Hvala lepa. Če lahko dam pripombe v zvezi s kolegijem. Tisto, kar dobimo, v bistvu
               kolegij postane, saj to ni nič posebnega, ta preslikava. Razumem, da če bomo krepili
               vlogo delovnih teles v zakonodajnem postopku, bo potrebno v tistih manjših delovnih
               telesih, ki bodo to funkcijo imeli, pač zagotoviti isto razmerje kot v državnem
               zboru. Ker če tega razmerja ni, potem bo vedno konflikt med manjšim delovnim telesom,
               ki bo sprejel odločitev in med državnim zborom. Ampak v zvezi s kolegijem posebej
               nastane problem. Do sedaj je uveljavil se kolegij, ravno zaradi tega, ker ni imel teh
               odločitev. Kot neko konzultativno telo, kjer se poskuša iskati nek konsenz med
               poslanskimi skupinami takrat, ko se zaplete v državnem zboru in mi lahko nekaj na
               področju racionalizacije dobimo, če kolegiju damo neke odločitve, ampak izgubljamo pa
               s tem to njegovo funkcijo. Postane eno od delovnih teles. Do sedaj pa je bil ena
               rezervna možnost. Za sporazum je dogovor marsikaj, kar se v zboru ni dalo razrešiti.
               Izgledala je blokada. Ni bilo izhoda, je v 10 minutah rešil kolegij z nekim
               sporazumom, in ko pa, skratka nekaj pridobimo pri odločanju, ampak izgubimo pa neko
               institucijo, ki je sedaj imela drugačno vlogo in se bojim, da se teh dveh stvari ne
               da kombinirati. Če je to posvetovalno telo, ki konsenzualno dela, je pač to en
               pristop. Zato ker, če nekatere od teh funkcij se mi zdi, da to okrog delegacij pa
               marsikaj drugega, lahko opravijo tudi druga delovna telesa ali se pa to na sporazumu
               na način določa. To jaz kot eno dilemo vidim. Še kdo? Prosim, gospod Petan.</p>
            </sp>
            <sp who="SDT2:PetanRudolf">

               <speaker>RUDOLF PETAN:</speaker>

               <p>Jaz sem prej okrog tega instrumenta instituta obrazložitve glasu vprašal zato, ker
               sem pričakoval tudi tak odgovor. Namreč racionalizacija. Jaz se s tem strinjam,
               vendar me pa nekaj drugega moti. Preveč pri tej spremembi poslovnika govorimo o neki
               racionalizaciji, da bo bolj enostavno, da bomo manj časa izgubljali, da bo šlo
               hitreje skozi. Po drugi strani se pa postavlja vprašanje, če je takšno omejevanje v
               smislu demokratičnosti. Namreč vsi vemo, da demokracija je težka. Lahko je recimo v
               diktaturi neko stvar skozi spraviti, ker potem veš, da druge variante ni, da drugega
               glasu, da druge možnosti ni, v demokraciji so pa včasih postopki tudi dolgotrajnejši
               zato, ker moraš dati tudi drugače mislečim določeno možnost in če bomo cel poslovnik
               in tudi postopke na splošno jemali skozi to, čisto racionalnost, potem bomo prišli do
               neke čudne vode, bomo imeli neke čudne, v tem primeru poslovnik, ki ni nujno, da bo
               ravno v skladu s tistim, kar pač želimo izgrajevati, to pa je demokracija in tam se
               tudi mora slišati glas drugega in mene moti, jaz se strinjam, v principu se strinjam
               s tem, vendar gledano izključno iz neke racionalizacije in omejevanja nekoga, vemo,
               kdo je na kateri strani in ni nujno, da bomo vsi vedno na tej strani, drugi na drugi
               strani, verjetno bomo kdaj tudi mešano ali kakorkoli, zato lahko gledamo pač to malo
               širše in to neprestano in izključno, že skoraj lahko rečem, priseganje na neko
               racionalnost, pri tem pa zanemarjanje nekih principov demokratičnosti, me pa tudi
               malo moti in želel sem to slišati, če prav razmišljam in vidim, da razmišljam prav.
               Seveda, zdaj se ne držim tega kot pijanec plota, tiste besede, ki so pač bile
               izrečene, da bi zdaj to ne vem kam postavil, ampak kljub vsemu so še druga načela, ki
               jih moramo pa tudi upoštevati pri sprejemanju tako pomembnega akta kot je recimo
               poslovnik državnega zbora, ki je kot zakonodajna oblast takšna kot je in ima takšno
               vlogo kot jo ima in kot bi jo mogoče tudi morala imeti. Hvala.</p>
            </sp>
            <sp who="SDT2:RibičičCiril">

               <speaker>PREDSEDNIK DR. CIRIL RIBIČIČ:</speaker>

               <p>Hvala lepa. No, jaz bi opozoril na to seveda, da bomo celoten postopek nadaljevali v
               skladu s poslovnikom tako, da bo treba v bistvu sporazumno iskati rešitve, saj se vsi
               zavedamo, da je dvotretjinska večina zelo zahtevna, da praktično to pomeni graditi na
               soglasju, da so pravila igre, ki jih postavljamo in to upamo, da za neko daljše
               obdobje, zelo pomembna stvar in bo treba na tej podlagi pač poslušati argumente vseh
               strani na ta način, da bomo prišli do čimbolj soglasnih rešitev. Zdaj seveda, res je,
               če gledamo primerjalno stvari, da opozicijski položaj poslancev, ki niso v vladni
               koaliciji, ni iz tega ogrožen oziroma, da vse, kar je tukaj predlagano, ni
               problematično z vidika nekega povprečnega poslovnika v državah Evropske zveze. Ampak
               seveda iz drugega vidika, iz vidika sprememb, kaj zdaj velja in kaj je predlagano, pa
               tukaj gre za resne spremembe. Res je tudi Evropska zveza napisala, da želi od nas
               bolj učinkovit zakonodajni postopek, ampak jaz mislim, da je tukaj tudi vprašanje
               razumevanja učinkovitosti. Učinkovitost ne more biti samo, da hitreje prihajamo do
               rešitev in tako naprej. S tega vidika bi me zanimal odgovor, saj ni treba tudi danes,
               potem, ko bomo šli na konkretne rešitve, kje so možnosti, da bi prišlo tudi do
               omejitev vladne koalicije, vlade in poslancev vladne koalicije v zvezi z amandmaji,
               ker poglejte, racionalizacija, ki bo pomenila, da ob nekem zakonu razpravljamo o treh
               ključnih amandmajih, ki jih predlaga opozicija, bo pomenila čisto nekaj drugega kot
               danes pomeni, če mi vložimo recimo kot opozicija 70 amandmajev, 80 jih pa vložijo iz
               vladajoče koalicije, pa nihče točno ne ve, kaj je stališče vlade, pa kaj je stališče
               vladajoče koalicije, pa kaj je stališče opozicijskih poslancev. Jaz si predstavljam,
               da je racionalizacija možna na ta način, da se bo hitreje odločalo, da bo ključne
               dileme in o njih veliko razprave in odločanja in da bo teh dilem relativno malo in da je to možno
               doseči seveda z omejitvami, ki pa ne morejo iti samo na stran opozicije, ampak tudi z
               omejitvami, ki preprečujejo celo vrsto amandmajev z vidika vladne koalicije. Pri
               proračunu sem že videl, da je to neka omejitev dana. Meni se tako na prvi pogled zdi
               smiselna, ker ta praksa, ki jo zdaj delajo poslanske skupine, ki so v koaliciji, pa
               ne mislim konkretne, vsake, ki so se nahajale v koaliciji pri proračunu, da svojim
               poslancem dovolijo, da vlagajo amandmaje na proračun, ki so očitno v nasprotju s
               stališči vlade in poslanske skupine, ampak vsakdo zastopa amandma iz svojega področja
               zato, da se ne zameri svojih poslancem, potem pa ta amandma ni izglasovan, on ima pa
               pravico glasovati za njega in to ima vsak za svoje področje, to pomeni seveda 200,
               300 nepotrebnih amandmajev, od katerih seveda noben ni sprejet, ampak v vseh teh
               primerih lahko poslanci rečejo, ja, mi smo jih predlagali, mi smo jih zagovarjali,
               pač na žalost večina ni bila za to. Potem je boljše res, da so 3, 4 ključne pripombe
               opozicije in se o njih razpravlja in odloča in bo to racionalnejše in bolj
               kakovostno.</p>
               <p>Še kakšna pripomba? Če ne, bi jaz opozoril, da je ta stenogram na razpolago vsem
               poslanskim skupinam, da ta predstavitev nima samo tega namena, da smo jo poslušali
               tisti, ki smo tukaj, ampak naj zdaj pri oblikovanju svojih pripomb poslanske skupine
               vzamejo tudi ta stenogram te predstavitve v roke. 10 dni je kratek čas za pripombe,
               takrat bomo pa sklicali potem komisijo, tako da. Ja, mislim, da je realno, da bo v
               začetku julija seja komisije, celodnevna. Bomo videli tudi to, ali mora biti v
               Ljubljani ali kaj. Jaz ne vem, na kakšen način zagotoviti resno prisotnost vseh
               poslanskih skupin. S pisanjem pripomb in potem za to obravnavo. To je eno tako delo,
               ki pač ga ni mogoče na način opravljati kot smo ga danes, ko nekdo prihaja, drugi je
               že v odhajanju in nimamo kvalitetnih podlag v zvezi s pripombami. No, ampak mislim,
               da je ta današnji sestanek vseeno uspešen s tega vidika, da je ustvaril podlage za
               resne pripombe. Hvala lepa za udeležbo.</p>
               <stage type="time">(Seja se je končala 3. junija 1998 ob 13.14 uri.)</stage>
            </sp>
         </div>
      </body>
   </text>
</TEI>
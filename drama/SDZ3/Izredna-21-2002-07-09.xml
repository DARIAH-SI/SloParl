<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ3-Izredna-21-2002-07-09">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|B3E9358AE1E736CBC1256BF40042A84D</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=sz&amp;uid=B3E9358AE1E736CBC1256BF40042A84D</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ3-Izredna-21-2002-07-09.DZ" n="21">
               <name>Izredna</name>
               <date when="2002-07-09"/>
            </setting>
         </settingDesc>
         <particDesc>
            <listOrg>
               <org xml:id="SDZ3-Izredna-21-2002-07-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">21. izredna seja</stage>
            <stage type="date">(9. julij 2002)</stage>
            <stage type="chairman">Sejo je vodil Borut Pahor, predsednik državnega zbora.</stage>
            <stage type="time">Seja se je pričela ob 14.08 uri. </stage>


            <sp xml:id="SDZ3-Izredna-21-2002-07-09.sp1">

               <speaker>PREDSEDNIK BORUT PAHOR:</speaker>

               <p>Dve minuti čez 14.00 je ura. Vabim kolegice in kolege, da pridejo v veliko razpravno
               dvorano državnega zbora. Pričeli bomo 21. izredno sejo.</p>
               <p>Nekaj kolegic in kolegov je opravičenih, večinoma so v Bruslju in se bodo jutri tudi
               vrnili. Preden bom povedal, kdo manjka, bom ugotavljal navzočnost. Da bi to lahko
               storil čim prej, še enkrat vabim vse, da pridejo v dvorano. Prosim.</p>
               <p>Lepo prosim, da tudi vložite kartice v glasovalne naprave, da bom imel približen
               nadzor nad sklepčnostjo.</p>
               <p>Ali lahko prosim sekretarje poslanskih skupin, da opozorijo poslanke in poslance, da
               je nekaj minut čez 14.00 uro in da bi radi začeli sejo. Prosim.</p>
               <p>Prosim spoštovane kolegice in cenjene kolege, da vložijo, vstavijo glasovalne kartice
               v glasovalne naprave.</p>
               <p>Začel bom 21. izredno sejo državnega zbora Republike Slovenije. Prosim za mir v
               dvorani. Sejo sem sklical na podlagi prvega in drugega odstavka 51. člena ter prvega
               odstavka 54. člena poslovnika državnega zbora.</p>
               <p>Rad bi vas obvestil, da je nekaj kolegov in kolegic odsotnih in se seje ne morejo
               udeležiti, večinoma zaradi zasedanj delovnih teles v Bruslju. To so kolegi: Janša,
               Brejc, Rupar, Sušnik, Petan, kolegica Potrata, Pozsonec in Krebs, kolegi Diaci,
               Gračner, Battelli, Fabjan, Božič, kolegica Zalokar Oražem, kolegi Zamernik, mag.
               Vizjak, Barovič, Germič, Lavrinc, Čeligoj, Peterle, od 16.00 ure dalje kolega Brenčič
               in od 17.00 ure dalje kolega Franci Rokavec.</p>
               <p>To so kolegice in kolegi, ki so najavili svojo odsotnost zaradi upravičenih razlogov.
               Vse ostale vabim, da pridejo v dvorano, da bi lahko ugotovili navzočnost in pričeli
               predvidoma zadnjo sejo pred parlamentarnimi počitnicami. Prosim vse kolege iz
               preddverja... Samo še minuto ali dve bom počakal, potem bom ugotavljal navzočnost, in
               če državni zbor ne bo sklepčen, bom odredil 15 minut odmora. Mislim, da to spričo
               obveznosti ne bi bilo dobro.</p>
               <p>Prosim kolege in kolegice, da pridejo v dvorano državnega zbora. Ali lahko prosim
               sekretarja dveh poslanskih skupin, naših kolegov Socialdemokratske stranke in Nove
               Slovenije, če lahko opozorita kolegice in kolege, da se seja pričenja, da pridejo v
               dvorano. Prosim. So vse kartice vstavljene? Moramo počakati še nekaj trenutkov.
               Prosim kolegice in kolege, da iz pisarn pridejo v veliko razpravno dvorano, da
               odložijo vse druge obveznosti in da se zdaj posvetijo delu v plenumu. Prosim! Še
               enkrat prosim sekretarje poslanskih skupin, da pomagajo obvestiti kolege in kolegice,
               če so zadržani zaradi drugih obveznosti, da se bo pričela seja. Dobro. Če bomo vsi
               sodelovali pri prijavljanju navzočnosti, potem nas bo vsak hip 46. To bi lahko
               omogočilo začetek dela. Prosim, da vsi vložite kartice v glasovalno napravo. Vsak hip
               bom ugotavljal navzočnost. Spoštovane kolegice in kolegi! Ugotavljam navzočnost v
               dvorani. Pritisnite prosim tipko <q>»kvorum«</q>. Ugotavljam navzočnost v dvorani!
               Ugotavljam navzočnost v dvorani! Kolegice in kolegi! Spoštovane kolegice in kolegi!
               Drugič bom ugotavljal navzočnost v dvorani! Drugič ugotavljam navzočnost v dvorani.
               Prosim, pritisnite tipko <q>»kvorum«</q>. Prosim, pritisnite tipko <q>»kvorum«</q>, smo sredi
               ugotavljanja navzočnosti v dvorani. Navzočihje 48 kolegic in kolegov. Državni zbor
               Republike Slovenije je sklepčen in lahko odloča.</p>
               <p>Na seji prav lepo pozdravljam predstavnike Vlade Republike Slovenije.</p>
               <p>Prešli bomo na določitev dnevnega reda 21. izredne seje. Predlog dnevnega reda ste
               prejeli s sklicem dne 5. julija letošnjega leta. O predlogu dnevnega reda bomo
               odločali v skladu z drugim odstavkom 64. člena poslovnika.</p>
               <p>Najprej bomo prišli na predloge za umik. Predlogov za umik nisem prejel. Kolega Peče
               predlaga pri tej točki, da se umakne - katera točka, kolega Peče?</p>
            </sp>
            <sp xml:id="SDZ3-Izredna-21-2002-07-09.sp2">

               <speaker>SAŠO PEČE:</speaker>

               <p>V imenu poslanske skupine Slovenske nacionalne stranke predlagamo umik zakona o
               dopolnitvi zakona o začasnem zatočišču, ki je za obravnavo na preliminarnem zasedanju
               vložen po skrajšanem postopku. Slovenija in pa njena nova fiskalna politika oziroma
               politika javnih financ, pod vodstvom ministra za finance gospoda Ropa, je v naši
               državi ustvarila nekako razredno gibanje. Po eni strani tistih, ki dejansko nimajo za
               preživetje, so brezposelni, s tem imajo tudi slabo izobrazbo in pa ta država jim ne
               omogoča, kar bi jim kot socialna država morala omogočiti, po drugi strani pa seveda
               tisti razred bogatih ljudi, ki so bolj ali manj povezani s politiko in so v manjšini.
               Trend, o katerem govorim, se bo pa povečeval v smislu povečanja socialno šibkih,
               posebej če pogledamo strukturni razrez proračuna, samo gibanje proračuna, kako se je
               spreminjal od leta 93 pa vse do lanskega leta 2001, ko vidimo, da so trije segmenti
               proračuna v letu 93, plače, obresti in pa socialni transferji, dosegali vsega skupaj
               nekaj več kot 30%, v lanskem letu pa vsi ti trije transferji skupaj že skoraj 70%.
               Vidimo, da se ta država dejansko ne speljuje v nekaj novega, kar bi jo izboljševalo,
               ampak vidimo, da bomo samo še na slabšem. In navkljub vsemu temu se najde vlada
               Republike Slovenije oziroma se najde vlada, ki ponuja v sprejem, in to po skrajšanem
               postopku, novelo zakona o začasnem zatočišču, ki naj bi imel praviloma samo eno
               osnovno normo oziroma eno osnovno težnjo, to je prekvalificirati status
               začasnegazatočišča v status stalnega bivanja za 2.307 ljudi. Seveda poudarjamo, da po
               našem mnenju, mnenju Slovenske nacionalne stranke, kateremu, upamo, da boste
               prisluhnili poslanci državnega zbora, jim dodeljuje privilegirano bivanje oziroma
               privilegiran položaj.</p>
               <p>Kot ste lahko, spoštovani poslanke in poslanci, prebrali v obrazložitvi zakona o
               začasnem zatočišču, pa bonitete, ki naj bi jih ta državni zbor uzakonil na predlog
               vlade tem ljudem, segajo na tisto področje, o katerem se slovenskemu državljanu ne
               more niti sanjati. In sicer - ta naša država jim bo preko fiskalne politike, torej
               preko dodatnih obdavčitev državljank in državljanov, zagotavljala sredstva za
               socialno varnost, za zaposlovanje, za delo, za zdravstveno varstvo, za plačilo šolnin
               na srednjih, visokih šolah oziroma visokih šolah ter fakultetah, poleg tega pa seveda
               sredstva za brezplačno nastanitev in oskrbo.</p>
               <p>Mogoče bi se vse to komu fino zdelo, verjetno se celo fino zdi vladnim predstavnikom,
               ki mogoče potujejo v tujino in govorijo, kako je naša država dobra in vse to nudi
               2.000 in še nekaj ljudem, katerih status bi že zdavnaj moral poteči in bi se morali
               vrniti v svojo domovino.</p>
               <p>Ampak, če pa pogledamo v našo državo, kjer vidimo, da je stopnja brezposelnosti še
               zmeraj izjemna in da jo skuša Vlada Republike Slovenije s tako imenovanimi
               ...<stage>/Nerazumljivo./</stage>... standardi prikriti, pa vidimo, da v tej državi ne počnemo
               oziroma ne počnete vsi tisti, ki gluho tipkate na tipke, kakor predlaga vlada,
               drugega, kot da naše državljane enostavno spreminjate v drugorazredne državljane. S
               predlogom zakona, kot se danes nahaja po mizi, bomo po naši oceni še enkrat
               izneverili Slovenke in Slovence, in to ni namen državnega zbora. To ni namen
               demokracije, to ni namen skrbi za vse tiste, ki so nas izvolili. Prepričan sem, da je
               bolj smiselno, kot finančno obdariti za vse tiste pogoje, katere sem naštel, te tujce
               z začasnim bivanjem, da ta morebitna sredstva, ki jih mislite vpeljati v novi
               proračun, namenite za vse tiste kraje, kjer je brezposelnost tako visoka. Namenite za
               tiste šolnine tistim slovenskim otrokom, ki je niso sposobni plačati, in ne tega
               početi tujcem.</p>
               <p>V Slovenski nacionalni stranki predlagamo, da se zakon umakne iz procedure.
               Hvala.</p>
            </sp>
            <sp xml:id="SDZ3-Izredna-21-2002-07-09.sp3">

               <speaker>PREDSEDNIK BORUT PAHOR:</speaker>

               <p>Poslanska skupina Slovenske nacionalne stranke torej predlaga umik predloga zakona.
               Predsednika odbora, kolega Lavrinca ni. Je kdo drug, ki bi želel povedati stališče
               matičnega delovnega telesa, odbora za notranjo politiko? <stage>(Ne.)</stage> Ali ima glede tega
               vprašanja stališče vlada? <stage>(Ne.)</stage> Želijo besedo predstavniki poslanskih skupin?
               Ugotavljam, da ne. Prav. Potem bomo prešli na odločanje o predlogu za umik navedene
               točke z dnevnega reda. Glasujemo. 57 navzočih, 15 za, 41 proti.</p>
               <p><stage>(Za je glasovalo 15.)</stage> <stage>(Proti 41.)</stage></p>
               <p>Ugotavljam, da predlog za umik ni bil izglasovan.</p>
               <p>Sprašujem, ali želi še kdo dati predlog za umik katere od navedenih točk? Prosim,
               kolega Mamić.</p>
            </sp>
            <sp xml:id="SDZ3-Izredna-21-2002-07-09.sp4">

               <speaker>IVAN MAMIĆ:</speaker>

               <p>Jaz predlagam, da bi točko 12, predlog zakona o vodah, tretja obravnava,
               preložili.</p>
               <p>Zakaj? Zato, ker v odboru za infrastrukturo obdelujemo to točko že drugič danes, pa
               nismo prišli niti do ene tretjine amandmajev. Tako, da je gradiva več kot za drugo
               branje. Mislim, da je tudi material slabo, netransparentno pripravljen. Karkoli zdaj
               naredimo, to bo vse na silo, in če se ta zakon pripravljaod 1997. leta in moramo zdaj
               na vrat na nos sprejeti tretjo obravnavo, mislim, da to ni dobro, ker če je zakon
               slab, je bolje, da ga ni.</p>
               <p>Zato predlagam, da bi se preložil na naslednjo sejo. Hvala.</p>
            </sp>
            <sp xml:id="SDZ3-Izredna-21-2002-07-09.sp5">

               <speaker>PREDSEDNIK BORUT PAHOR:</speaker>

               <p>Slišali smo predlog, da se umakne ta predlog zakona iz obravnave. Želi predsednik ali
               poročevalec pristojnega delovnega telesa besedo? <stage>(Ne želi.)</stage> Želi besedo predstavnik
               sekretariata? <stage>(Ne.)</stage> Želi besedo predstavnik vlade? Prosim, minister.</p>
            </sp>
            <sp xml:id="SDZ3-Izredna-21-2002-07-09.sp6">

               <speaker>MAG. JANEZ KOPAČ:</speaker>

               <p>Hvala lepa. Prosim vas, res prosim, da ta zakon ostane na dnevnem redu. Mislim, da
               smo tik pred koncem obravnave danes. Če ne bi odbor postal nesklepčen, ker je bilo
               pač več odborov sklicanih sočasno, bi tudi to obravnavo že zaključili. Mislim, da
               imamo samo še pet amandmajev, o katerih se je treba pogovoriti, in nadaljevanje seje
               odbora za infrastrukturo je že sklicano za danes po seji državnega zbora. Tako, da
               sem prepričan, da bomo zdaj zdaj skozi.</p>
               <p>Zakaj pa je to pomembno? Pomembno je zaradi dveh stvari. Ena je, seveda, ker gre za
               enega od pomembnih zakonov, na katere nas opozarja Evropska unija, še bolj pa zaradi
               internih razlogov - dokler nimamo tega zakona, ne moremo aktivirati sredstev vodnega
               sklada. In ta hip je stanje investicij v vodno gospodarstvo v letošnjem letu nič. In
               če tega zakona ne bo, bo do konca leta nič. To pa v resnici predstavlja velike
               težave. Zato vas prosim, če to lahko ostane na dnevnem redu, in prepričan sem, da bo
               stvar pripravljena, upam, že do jutrišnjega nadaljevanja seja zbora.</p>
            </sp>
            <sp xml:id="SDZ3-Izredna-21-2002-07-09.sp7">

               <speaker>PREDSEDNIK BORUT PAHOR:</speaker>

               <p>Želijo besedo predstavniki poslanskih skupin? <stage>(Želijo.)</stage> Najprej v imenu poslanske
               skupine Socialdemokratske stranke, prosim, kolega Kelemina.</p>
            </sp>
            <sp xml:id="SDZ3-Izredna-21-2002-07-09.sp8">

               <speaker>BRANKO KELEMINA:</speaker>

               <p>Hvala lepa za besedo. Spoštovani vsi skupaj! To, kar je predlagatelj tega sklepa
               predlagal, prav gotovo drži. Drži pa tudi tisto, kar je predlagal oziroma kar je
               povedal gospod minister, predstavnik vlade.</p>
               <p>Zdaj, kako se odločiti, je seveda zelo težko. Eno in drugo je pomembna zadeva. Če
               bomo forsirali sprejem tega zakona, tudi sam mislim, da zakon ne bo sprejet z
               najboljšimi odločitvami oziroma rešitve ne bodo najboljše. Trdno sem prepričan, če
               bomo sprejeli ta zakon, da bo prav gotovo v najkrajšem času prišlo do predloga
               sprememb, to je dejstvo in na to moramo biti pripravljeni. Naša poslanskaskupina je
               tu v dilemi in se bo vsak odločil na podlagi svoje presoje. Hvala lepa.</p>
            </sp>
            <sp xml:id="SDZ3-Izredna-21-2002-07-09.sp9">

               <speaker>PREDSEDNIK BORUT PAHOR:</speaker>

               <p>Hvala lepa. Prosim, kolega Mamić, v imenu poslanske skupine Nove Slovenije.</p>
            </sp>
            <sp xml:id="SDZ3-Izredna-21-2002-07-09.sp10">

               <speaker>IVAN MAMIĆ:</speaker>

               <p>Ponovno poudarjam, da zakon oziroma amandmaji niso pripravljeni. In kot pravi gospod
               minister, pet amandmajev, to sploh ne drži. Po moji oceni jih je čez dvajset, če ne
               trideset, nisem jih štel, vendar če bi jih bilo pet, bi bil tiho. Mislim, da ni
               dobro, da se na hitro sprejme taka stvar, ki je tako pomembna. Ne vem, mogoče bi
               lahko povedal tudi predsednik odbora za infrastrukturo svoje mnenje. Ne bi ga rad
               provociral, ampak lahko tudi kdo drug pove svoje mnenje. Hvala.</p>
            </sp>
            <sp xml:id="SDZ3-Izredna-21-2002-07-09.sp11">

               <speaker>PREDSEDNIK BORUT PAHOR:</speaker>

               <p>Želi še kdo v imenu poslanskih skupin <stage>(ostale možnosti so mimo)</stage>? Želi predlagatelj
               dodatno argumentirati, glede na razpravo, ki je bila, ali razumem, da je bila to
               hkrati tudi vaša končna beseda? Prav.</p>
               <p>Potem lahko preidemo na odločanje o predlogu za umik predloga zakona o vodah - to je
               predlagana točka 12 - z dnevnega reda. Glasujemo. Glasujemo o predlogu za umik
               predloga zakona o vodah, točka 12, z dnevnega reda. Predlog ni dobil podpore. Izmed
               57 je zanj glasovalo 13, 43 pa proti.</p>
               <p><stage>(Za je glasovalo 13.)</stage> <stage>(Proti 43.)</stage></p>
               <p>Prehajamo na predlog za širitev dnevnega reda.</p>
               <p>Vlada Republike Slovenije je v obravnavo zboru predložila predlog zakona o
               ratifikaciji sporazuma o vprašanjih nasledstva. Zboru predlaga, da z obravnavo tega
               razširimo dnevni red seje. Želi predstavnik vlade besedo? <stage>(Ne želi.)</stage> Želi besedo
               predstavnik sekretariata, gospa sekretarka? <stage>(Ne.)</stage> Sprašujem, ali želijo besedo
               predstavniki poslanskih skupin? <stage>(Ne.)</stage></p>
               <p>Prehajamo na odločanje o predlogu, da se na dnevni red uvrsti predlog zakona o
               ratifikaciji sporazuma o vprašanjih nasledstva. Glasujemo. Smo sredi glasovanja.
               Predlog je sprejet. Od 57 navzočih je bilo za 41, 5 pa proti.</p>
               <p><stage>(Za je glasovalo 41.)</stage> <stage>(Proti 5.)</stage></p>
               <p>Zbor bo ta predlog zakona obravnaval kot 14.a točko dnevnega reda.</p>
               <p>Vlada Republike Slovenije je v obravnavo zboru predložila predlog zakona o spremembah
               in dopolnitvah zakona o trgovini, po skrajšanem postopku. Zboru predlaga, da z
               obravnavo in sprejemom tega razširimo dnevni red. Predlog vlade ste prejeli s pismom
               dne 8. julija tega leta. Želi predstavnik vlade besedo? Prosim, državni sekretar.</p>
            </sp>
            <sp xml:id="SDZ3-Izredna-21-2002-07-09.sp12">
               <speaker>JANEZ TRČEK:</speaker>
               <p>Spoštovani! Predlagamo, da se dnevni red današnje izredne seje razširi s predlogom
               zakona o spremembah in dopolnitvah zakona o trgovini, iz razloga, ker s 27.7., se
               pravi 27. tega meseca preneha veljati na podlagi odločbe ustavnega sodišča 17. člen
               tega zakona, ki ureja obratovalni čas trgovin na drobno. In s temi spremembami se bo
               to področje na novo uredilo v skladu z zahtevami odločbe ustavnega sodišča. Hvala
               lepa.</p>
            </sp>
            <sp xml:id="SDZ3-Izredna-21-2002-07-09.sp13">

               <speaker>PREDSEDNIK BORUT PAHOR:</speaker>

               <p>Želijo kvalificirani razpravljavci pri predlogu za uvrstitev na dnevni red besedo?
               <stage>(Ne.)</stage> Prehajamo na odločanje o predlogu za razširitev dnevnega reda s predlogom
               zakona o spremembah in dopolnitvah zakona o trgovini. Glasujemo. 55 navzočih, 22 za,
               25 proti.</p>
               <p><stage>(Za je glasovalo 22.)</stage> <stage>(Proti 25.)</stage></p>
               <p>Predlog, da uvrstimo predlog zakona o spremembah in dopolnitvah zakona o trgovini ni
               bil sprejet.</p>
               <p>Poslanski kolega Bojan Kontič je v obravnavo zboru predložil predlog sprememb
               poslovnika državnega zbora po skrajšanem postopku. Zboru predlaga, da s tem razširimo
               dnevni red te seje. Predlog akta ste prejeli danes na klop. Želite besedo, kolega
               Kontič? <stage>(Ne.)</stage> Hvala lepa. Želi besedo sekretariat? <stage>(Prav tako ne.)</stage> Vlada.
               Predstavniki poslanskih skupin. <stage>(Nihče.)</stage> Da, prosim, kolega Peče.</p>
            </sp>
            <sp xml:id="SDZ3-Izredna-21-2002-07-09.sp14">

               <speaker>SAŠO PEČE:</speaker>

               <p>Še enkrat hvala za besedo. Jaz bi prosil malo posluha s strani poslanskih
               kolegov.</p>
            </sp>
            <sp xml:id="SDZ3-Izredna-21-2002-07-09.sp15">

               <speaker>PREDSEDNIK BORUT PAHOR:</speaker>

               <p>Prosim za potreben mir v dvorani.</p>
            </sp>
            <sp xml:id="SDZ3-Izredna-21-2002-07-09.sp16">

               <speaker>SAŠO PEČE:</speaker>

               <p>Gospod Anderlič, vas lahko zaprosim.</p>
            </sp>
            <sp xml:id="SDZ3-Izredna-21-2002-07-09.sp17">

               <speaker>PREDSEDNIK BORUT PAHOR:</speaker>

               <p>Prosim.</p>
            </sp>
            <sp xml:id="SDZ3-Izredna-21-2002-07-09.sp18">

               <speaker>SAŠO PEČE:</speaker>

               <p>Hvala.</p>
            </sp>
            <sp xml:id="SDZ3-Izredna-21-2002-07-09.sp19">

               <speaker>PREDSEDNIK BORUT PAHOR:</speaker>

               <p>Prosim, kolega Peče</p>
            </sp>
            <sp xml:id="SDZ3-Izredna-21-2002-07-09.sp20">

               <speaker>SAŠO PEČE:</speaker>

               <p>Hvala, tudi vam gospod Anderlič za razumevanje.</p>
            </sp>
            <sp xml:id="SDZ3-Izredna-21-2002-07-09.sp21">

               <speaker>PREDSEDNIK BORUT PAHOR:</speaker>

               <p>Prosim za mir v dvorani.</p>
            </sp>
            <sp xml:id="SDZ3-Izredna-21-2002-07-09.sp22">

               <speaker>SAŠO PEČE:</speaker>

               <p>V Slovenski nacionalni stranki nasprotujemo predlogu sprememb poslovnika državnega
               zbora, čeprav je res to, kar je gospod Kontič v svoji obrazložitvi tudi napisal. Da s
               to spremembo omogočamo normalen potek preoblikovanja, ki je posledica novega
               poslovnika. Nepojmljiva in pa nedopustna pa se nam zdi procedura, kot jo je predlagal
               gospod Kontič oziroma kot ste jo predlagali skupaj na kolegiju, namreč sestanku
               predsednika državnega zbora. Še bolj nepojmljivo pa je obnašanje sekretariata za
               pravne zadeve.</p>
               <p>Način, na katerega se dotikate, je, pa bom uporabil isti izraz, kot sem ga uporabil
               na poslovniški komisiji, ker se mi zdi, da popolnoma ustreza, je <q>"hokus–pokus"</q>. Je
               čarovnija, s katero se poskušate oziroma vam bo uspelo se izogniti proceduri.
               Spreminjate star poslovnik, ki smo ga že enkrat spremenili, in to nekaj dni pred
               uveljavitvijo novega. Tako ta državni zbor ne v tem mandatu ne v prejšnjih mandatih
               še ni delal. In upam, to željo sem sicer izrazil že na poslovniški komisiji, da bomo
               imeli poslanci v okviru svojega odločanja vsaj pisno mnenje sekreriata. Oglašam pa se
               predvsem zato, ker bi rad, da gredo moje besede oziroma stališča Slovenske nacionalne
               stranke v zapisnik. Kajti procedura, kot jo uvajamo tokrat v delu državnega zbora, je
               nepojmljiva in mimo poslovnika, najsibo tega, obstoječega, veljavnega, ali pa
               tistega, ki bo 15. začel veljati. In vse to zato, da se zakrije nesposobnost
               predlagateljev, ki so predlagali novelo, in po drugi strani neažurnost in prav tako
               nesposobnost sekretariata. Če niso opazili tega, kar bi morali opaziti.</p>
               <p>V Slovenski nacionalni stranki predloga zakona zato ne bomo podprli oziroma predloga
               novega poslovnika ne bomo podprli. Hvala.</p>
            </sp>
            <sp xml:id="SDZ3-Izredna-21-2002-07-09.sp23">

               <speaker>PREDSEDNIK BORUT PAHOR:</speaker>

               <p>Želi še katera od poslanskih skupin besedo? Prosim, kolega Kelemina.</p>
            </sp>
            <sp xml:id="SDZ3-Izredna-21-2002-07-09.sp24">

               <speaker>BRANKO KELEMINA:</speaker>

               <p>Hvala lepa. Jaz bi pričakoval, da bi predlagatelj novega poslovnika bil pozoren do te
               pobude in da bi seveda spremljal in tudi priznal, da dejansko to, na kar smo
               opozarjali nekateri poslanci že v času sprejemanja te zakonodaje oziroma sprejemanja
               poslovnika državnega zbora, novega poslovnika, na to, da marsikakšna rešitev ni
               dorečena, da bodo težave nastalepri izvrševanju, uresničevanju tega poslovnika, se je
               to začelo dogajati. Preden je ta poslovnik vstopil v veljavo, so se začele pojavljati
               težave. Lepo vas prosim, spoštovani predlagatelj, kako ste predvideli, da so nastale
               v tako kratkem času, preden jesploh začel novi poslovnik veljati, da so nastale take
               težave in da moramo zdaj na vrat na nos spreminjati stari poslovnik, da bomo lahko
               sploh normalno začeli uresničevati novega. To je nedopustno. In toliko velikih besed
               je bilo izrečenih na račun novega poslovnika, za katerega še vedno dvomimo, kako se
               bo uresničeval v praksi. Jaz sam osebno oziroma naša poslanska skupina prav gotovo
               tega predloga ne bo podprla. Mi smo prepričani, da imamo do 1. septembra čas in da
               lahko normalno uveljavimo ta novi poslovnik in da ni potrebna sprememba. Zato
               enostavno ne bomo podprli tega predloga, da spreminjamo stari poslovnik. Imamo
               predvidenega novega in novega uresničujmo, če ga hočemo uresničevati. Če pa ne, pa
               povejte, da ste naredili napake, da ste naredili že začetne napake, ključne napake in
               da bomo pač v duhu teh pričakovanj, kot so danes na dnevnem redu, uresničevali novi
               poslovnik tudi v prihodnje. Skratka, ena velika zmešnjava. Jaz upam, da boste to
               odgovornost prevzeli tudi nase. Naša poslanska skupinah takšnih nedodelanih predlogov
               ne more podpirati. Hvala lepa.</p>
            </sp>
            <sp xml:id="SDZ3-Izredna-21-2002-07-09.sp25">

               <speaker>PREDSEDNIK BORUT PAHOR:</speaker>

               <p>Prosim za mir v dvorani! Besedo ima, mislim da kolega Anderlič. Kolega Anderlič,
               imate besedo. Ne želite besede. Še kdo? Prosim, v imenu poslanske skupine Nove
               Slovenije, kolega Sok.</p>
            </sp>
            <sp xml:id="SDZ3-Izredna-21-2002-07-09.sp26">

               <speaker>ALOJZ SOK:</speaker>

               <p>Hvala za besedo.</p>
            </sp>
            <sp xml:id="SDZ3-Izredna-21-2002-07-09.sp27">

               <speaker>PREDSEDNIK BORUT PAHOR:</speaker>

               <p>Lahko tam pred njim končate pogovor, prosim, da bo lahko kolega Sok v miru
               govoril.</p>
            </sp>
            <sp xml:id="SDZ3-Izredna-21-2002-07-09.sp28">

               <speaker>ALOJZ SOK:</speaker>

               <p>Saj se zelo potiho pogovarjata, tako da me nič ne motita. Hvala lepa.</p>
               <p>Torej, res je to, da smo poslovnik sprejemali tako, kot smo ga, in že na samem
               začetku se je pokazalo, da so pač vgrajena v sprejeti poslovnik določena določila, ki
               bodo izvajanju novega poslovnika povzročala težave. To vprašanje sem namreč danes že
               postavil na komisiji zaposlovnik sekretariatu državnega zbora, kajti razlagam si, da
               če v 285. členu novega poslovnika piše, da mora državni zbor v 15 dneh po
               uveljavitvi, veljati pa začne 15. julija, ustanoviti mandatno-volilno komisijo, ki bo
               nekako nadomeščala sedanji Kviaz in pa mandatno komisijo, da tudi če stari poslovnik
               spremenimo, se pravi, da že sedaj po starem poslovniku ustanovimo to mandatno-volilno
               komisijo, da je potem po novem poslovniku treba to komisijo ustanoviti še enkrat. Če
               pa ni tako, potem pa pomeni, da že takoj na začetku ne bomo spoštovali 285. člena
               novega poslovnika. Tudi če bo komisija ostala povsem enaka, kot jo bomo sedaj
               imenovali po spremembi sedanjega poslovnika, jo bo treba po našem prepričanju - ne
               vem, morda se motimo, očitno sekretariat to zadevo tolmači drugače, vendar jo mi
               tolmačimo v naši poslanski skupini tako - da jo bo treba v skladu z novim poslovnikom
               imenovati še enkrat. Ali pa lahko ugotovimo, da se že takoj na samem začetku novega
               poslovnika ne bomo držali. Hvala lepa.</p>
            </sp>
            <sp xml:id="SDZ3-Izredna-21-2002-07-09.sp29">

               <speaker>PREDSEDNIK BORUT PAHOR:</speaker>

               <p>Še kdo od poslanskih skupin? <stage>(Ne.)</stage> Potem bom dal na glasovanje predlog, da se s
               predlogom sprememb poslovnika državnega zbora razširi dnevni red te seje.</p>
               <p>Navedeni predlog dajem na glasovanje. Glasujemo. Od 55 navzočih 40 za, 13 proti.</p>
               <p><stage>(Za je glasovalo 40.)</stage> <stage>(Proti 13.)</stage></p>
               <p>Ugotavljam, da smo s tem predlogom razširili dnevni red.</p>
               <p>Odločali bomo tudi o predlogu, da se ta predlog sprejme po skrajšanem postopku.
               Matično delovno telo s predlogom soglaša. Prosim? Prosim, kolega Jerovšek,
               proceduralno.</p>
            </sp>
            <sp xml:id="SDZ3-Izredna-21-2002-07-09.sp30">

               <speaker>JOŽEF JEROVŠEK:</speaker>

               <p>V zvezi s točkami za širitev. Namreč...</p>
            </sp>
            <sp xml:id="SDZ3-Izredna-21-2002-07-09.sp31">

               <speaker>PREDSEDNIK BORUT PAHOR:</speaker>

               <p>Točko o širitvi smo zaključili. Zdaj je predlog za skrajšani postopek.</p>
            </sp>
            <sp xml:id="SDZ3-Izredna-21-2002-07-09.sp32">

               <speaker>JOŽEF JEROVŠEK:</speaker>

               <p>Potem bom pa proceduralno predlagal.</p>
            </sp>
            <sp xml:id="SDZ3-Izredna-21-2002-07-09.sp33">

               <speaker>PREDSEDNIK BORUT PAHOR:</speaker>

               <p>In kaj je predlog?</p>
            </sp>
            <sp xml:id="SDZ3-Izredna-21-2002-07-09.sp34">

               <speaker>JOŽEF JEROVŠEK:</speaker>

               <p>Dovolite mi, da obrazložim.</p>
               <p>Pri tej točki sem zaznal, da bo prišlo do nepremostljivih težav in že na začetku
               uveljavljanja novega poslovnika do kršitev poslovnika, tako kot je gospod Sok
               navedel.</p>
               <p>Zato, gospod predsednik, predlagam, da spremenimo še dodatno dnevni red in da se
               odločimo za pametnejšo rešitev, bolj čisto, zakonito rešitev. Namreč, da damo na
               dnevni red spremembo poslovnika, novega poslovnika, v 288. členu, ki določa, da se
               začne uveljavljati s 15. julijem. Jaz predlagam - vse je možno speljati v teku te
               seje - da se pač pripravi sprememba tega poslovnika, da se reče neuveljavitev tega
               novega poslovnika s 1.1.2003. Bolj čista rešitev, in to smo že predlagali mi, ki smo
               malo bolj široko pristopali k temu poslovniku že v takratni razpravi, vendar seveda
               smo bili preglasovani, sedaj pa v izogib vsem kršitvam, ki se že uveljavljajo,
               predlagam, da tudi to točko, se pravi spremembo poslovnika, uvrstimo na dnevni
               red.</p>
            </sp>
            <sp xml:id="SDZ3-Izredna-21-2002-07-09.sp35">

               <speaker>PREDSEDNIK BORUT PAHOR:</speaker>

               <p>Razumeli boste, da v skladu s poslovnikom ni vašega proceduralnega predloga. Ne morem
               dati na glasovanje.</p>
               <p>Zdaj smo sredi odločanja o skrajšanem postopku. Sprašujem, ali lahko zdaj dam predlog
               za skrajšani postopek na glasovanje. Opozarjam, da ta ne bo sprejet, če mu bo
               nasprotovala najmanj ena tretjina navzočih poslancev. Glasujemo. Predlog za skrajšani
               postopek, glasujemo. 57 navzočih, 41 za, 13 proti.</p>
               <p><stage>(Za je glasovalo 41.)</stage> <stage>(Proti 13.)</stage></p>
               <p>Ugotavljam, da je predlog sprejet.</p>
               <p>Zdaj bomo prešli na odločanje o predlogih za sprejem zakonov po hitrem postopku.
               Vlada Republike Slovenije je v obravnavo zboru predložila predlog zakona o spremembah
               in dopolnitvah zakona o zdravniški službi. Zboru predlaga, da se sprejme po hitrem
               postopku. Želi predstavnik vlade besedo? Ne. Želijo besedo kvalificiranigovorniki?
               Sekretariat? Poslanske skupine? Nihče? Potem prehajamo na odločanje - prosim? Dr.
               Cukjati, prosim. V imenu poslanske skupine?</p>
            </sp>
            <sp xml:id="SDZ3-Izredna-21-2002-07-09.sp36">

               <speaker>FRANCE CUKJATI:</speaker>

               <p>Da. Hvala za besedo. Pred sabo imamo torej zakon o spremembah in dopolnitvah zakona o
               zdravniški službi. Zakon ne sodi v, čeprav piše EU, ne obravnava problematike, ki bi
               bila kakorkoli vezana na vstop v Evropsko unijo.</p>
               <p>Drugič, zakon obravnava v dveh tretjinah svojih določb problematiko, ki je izrazito
               sindikalne narave, gre za delovni čas, gre za pogoje, pod katerimi se lahko izvajajo
               stavke oziroma oblike stavk oziroma kako je potrebno delati zdravnikom v času stavke,
               vsekakor za izrazito sindikalna vprašanja. In pričakovali bi, če že govorimo pri tej
               seji o usklajevanju z Evropsko unijo, da bi tudi natem področju, kadar govorimo o
               delavskih pravicah, zahtevali od predlagateljev podobnih zakonov nekaj več čuta za
               socialno usklajevanje, za partnerje, da prisluhnejo pravzaprav tistim, ki so tudi
               vpeti v ta dogajanja.</p>
               <p>V odboru za zdravstvo smo ugotovili, da ni bilo besedilo v ničemer usklajeno s
               socialnimi partnerji, z nobeno zdravniško institucijo, čeprav zakon govori o
               zdravnikih. Menimo, da tako sprejet zakon brez uskladitve vsekakor ne bo učinkovit.
               Ne bo učinkovit, ne bo imel efekta. Nasprotno, bojimo se, da bo imel negativen učinek
               in bo še poglobil velik spor, ki je že nastal v zadnjem času med izvršilno oblastjo
               in zdravništvom.</p>
               <p>Zaradi tega menimo, da si je potrebno pridobiti čas in manevrski prostor, da bo
               predlagatelj našel kontakt, našel toliko poguma in seveda volje, da bo našel kontakt
               s socialnim partnerjem in tudi za drugo branje besedilo uskladil evropskim standardom
               primerno. To pa je seveda možno le tako, če namesto hitrega postopka uvrstimo ta
               zakon v redni postopek. Hvala.</p>
            </sp>
            <sp xml:id="SDZ3-Izredna-21-2002-07-09.sp37">

               <speaker>PREDSEDNIK BORUT PAHOR:</speaker>

               <p>To je bilo stališče poslanske skupine Socialdemokratske stranke k predlogu, da bi ta
               zakon obravnavali po hitrem postopku. Želi še katera od poslanskih skupin besedo?
               Želi. Prosim, v imenu poslanske skupine Nove Slovenije. Prosim.</p>
            </sp>
            <sp xml:id="SDZ3-Izredna-21-2002-07-09.sp38">

               <speaker>ANA MARIJA TISOVIC:</speaker>

               <p>Hvala lepa za besedo. Tudi v naši poslanski skupini smo pregledali te zakone.
               Ugotavljamo, da bi bilo veliko bolje, če bi ta zakon sprejemali po normalnem
               postopku, zaradi tega, ker se dotika v določenih primerih zelo občutljivega področja.
               Namreč, leta in leta smo bili navajeni enega delovnega časa in preskok na drugi
               delovni čas je problematičen. Mislimo, da bi morali na ta delovni čas iti počasi in
               zato tudi bi morali zakon jemati po normalnem postopku, ker bi tako lažje prišlo do
               konsenza, tudi med socialnimi partnerji in ostalimi. Hvala lepa.</p>
            </sp>
            <sp xml:id="SDZ3-Izredna-21-2002-07-09.sp39">

               <speaker>PREDSEDNIK BORUT PAHOR:</speaker>

               <p>Hvala lepa, kolegica Tisovic. Ali želi še katera poslanskih skupin besedo?
               <stage>(Ugotavljam, da ne.)</stage></p>
               <p>Prehajamo na odločanje o predlogu, da se navedeni zakon sprejme po hitrem postopku.
               Glasujemo o predlogu za hitri postopek sprejema zakona o spremembah in dopolnitvah
               zakona o zdravniški službi. 55 navzočih, 40 za in 14 proti.</p>
               <p><stage>(Za je glasovalo 40.)</stage> <stage>(Proti 14.)</stage></p>
               <p>Ugotavljam, da smo predlog za hitri postopek sprejeli.</p>
               <p>Vlada Republike Slovenije je v obravnavo zboru predložila predlog zakona o spremembah
               in dopolnitvah zakona o varnosti cestnega prometa. Zboru predlaga, da ga sprejme po
               hitrem postopku. Želi predstavnik vlade besedo? Matičnega delovnega telesa?
               Sekretariata? Poslanskih skupin? <stage>(Nihče.)</stage></p>
               <p>Prehajamo na odločanje o predlogu, da se predlog zakona o spremembah in dopolnitvah
               zakona o varnosti cestnega prometa sprejme po hitrem postopku. Glasujemo. Glasujemo o
               predlogu. 54 navzočih, 41 za in 4 proti.</p>
               <p><stage>(Za je glasovalo 41.)</stage> <stage>(Proti 4.)</stage></p>
               <p>Ugotavljam, da je ta predlog sprejet.</p>
               <p>Vlada Republike Slovenije je v obravnavo zboru predložila predlog zakona o varstvu
               pred sevanji in jedrski varnosti. Zboru predlaga, da ga sprejme po hitrem postopku.
               Želi vlada besedo? Matično delovno telo? Sekretariat? Poslanske skupine? <stage>(Nihče.)</stage>
               Prav. Potem bom dal predlog, da se sprejme po hitrem postopku, na glasovanje.
               Glasujemo. 54 navzočih, 42 za in 8 proti.</p>
               <p><stage>(Za je glasovalo 52.)</stage> <stage>(Proti 8.)</stage></p>
               <p>Ugotavljam, da bomo tudi ta predlog zakona obravnavali po hitrem postopku.</p>
               <p>Vlada Republike Slovenije je v obravnavo zboru predložila predlog zakona o spremembah
               in dopolnitvah zakona o izvrševanju proračuna Republike Slovenije za leti 2002 in
               2003. Zboru predlaga, da ga sprejmemo po hitrem postopku. Želi predlagatelj besedo?
               Predstavnik vlade? Matičnega delovnega telesa? Sekretariat? Poslanske skupine?
               <stage>(Nihče.)</stage> Prav. Potem bom dal predlog, da bomo omenjeni zakon sprejemali po hitrem
               postopku, na glasovanje. Prosim, glasujemo o predlogu za odločanje o predlogu zakona
               po hitrem postopku. 54 navzočih, 40 za in 11 proti.</p>
               <p><stage>(Za je glasovalo 40.)</stage> <stage>(Proti 11.)</stage></p>
               <p>Ta predlog zakona bomo obravnavali po hitrem postopku.</p>
               <p>Vlada Republike Slovenije je v obravnavo zboru predložila predlog zakona o spremembah
               in dopolnitvah zakona o plačilu odškodnine žrtvam vojnega in povojnega nasilja. Zboru
               predlaga, da se sprejme po hitrem, da ga sprejme po hitrem postopku. Želijo
               kvalificirani govorniki besedo? Nihče ne želi besede. Prehajamo na odločanje o
               predlogu, da se navedeni zakon sprejme po hitrem postopku. Glasujemo. Predlog za
               sprejem po hitrem postopku je bil izglasovan. 51 navzočih, 47 za in nihče proti.</p>
               <p><stage>(Za je glasovalo 47.)</stage> <stage>(Proti nihče.)</stage></p>
               <p>Tako smo prišli na odločanje o predlogih za sprejem zakonov po skrajšanem postopku.
               Najprej imamo predlog vlade, da bi po skrajšanem postopku obravnavali predlog zakona
               o spremembah in dopolnitvah zakona o zdravilih in medicinskih pripomočkih. Želi
               predstavnik vlade besedo? Gre za predlog za obravnavanje po skrajšanem postopku.
               <stage>(Ne.)</stage> Matično delovno telos takim predlogom soglaša. Želi poročevalec besedo? <stage>(Ne
               želi.)</stage> Drugi kvalificirani razpravljavci? <stage>(Nihče.)</stage> Potem dajem predlog za skrajšani
               postopek obravnave predloga zakona na glasovanje. Glasujemo. 52 navzočih, 43 za in 3
               proti.</p>
               <p><stage>(Za je glasovalo 43.)</stage> <stage>(Proti 3.)</stage></p>
               <p>Ugotavljam, da smo ta predlog za skrajšani postopek sprejeli.</p>
               <p>Vlada Republike Slovenije je v obravnavo zboru predložila predlog zakona o spremembah
               in dopolnitvah zakona o zaposlovanju in zavarovanju za primer brezposelnosti. Zboru
               predlaga, da ga sprejme po skrajšanem postopku. Želijo kvalificirani razpravljavci
               besedo. <stage>(Ne želijo.)</stage> Potem bom dal ta predlog na glasovanje. Glasujemo. Predlog ne bo
               sprejet, če mu bo nasprotovala najmanj ena tretjina navzočih. 51 navzočih, 40 za in 1
               proti.</p>
               <p><stage>(Za je glasovalo 40.)</stage> <stage>(Proti 1.)</stage></p>
               <p>Ugotavljam, da je predlog za skrajšani postopek sprejet.</p>
               <p>Vlada Republike Slovenije je v obravnavo zboru predložila predlog zakona o spremembah
               zakona o kmetijskih zemljiščih. Predlaga, da ga sprejmemo po skrajšanem postopku.
               Želijo kvalificirani govorniki besedo? <stage>(Nihče.)</stage> Prav. Zaključujem razpravo.
               Opozarjam, da mora dobiti predlog večino, ki ji ne sme nasprotovati najmanj ena
               tretjina navzočih. Glasujemo.</p>
               <p>Predlog je sprejet. Od 54 navzočih ga je podprlo 49 kolegic in kolegov, nihče mu ni
               nasprotoval.</p>
               <p><stage>(Za je glasovalo 49.)</stage> <stage>(Proti nihče.)</stage></p>
               <p>Vlada Republike Slovenije je v obravnavo zboru predložila predlog zakona o spremembah
               in dopolnitvah zakona o gozdovih in predlagala, da ga sprejmemo po skrajšanem
               postopku. Želijo kvalificirani govorniki besedo? Potem zaključujem razpravo.
               Opozarjam, da mu ne sme nasprotovati najmanj ena tretjina navzočih in glasujemo o
               njem. 47 navzočih, 41 za, nihče proti.</p>
               <p><stage>(Za je glasovalo 41.)</stage> <stage>(Proti nihče.)</stage></p>
               <p>Ugotavljam, da je predlog za skrajšani postopek sprejet.</p>
               <p>Imamo predlog zakona o spremembi in dopolnitvi zakona o davku na promet nepremičnin.
               Vlada predlaga, da ga sprejmemo po skrajšanem postopku. Želi kdo od kvalificiranih
               govornikov besedo? Ugotavljam, da nihče. Potem bom dal predlog, da ga sprejmemo po
               skrajšanem postopku, na glasovanje. Prosim, glasujemo o predlogu za obravnavo po
               skrajšanem postopku. 53 navzočih, 44 za, 3 proti.</p>
               <p><stage>(Za je glasovalo 44.)</stage> <stage>(Proti 3.)</stage></p>
               <p>Predlog je sprejet.</p>
               <p>Imamo predlog zakona o dopolnitvi zakona o začasnem zatočišču. Tudi zanj vlada
               predlaga, da ga sprejmemo po skrajšanem postopku. Želi kdo od kvalificiranih
               govornikov besedo? Ne. Prav, potem bom dal predlog na glasovanje. Da bi bil sprejet,
               mu ne sme nasprotovati ena tretjina navzočih poslancev in poslank. Glasujemo o
               predlogu za obravnavo in sprejem po skrajšanem postopku. 50 navzočih, 39 za, 11
               proti.</p>
               <p><stage>(Za je glasovalo 39.)</stage> <stage>(Proti 11.)</stage></p>
               <p>Predlog je bil sprejet.</p>
               <p>Tako je zdaj pred nami za sprejem pripravljen predlog dnevnega reda, kot smo ga
               prejeli s sklicem in sprejetimi spremembami in dopolnitvami. Obrazložitev glasu,
               kolega Peče.</p>
            </sp>
            <sp xml:id="SDZ3-Izredna-21-2002-07-09.sp40">

               <speaker>SAŠO PEČE:</speaker>

               <p>Ne glede na danes uvedeno prakso, torej da se obstoječi poslovnik ne spoštuje v
               nobeni določbi, pa bi rad tudi sam delno kršil poslovnik, in sicer s tem, da bom
               naredil obrazložitev glasu za poslansko skupino. Mislim, da bomo s tem prihranili
               nekaj časa, kot da vsi trije poslanci.</p>
               <p>Predlaganega dnevnega reda oziroma izglasovanega dnevnega reda v Slovenski nacionalni
               stranki ne nameravamo podpreti. Ne nameravamo podpreti, ker bo morebitni sprejem
               točk, pozitivni sprejem točk, ki se nahajajo na dnevnem redu, naše javne finance še
               bolj globoko potisnil v negativno stopnjo oziroma negativni saldo in pa strukturo
               prihodkov in odhodkov, katero sem napovedoval oziroma katero sem opredelil že pri
               obravnavi zakona o začasnem zatočišču, še močneje poglobil v tisto smer, da bo več
               kot 68% proračuna namenjenega za izključno tri smeri porabe. To so obresti, plače in
               pa socialni transferji.</p>
               <p>Kam potemtakem pluje ta naša država, ki ji vetra v jadra dajemo ravno mi, poslanci,
               se ne spraševati na koncu, na koncu našega mandata ali tega leta, ko bomo resnično to
               državo potisnili tja, za kar ste vsi obljubljali, da nikoli ne bomo storili.</p>
               <p>Prav tako je več kot pomemben argument, da ne moremo pristati na tak dnevni red, tudi
               to, da se je zdaj celo javno oziroma javno ne, ker niso upali od sebe, sekretariat za
               zakonodajo in pravne zadeve, dati listine, ki bi potrjevala odločitev oziroma
               dokazovala odločitev o kršenju poslovnika tudi v tisti določbi, ko se spreminja stari
               poslovnik, kljub temu, da smo že sprejeli novelo. Tudi to je nepojmljivo ravnanje
               tega državnega zbora.</p>
               <p>Gospod Borut Pahor, vam pa očitek s strani Slovenske nacionalne stranke, da se ne
               zavzamete niti za to, da bi sekretariat moral oddati pismeno poročilo državnemu
               zboru, ko se odloča o tako pomembnih stvareh, kot je dnevni red in s tem uvrstitev
               oziroma neuvrstitev posamezne točke, ob očitnem kršenju poslovniških določb. Kaj to
               pomeni? To pomeni, da vi sodelujete pri tem početju kot predsednik državnega zbora in
               potem ni čudno, da ta državni zbor slovi v tej državi kot tista institucija, ki ji ni
               vredno zaupati.</p>
               <p>V Slovenski nacionalni stranki predloga dnevnega reda v celoti ne bomo podprli.
               Hvala.</p>
            </sp>
            <sp xml:id="SDZ3-Izredna-21-2002-07-09.sp41">

               <speaker>PREDSEDNIK BORUT PAHOR:</speaker>

               <p>Želi še katera od poslanskih skupin oziroma kolegic ali kolegov obrazložiti svoj glas
               pri glasovanju? <stage>(Ne.)</stage></p>
               <p>Prav, potem bomo glasovali o dnevnem redu te seje. Glasujemo. Dnevni red je sprejet.
               Izmed 55 kolegic in kolegov je 42 kolegic in kolegic podprlo, 10 mu je
               nasprotovalo.</p>
               <p><stage>(Za je glasovalo 42.)</stage> <stage>(Proti 10.)</stage></p>
               <p>Ugotavljam, da je dnevni red 21. izredne seje zbora sprejet.</p>
               <p>Kot ste bili že obveščeni z dopisom 27. junija letošnjega leta, bo zbor danes in
               jutri zasedal do 19.00 ure, v četrtek bomo delali do konca obravnav 17., 18. in 19.
               točke, v petek do 14.00 ure. Mislim, da bomo danes začeli najprej s točko 1, potem pa
               1.a, tako da bomo začeli najprej s predlogom zakona o ratifikaciji konvencije o
               podeljevanju evropskih patentov, potem pa nadaljevali s predlogom sprememb poslovnika
               državnega zbora Republike Slovenije in po dnevnem redu dalje.</p>
               <p>To so bila torej obvestila.</p>
               <p>Tako lahko preidemo na <title>1. TOČKO DNEVNEGA REDA - PREDLOG ZAKONA O RATIFIKACIJI
                  KONVENCIJE O PODELJEVANJU EVROPSKIH PATENTOV.</title>
               </p>
               <p>Predlog zakona je v obravnavo zboru predložila vlada. Želi predstavnik vlade besedo?
               <stage>(Ne želi.)</stage> Predlog zakona je obravnaval odbor za zunanjo politiko. Želi predsednik
               odbora besedo? Prosim, kolega Kacin, imate besedo.</p>
            </sp>
            <sp xml:id="SDZ3-Izredna-21-2002-07-09.sp42">

               <speaker>JELKO KACIN:</speaker>

               <p>Hvala lepa, gospod predsednik. Odbor državnega zbora Republike Slovenije za zunanjo
               politiko je na svoji 30. izredni seji 2. julija 2002 obravnaval predlog zakona o
               ratifikaciji konvencije o podeljevanju evropskih patentov.</p>
               <p>Člani odbora so po končani razpravi sprejeli naslednji sklep: <q>"Odbor je soglašal z
               navedenim predlogom zakona in zato predlaga državnemu zboru Republike Slovenije, naj
               predlog obravnava na svoji seji in ga sprejme. Poročevalec na seji državnega zbora bo
               predsednik odbora."</q> V skladu s tem sklepom prosim, da naklonjeno obravnavate predlog
               in ga podprete. Hvala lepa.</p>
            </sp>
            <sp xml:id="SDZ3-Izredna-21-2002-07-09.sp43">

               <speaker>PREDSEDNIK BORUT PAHOR:</speaker>

               <p>Hvala lepa, predsednik odbora za zunanjo politiko. Želi besedo sekretariat, gospa
               sekretarka? <stage>(Ne.)</stage> Dajem besedo predstavnikom poslanskih skupin, če tako želijo. Ne
               želi nihče? Prav. Potem bom razpravo zaprl. Do začetka obravnave amandmaji niso bili
               vloženi, zato zboru predlagam, da skladno z drugim odstavkom 213. člena poslovnika
               državnega zbora sklenemo, da bomo glasovali le o predlogu zakona v celoti. Navedeni
               predlog ne bo sprejet,če mu bo nasprotovala najmanj tretjina navzočih poslancev. Ali
               lahko opozorim kolegice in kolege, da bomo zdaj pred prvim glasovanjem v okviru
               sprejetega dnevnega reda? Prosim vse, da zasedejo mesta v dvorani. Prosim! Dajem
               torej na glasovanje postopkovnipredlog, da bomo skladno z drugim odstavkom 213. člena
               glasovali le o predlogu zakona v celoti. Ta postopkovni predlog dajem na glasovanje.
               Prosim? Smo sredi glasovanja o postopkovnem predlogu. Ali lahko prosim kolegice in
               kolege, da zasedejo svoja mesta.Še enkrat bom poklical vse iz preddverja v dvorano.
               Spoštovane kolegice in kolegi. Drugič dajem na glasovanje postopkovni predlog, ki ga
               določa 213. člen, drugi odstavek. Glasujemo. Glasujemo o postopkovnem predlogu. 46
               navzočih, 41 za in 2 proti.</p>
               <p><stage>(Za je glasovalo 41.)</stage> <stage>(Proti 2.)</stage></p>
               <p>Ugotavljam, da je ta postopkovni predlog sprejet.</p>
               <p>Tako lahko preidemo na odločanje o predlogu zakona v celoti. Ali lahko glasujemo?
               Prav. Glasujemo o predlogu zakona v celoti. Prosim. Smo sredi glasovanja o predlogu
               zakona v celoti. V dvorani nas je dovolj. Kolegice in kolegi, v dvorani nas je
               dovolj, če bomo vsi sodelovali pri glasovanju. Kolegice in kolegi! Drugič bom dal na
               glasovanje, pri čemer bi povabil vse, ki so v dvorani, da sodelujejo pri glasovanju.
               Prosim, glasujemo o predlogu zakona v celoti. 47 navzočih, 42 za, nihče proti.</p>
               <p><stage>(Za je glasovalo 42.)</stage> <stage>(Proti nihče.)</stage></p>
               <p>Ugotavljam, da je zakon sprejet.</p>
               <p>Hvala lepa za sodelovanje pri odločanju.</p>
               <p>Prehajamo na <title>1.A TOČKO DNEVNEGA REDA, TO JE NA PREDLOG SPREMEMB POSLOVNIKA.</title> Kolega Bojan Kontič je vložil v proceduro ta predlog sprememb. Želite besedo,
               kolega Kontič? <stage>(Želite.)</stage> Prosim.</p>
            </sp>
            <sp xml:id="SDZ3-Izredna-21-2002-07-09.sp44">

               <speaker>BOJAN KONTIČ:</speaker>

               <p>Hvala lepa, gospod predsednik. Spoštovane kolegice in kolegi!</p>
               <p>S predlagano spremembo poslovnika omogočamo imenovanje mandatno-volilne komisije že
               po veljavnem poslovniku. In dejansko preprečujemo situacijo, ki bi nastala z
               uveljavljanjem novega poslovnika, ki v 285. členu predvideva, da z dnem uveljavitve
               novega poslovnika prenehata z delom komisija za volitve, imenovanja in
               administrativne zadeve ter mandatno-imunitetna komisija.</p>
               <p>Državni zbor bi moral najkasneje v 15 dneh po uveljavitvi tega poslovnika imenovati
               predsednika in podpredsednika mandatno-volilne komisije. To pa je čas, ko z novim
               poslovnikom niso predvidene redne seje državnega zbora.</p>
               <p>Zato predlagam ustrezno prilagoditev že v okviru veljavnega poslovnika, da se
               spremeni tako, da bi sledil novim zahtevam, ki sicer še ne veljajo. Na ta način bi
               lahko na tej seji, ki smo jo danes začeli, sprejeli te spremembe poslovnika in
               omogočili, da se že na tej izredni seji, 21. izredni seji državnega zbora, opravi
               tudi imenovanje predsednika in podpredsednika oziroma se ustanovi mandatno-volilna
               komisija.</p>
               <p>Pri tem bi želel poudariti še samo to, da ocenjujem, da finančnih posledic ne bo,
               razen teh pozitivnih, ker nam dejansko omogoča, da vse te aktivnosti izvedemo že na
               tej seji in ni potreben izredni sklic oziroma sklic izredne seje po 15. juliju. Hvala
               lepa.</p>
            </sp>
            <sp xml:id="SDZ3-Izredna-21-2002-07-09.sp45">

               <speaker>PREDSEDNIK BORUT PAHOR:</speaker>

               <p>Sprašujem, ali je komisija za poslovnik, ki je obravnavala predlog akta, imenovala
               poročevalca. In če ta želi besedo. Ne želi besede. Ne, ne, smo sredi obravnave. Ne
               želite besede. Kolega Peče, saj vam bom dal besedo, samo poskušam voditi sejo tako,
               kot je treba. Prosim, kolega Peče. Zdaj pa imate besedo za proceduralno. Prosim. Če
               sprašujem poročevalca delovnega telesa, če želi besedo, bi želel najprej slišati
               njegov odgovor, potem pa dam besedo tistemu, ki želi besedo za proceduralno. Imate
               jo, prosim.</p>
            </sp>
            <sp xml:id="SDZ3-Izredna-21-2002-07-09.sp46">

               <speaker>SAŠO PEČE:</speaker>

               <p>Glede na dosedanjo prakso dajem proceduralni predlog, da točko, ki ste jo uvrstili na
               dnevni red današnje seje, prekinemo za toliko časa, dokler poslanci v svoje poslanske
               klopi ne dobijo poročila sekretariata za pravne zadeve. Mislim, da bi bilo to
               smiselno, da bi se vsaj tokrat v okviru današnje seje držali uveljavljene prakse in
               pa nekega reda, če to že pričakujemo od ljudi, za katere naj bi delali. Hvala.</p>
            </sp>
            <sp xml:id="SDZ3-Izredna-21-2002-07-09.sp47">

               <speaker>PREDSEDNIK BORUT PAHOR:</speaker>

               <p>Ali lahko daste pojasnilo k temu, gospa sekretarka? Prosili ste me za besedo.</p>
            </sp>
            <sp xml:id="SDZ3-Izredna-21-2002-07-09.sp48">

               <speaker>TINA BITENC PENGOV:</speaker>

               <p>Gospod predsednik, želela bi imeti besedo tako kot običajno pri vsakem predlogu akta
               na začetku, v zvezi z uvodnimi predstavitvami. Sekretariat uvodoma pojasnjuje, po
               poslovniku daje mnenja. Po poslovniku ni zavezan dajati pisnih mnenj. Običajno, po
               ustaljeni praksi jih daje. Vendar lahko ugotovimo, da v zvezi s predlaganim aktom ne
               gre za običajno prakso. Mnenje je sekretariat k predlogu tega akta podal na
               poslovniški komisiji kot matičnem delovnem telesu. Predlaganim spremembam iz
               pravnosistemskih razlogov ali ustavnih razlogov ni nasprotoval. Ni pa jih izrecno
               podprl, kot to izhaja iz poročila matičnega delovnega telesa, ker je do teh sprememb
               indiferenten.</p>
               <p>Podal je dve konkretni pripombi na samo besedilo, ki sta obe upoštevani v okviru
               amandmajev poslovniške komisije.</p>
               <p>Na koncu bi pa dala še tole pojasnilo. Veljavni poslovnik v celoti in vseh dimenzijah
               velja in ga zato lahko spreminjamo. Novi poslovnik ne velja in ga zato iz
               pravnosistemskih razlogov v tem trenutku spreminjati ne moremo. Ni zatrjevanih
               kršitev v teh pogledih, kakor so bile zatrjevane, ne vidimo. Hvala lepa.</p>
            </sp>
            <sp xml:id="SDZ3-Izredna-21-2002-07-09.sp49">

               <speaker>PREDSEDNIK BORUT PAHOR:</speaker>

               <p>Kolega Peče je dal predlog, da to mnenje dobimo v pisni obliki. Kajne, kolega Peče?
               Predlog, da državni zbor dobi to mnenje v pisni obliki, bom dal na glasovanje.
               Prosim, da glasujete, da se to mnenje dobi v pisni obliki, ki je bilo sicer povedano
               ustno.48 navzočih. 14 za in 33 proti.</p>
               <p><stage>(Za je glasovalo 14.)</stage> <stage>(Proti 33.)</stage></p>
               <p>Državni zbor je sklenil, da tega mnenja ni treba dati v pisni obliki.</p>
               <p>Želi besedo predstavnik vlade? Besedo dajem zdaj predstavnikom poslanskih skupin, če
               tako želijo. Besedo dajem poslankam in poslancem. Prosim, kolega Podobnik.</p>
            </sp>
            <sp xml:id="SDZ3-Izredna-21-2002-07-09.sp50">

               <speaker>JANEZ PODOBNIK:</speaker>

               <p>Hvala lepa za besedo. Podprl bom predlagane spremembe poslovnika. Če se boste
               spomnili, je do te pomanjkljivosti prišlo predvsem zato, ker se je kasneje spremenila
               določba, ki je govorila o tem, kdaj začne veljati poslovnik. Zato je pač prišlo do te
               nerodnosti, če smem temu tako reči.</p>
               <p>Govorimo pa o prehodnih določbah bodočega poslovnika. Jaz mu želim, da bi dobro
               zaživel v državnem zboru septembra. Čakalo nas bo nekaj po mojem mnenju kar napornih
               dni, ko ga bomo spravljali v življenje. In mi dovolite na tem mestu, ker tudi
               poročilo komisije za poslovnik govori o prehodnih določbah, na eno od tem, ki bi
               lahko postala nekoliko diskutabilna septembra. En sam zakon imamo v proceduri, ki se
               bo lomil pri poslovniku in smo ga v sredini druge obravnave prekinili, to je zakon o
               vojnih grobiščih. Na ta zakon je vloženih, mislim, da smo pri 13. členu, kar nekaj
               amandmajev vlade. Jaz bi prosil, če bi morda s strani sekretariata lahko dobil
               odgovor na vprašanje, kakšen je status amandmaja vlade. Pred seboj imam prehodne
               določbe 284. člena, predvsem točke 5.</p>
            </sp>
            <sp xml:id="SDZ3-Izredna-21-2002-07-09.sp51">

               <speaker>PREDSEDNIK BORUT PAHOR:</speaker>

               <p>Kolega Podobnik, ali lahko samo opozorim prijazno, saj veste sami, da to ni predlog
               tega predmeta spremembe.</p>
            </sp>
            <sp xml:id="SDZ3-Izredna-21-2002-07-09.sp52">

               <speaker>JANEZ PODOBNIK:</speaker>

               <p>Mislim, da je, ker govori o prehodnih določbah.</p>
            </sp>
            <sp xml:id="SDZ3-Izredna-21-2002-07-09.sp53">

               <speaker>PREDSEDNIK BORUT PAHOR:</speaker>

               <p>Ne, ne...</p>
            </sp>
            <sp xml:id="SDZ3-Izredna-21-2002-07-09.sp54">

               <speaker>JANEZ PODOBNIK:</speaker>

               <p>Prehodne določbe so vsebina spremembe poslovnika.</p>
            </sp>
            <sp xml:id="SDZ3-Izredna-21-2002-07-09.sp55">

               <speaker>PREDSEDNIK BORUT PAHOR:</speaker>

               <p>Gre samo za en člen iz prehodnih...</p>
            </sp>
            <sp xml:id="SDZ3-Izredna-21-2002-07-09.sp56">

               <speaker>JANEZ PODOBNIK:</speaker>

               <p>Ja, morda bi bilo dobro, da bi dobili tu odgovor, sicer bo dilema septembra. Hvala
               lepa.</p>
            </sp>
            <sp xml:id="SDZ3-Izredna-21-2002-07-09.sp57">

               <speaker>PREDSEDNIK BORUT PAHOR:</speaker>

               <p>Želi še kdo od kolegic in kolegov besedo? <stage>(Želi.)</stage> Kolega Kelemina in kolega Sok.</p>
            </sp>
            <sp xml:id="SDZ3-Izredna-21-2002-07-09.sp58">

               <speaker>BRANKO KELEMINA:</speaker>

               <p>Hvala lepa. V svojem imenu se s takšnim načinom spreminjanja, prilagajanja trenutne
               situacije temu, kar trenutno državni zbor potrebuje in tako naprej, ne strinjam.
               Odločno nasprotujem takšnemu načinu dela; če bo to zdaj praksa, kot sem že omenil,
               tudi vnaprej, da bomo za vsako stvar, ko bomo prišli do nekega problema inga ne bomo
               znali rešiti oziroma ni dovolj natančno rešeno v določbah novega poslovnika, ponovno
               spreminjali poslovnik in tako naprej, ne vem, kam bo to vodilo. Očitno izgleda, da
               bomo, tako kot ste bili navajeni prej, v prejšnjem in predprejšnjem mandatu,vseskozi
               kršiti določbe veljavnega poslovnika in jih prilagajati trenutnim razmeram - sto- in
               stokrat je bil poslovnik kršen. To je dejstvo, da je bil - tako se zdajle takoj na
               začetku, pred uveljavitvijo novega poslovnika začenjajo dogajati take stvari. Ne vem,
               kako si lahko take stvari dovolite, kako? Če bi bil sam predlagatelj nekega novega
               poslovnika pa takih rešitev ne bi predvidel, kjer bi vedel, da smo določili, da se bo
               15. julija začel dopust državnega zbora, ki bo trajal sicer do 1. septembra, kar je
               po moji oceni nedopustno, mesec in pol bomo zdaj vedrili tam nekje, jaz bom čakal do
               1. septembra, kdaj bom spet prišel v državni zbor - to je za mene nedopustno. In zdaj
               zaradi tega, ker niste znali pravilno predvideti, kdaj se bo začel dopust in tako
               naprej, imamo zdaj take težave. Pa počakajmo do 1. avgusta, pa bomo šli takrat na
               dopust in bomo to lahko v miru sprejeli! Dela imamo dosti in lahko delamo do 1.
               avgusta. Zakaj je treba zdaj na vrat na nos spreminjati stari poslovnik? To se mi zdi
               čisto izigravanje trenutne situacije in trdno sem prepričan, da se bo to dogajalo
               tudi v prihodnje. Ampak zapomnite si dobro, novi poslovnik bomo temeljito še
               proučili, vsako besedo posebej. Če boste tako delali naprej, boste imeli seveda vse
               vzvode, prvič večino, drugič je tudi v novem poslovniku veliko takih določb, kjer nas
               boste utišali, da ne bomo smeli govoriti in tako naprej. Upam, da se bo mogoče tudi
               slovenska demokratična javnost enkrat zganila in bo rekla, da je tega dovolj. Ne vem,
               pričakujem to, mogoče se motim.</p>
               <p>Takih zelo slabih rešitev resnično ne morem sprejemati in sem zelo razočaran nad
               takšnim načinom dela. Hvala lepa.</p>
            </sp>
            <sp xml:id="SDZ3-Izredna-21-2002-07-09.sp59">

               <speaker>PREDSEDNIK BORUT PAHOR:</speaker>

               <p>Nisem vas hotel prekinjati, kolega Kelemina - spreminjamo obstoječi poslovnik, ne gre
               za spremembo novega. Kolega Sok je želel besedo. Prosim.</p>
            </sp>
            <sp xml:id="SDZ3-Izredna-21-2002-07-09.sp60">

               <speaker>ALOJZ SOK:</speaker>

               <p>Hvala lepa. Mi seveda vsi razumemo, gospod Anderlič je bil na komisiji za poslovnik
               določen za poročevalca, pa ni želel potem poročati, pa bi lahko to že na komisiji
               povedal, da ne bo, in bi določili koga drugega.</p>
               <p>Mi vsi vemo, da spreminjamo zdajšnji poslovnik in da volilno komisijo, se pravi Kviaz
               in pa mandatno-imunitetno komisijo združujemo v eno, to je mandatno-volilna komisija.
               Na takšen način bomo spremenili ta poslovnik in če prav razumem, bomo takoj po objavi
               z odlokom imenovali člane te komisije. V novem poslovniku pa je v 285. členu
               napisano, da v 15 dnevih po uveljavitvi poslovnika državni zbor imenuje mandatno
               volilno komisijo. Po mojem prepričanju bi bilo pravno čisto, če bi v tem 285. členu
               bilo zapisano tako, kot je pri sekretariatu za zakonodajo, se pravi, mandatno-volilna
               komisija nadaljuje svoje delo. To bi bilo - sekretariat sicer trdi drugače - pravno
               čisto. Razumeti je, da bi v vsakem primeru državni zbor moral imenovati
               mandatno-volilno komisijo, pa čeprav v isti sestavi, iste člane, ki bodo imenovani v
               skladu s tem popravkom v tem tednu. Jaz si drugače ne morem razložiti tega
               poslovniškega določila.</p>
               <p>Če pa bomo šli na drugačen način, potem pa seveda ugotavljam, da parlament 285. člena
               novega poslovnika že v samem začetku ne bo spoštoval. Res bi rad, da mi sekretariat
               odgovori na to dilemo, ker na to še do sedaj nisem dobil odgovora. Hvala lepa.</p>
            </sp>
            <sp xml:id="SDZ3-Izredna-21-2002-07-09.sp61">

               <speaker>PREDSEDNIK BORUT PAHOR:</speaker>

               <p>Kolega Peče, prosim.</p>
            </sp>
            <sp xml:id="SDZ3-Izredna-21-2002-07-09.sp62">

               <speaker>SAŠO PEČE:</speaker>

               <p>Pred prvim odločanjem bi se v imenu poslanske skupine navezal na 72. člen, da bomo
               sploh videli, ali se je pravilno odločati ali ne. Zato bi radi imeli pavzo za posvet
               v poslanski skupini, ko bo na magnetogramskem zapisu stališče, ki ga sekretariat noče
               podati pisno, da ga bomo vsajlahko v poslanski skupini preštudirali. Prosim, če to
               upoštevate pred prvim glasovanjem. Hvala.</p>
            </sp>
            <sp xml:id="SDZ3-Izredna-21-2002-07-09.sp63">

               <speaker>PREDSEDNIK BORUT PAHOR:</speaker>

               <p>Koliko časa boste zahtevali?</p>
            </sp>
            <sp xml:id="SDZ3-Izredna-21-2002-07-09.sp64">

               <speaker>SAŠO PEČE:</speaker>

               <p>Dokler magnetogramski zapis ne bo opredeljen.</p>
            </sp>
            <sp xml:id="SDZ3-Izredna-21-2002-07-09.sp65">

               <speaker>PREDSEDNIK BORUT PAHOR:</speaker>

               <p>Dobro. Želi še kdo razpravo. Prosim, dr. kolega Cukjati.</p>
            </sp>
            <sp xml:id="SDZ3-Izredna-21-2002-07-09.sp66">

               <speaker>FRANCE CUKJATI:</speaker>

               <p>Hvala za besedo. No, mi smo pač sedaj doživeli prvo težavo, s katero se soočamo z
               novim poslovnikom. Novi poslovnik predvideva s 15. julijem dopust. V času dopustov
               stvari mirujejo, obenem pa istočasno predvideva in nekako od državnega zbora zahteva,
               da pa v 15 dneh imenuje novo komisijo. Nerodna dilema. Ne vem, čudno se mi zdi ob
               vsem tem, da se sedaj pravzaprav nekateri čutijo oziroma čudijo, kako to, da tega
               prej nismo videli, ko smo sprejemali poslovnik. Opozicija je te stvari videla. Je
               prosila, je rotila, je predlagala, ampak noben predlog ni bil sprejet. Nazadnje smo
               predlagali zaradi dopustov naj poslovnik začne veljati s 1. januarjem 2003. Tudi to
               je bilo povoženo. In sedaj se najdemo v situaciji, ko moramo spreminjati oziroma
               spreminjati star poslovnik, da se izognemo konfliktu, ki ga je rodilo takšno
               preglasovanje novega poslovnika. Dobro, to je pri nas, to bomo mi morali to vročo
               juho pojesti. Vsi seveda, tudi opozicija. Navsezadnje želimo, da funkcionira državni
               zbor tako, kot je treba. Ampak obenem sprejemamo zakone prav tako s preglasovanjem
               vseh dobrohotnih opozoril opozicije. Že pri naslednji točki zakona o zdravniški
               službi bo tako. Vročo juho bodo morali pojesti drugi in seveda bomo morali zopet
               popravljati na zahtevo ustavnega sodišča svoje odločitve.</p>
               <p>Kar se poslovnika tiče, je verjetno to, kar je predlagano, edina možnost, da se
               popravi prva napaka. Katere bodo naslednje, bomo videli jeseni. Žal, tako je. Kot sem
               rekel, še marsikaj v tej vroči juhi naš čaka jeseni, ampak k sreči bomo morali napake
               poslovnika sami obdelati in ne bodo teh napak nosili volivci na svojih plečih, tako
               kot bo v naslednjih točkah te seje.</p>
            </sp>
            <sp xml:id="SDZ3-Izredna-21-2002-07-09.sp67">

               <speaker>PREDSEDNIK BORUT PAHOR:</speaker>

               <p>Kolega Školč.</p>
            </sp>
            <sp xml:id="SDZ3-Izredna-21-2002-07-09.sp68">

               <speaker>JOŽEF ŠKOLČ:</speaker>

               <p>Hvala lepa. Ta diskusija, bom rekel, je nadvse pomembna predvsem iz razloga, ker se
               poskuša na formalno korekten način razrešiti neko situacijo, ki pa je v osnovi zelo
               preprosta, da ne rečem bizarna.</p>
               <p>Novi poslovnik ima jasno in čisto rešitev, kar se tiče prehoda delovnih teles iz
               prejšnjega sistema v sistem, ki bo začel veljati po 15. juliju. Jasno rešitev ima
               tudi v tej točki nove komisije. Zato ne gre tukaj za nobeno izigravanje, ampak gre v
               principu za zelo enostavno vprašanje, ali se v starem poslovniku omogoči tej novi
               komisiji mandatno-volivni ali kako se že reče, se opravičujem, da preide v nov sistem
               na enak način, kot vsa druga delovna telesa zbora, ali preide pod pogoji iz 285.
               člena. To sta dve edini telesi, ki ji bo novi poslovnik ukinil z dnem uveljavitve. To
               pomeni, za vse tiste, ki trdijo, predvsem za gospoda Kelemino in njegove
               somišljenike, da ni nujno, da bi novi poslovnik pripeljal do kakršnekoli kršitve.
               Pomeni pa to zelo jasno obvezo, da se do 30. julija skliče seja zbora ali pa več
               zaporednih sej zboraker je potrebno v 15 dnevih imenovati to novo delovno telo. To je
               skriti rezon te, po svoje se strinjam s kritiki te rešitve, tudi nepotrebne
               operacije, ker bi lahko pisalo tam namesto v 15 dneh, recimo, na prvi naslednji redni
               seji ali karkoli že. Ampak tudi na ta detajl, moram reči, da takrat v razpravi o
               novem poslovniku pravzaprav ni nihče opozarjal oziroma ni bilo amandmaja, ki bi
               predvideval to rešitev, čeravno je bilo jasno, da se bo to isto zgodilo.</p>
               <p>Zato je dilema zelo preprosta: ali to sprejeti in zmanjšati, pač odpraviti to nujo po
               sklicu ene seje, ali reči, ni potrebno s tem izgubljati časa, saj novi poslovnik
               popolnoma jasno določa, da je potrebno v 15 dneh to sejo sklicati. To je treba imeti
               pred očmi, ko se o tem odloča. Če danes te odločitve ne bodo sprejete in objavljene
               na način, kot mora biti objavljena vsaka sprememba poslovnika, postopkov do konca
               tedna ni mogoče izpeljati in nas bo moral predsednik državnega zbora v petek
               obvestiti, kateri od tistih dni bo pač določen za sejo državnegazbora, in s tem bo,
               bom rekel, zadoščeno vsem rešitvam, ki pa so tu notri perfektne, so pa žal človeško
               gledano nepraktične.</p>
            </sp>
            <sp xml:id="SDZ3-Izredna-21-2002-07-09.sp69">

               <speaker>PREDSEDNIK BORUT PAHOR:</speaker>

               <p>Želi še kdo besedo? Prosim, kolega Kebrič. Najprej imamo tu predlog, da odredim odmor
               za posvet. Ali je pol ure dovolj, kolega Peče? Prosim.</p>
            </sp>
            <sp xml:id="SDZ3-Izredna-21-2002-07-09.sp70">

               <speaker>SAŠO PEČE:</speaker>

               <p>Gospod predsednik Pahor, prosim vas, da odredite tako dolg odmor, dokler ne bo
               magnetogramskega zapisa o stališču sekretariata, glede na to, da ga poslanska skupina
               slovenske nacionalne stranke pri svojem odločanju potrebuje.</p>
            </sp>
            <sp xml:id="SDZ3-Izredna-21-2002-07-09.sp71">

               <speaker>PREDSEDNIK BORUT PAHOR:</speaker>

               <p>Poglejte, kolega Peče, ustno mnenje je bilo dano. Verjamem, da se magnetogram
               pripravlja. Predlagam, da se odredi nek čas. Če želite slišati mnenje sekretariata še
               enkrat ustno, vam ga lahko poda. Če magnetogram še ne bo pripravljen, bom prosil
               sekretarko, da to mnenje zdiktira. Rad bi, da bi nadaljevali sejo, da ne bi zaradi
               takih ali drugačnih razlogov odlašali z odločitvami. Samo hipec. Magnetogram bomo
               počakali. Predlagam, da najprej odredimo pol ure odmora, bomo videli, ali bo to
               zadoščalo.</p>
               <p>Kolega Kebrič, ste imeli vi še kakšen dodaten predlog? Prosim. Po tem vašem nastopu
               bom odredil pol ure odmora.</p>
            </sp>
            <sp xml:id="SDZ3-Izredna-21-2002-07-09.sp72">

               <speaker>IVAN KEBRIČ:</speaker>

               <p>Hvala za besedo. Sprašujem, ali bi bila rešitev - sprašujem sekretariat, proceduralno
               - da se, če se nič ne moremo sporazumeti, ta zadeva lahko reši na korespondenčni
               seji.</p>
            </sp>
            <sp xml:id="SDZ3-Izredna-21-2002-07-09.sp73">

               <speaker>PREDSEDNIK BORUT PAHOR:</speaker>

               <p>Ne, ne, to vam lahko sam odgovorim, ni te možnosti.</p>
               <p>Zaključujem torej razpravo. Odrejam pol ure odmora. Ob 15.52 uri bomo nadaljevali
               sejo, do takrat jo prekinjam.</p>
               <stage type="time">(Seja je bila prekinjena ob 15.22 uri in se je nadaljevala ob 15.55 uri.)</stage>
            </sp>
            <sp xml:id="SDZ3-Izredna-21-2002-07-09.sp74">

               <speaker>PREDSEDNIK BORUT PAHOR:</speaker>

               <p>15.52 je ura. Čez nekaj minut bom ugotavljal navzočnost, torej vabim vse kolegice in
               kolege, da pridejo v dvorano. Rad bi vas opozoril, da bomo na podlagi 94. člena
               ustave vse vsebinske odločitve v zvezi z obravnavo tega predloga, ki je na dnevnem
               redu, sprejemali, če bosta zanje glasovali dve tretjini poslank in poslancev, zato
               prosim vse, če želijo sodelovati v odločanju, da ne manjkajo v državnem zboru. Rad bi
               vas opozoril, da smo razpravo zaključili, da bomo prešli na drugo obravnavo. Lahko
               prosim, kolegice in kolegi, da pridejo v dvorano? Smo sicer blizu navzočnosti, ker pa
               gre za odločanje na podlagi 94. člena ustave, bi rad zagotovil, da se ga udeležijo
               vsi, ki tako želijo, zato bom minuto še počakal. Imamo namreč dvotretjinski kvorum.
               Prosim, ne bom pa čakal dolgo. Ura je minila za odmor. Šli bomo na drugo branje.
               Kolegice in kolegi, ali lahko ugotavljam navzočnost? Prosim, da pritisnete tipko
               <q>"kvorum"</q>. Prosim, kolegice in kolegi, smo sredi prijavljanja k navzočnosti.
               Pritisnite <q>"kvorum"</q> prosim. V dvorani nas je dovolj, 47 kolegic in kolegov.</p>
               <p>Smo na točki, ko bomo prešli na drugo obravnavo, to je na razpravo in odločanje o
               posameznih členih predloga akta. Še enkrat opozarjam, da bomo odločali na podlagi 94.
               člena ustave in tako vse vsebinske odločitve v zvezi z obravnavo tega predloga
               poslovnika sprejeli, če bosta zanje glasovali dve tretjini navzočih poslank in
               poslancev. Zboru bom najprej predlagal, da skladno z drugo alineo 189. člena
               poslovnika, po končani razpravi in glasovanju o amandmajih in členih, razpravljamo in
               glasujemo skupaj o preostalih členih, h katerim amandmaji niso bili vloženi.
               Predlagani sklep ne bo sprejet, če mu bo nasprotovala najmanj ena tretjina navzočih
               poslancev.</p>
               <p>Imamo postopkovni predlog. Glasujemo o njem. Postopkovni predlog je v glasovanju. 47
               navzočih. 38 za in 3 proti.</p>
               <p><stage>(Za je glasovalo 38.)</stage> <stage>(Proti 3.)</stage></p>
               <p>Ugotavljam, da je sprejet.</p>
               <p>Zdaj bomo prešli na razpravo o posameznih členih in vloženih amandmajih. Imamo
               predlog za spremembo 3. člena. To dajem v obravnavo. Ni želje za besedo. Glasujmo o
               predlogu, da se 3. člen spremeni tako, kot je zapisano v poročilu komisije za
               poslovnik. Glasujmo prosim! Imamo amandma k 3. členu o spremembi tega člena.
               Glasujmo! 51 navzočih. 40 za in 7 proti.</p>
               <p><stage>(Za je glasovalo 40.)</stage> <stage>(Proti 7.)</stage></p>
               <p>Ugotavljam, da je predlog sprejet.</p>
               <p>Imamo amandma za novi 7.a člen. Nihče ne želi besede in ga dajem na glasovanje.
               Glasujmo! V poročilu ga imate na 2. strani. 49 navzočih. 40 za in 4 proti.</p>
               <p><stage>(Za je glasovalo 40.)</stage> <stage>(Proti 4.)</stage></p>
               <p>Ugotavljam, da je sprejet.</p>
               <p>Zdaj bomo odločili v skladu s postopkovnim predlogom, da bomo glasovali o členih, h
               katerim niso vloženi amandmaji. Nihče ne želi besede. Glasujmo o preostalih členih, h
               katerim niso bili vloženi amandmaji. Glasujmo! Prosim, kolegice in kolegi, za
               pozornost. 50 navzočih. 42 za in 4 proti.</p>
               <p><stage>(Za je glasovalo 42.)</stage> <stage>(Proti 4.)</stage></p>
               <p>Ugotavljam, da smo sprejeli.</p>
               <p>Prehajamo na razpravo o naslovu akta. Dajem na glasovanje naslov akta. Glasujmo! 49
               navzočih. 37 za in 4 proti.</p>
               <p><stage>(Za je glasovalo 37.)</stage> <stage>(Proti 4.)</stage></p>
               <p>Ugotavljam, da je naslov akta v celoti sprejet.</p>
               <p>Tretja obravnava je pred nami. Želijo kvalificirani predlagatelji vložiti amandmaje?
               <stage>(Ne.)</stage> Tako lahko preidemo na odločanje. Ali je kakšen problem s skladnostjo? <stage>(Ne.)</stage>
               Potem lahko državni zbor preide na odločanje o aktu v celoti. Glasujmo o aktu v
               celoti, prosim! Glasujmo o aktu v celoti! Akt je sprejet. Od 54 navzočih je bilo za
               39, 11 proti.</p>
               <p><stage>(Za je glasovalo 39.)</stage> <stage>(Proti 11.)</stage></p>
               <p>Ugotavljam, da je akt sprejet.</p>
               <p>S tem zaključujem to točko dnevnega reda. Hvala lepa.</p>
               <p>Prehajamo na <title>2. TOČKO DNEVNEGA REDA – OBRAVNAVA PREDLOGA ZAKONA O SPREMEMBAH IN
                  DOPOLNITVAH ZAKONA O ZDRAVNIŠKI SLUŽBI.</title> V skladu z odločitvijo državnega
               zbora bomo o njej odločali po hitrem postopku. Prosim za pozornost v državnem zboru,
               tudi vlade, ki jo pričakujemo v dvorani. Gospod minister je na poti. Vprašal bom, ali
               želi besedo. <stage>(Da.)</stage> Potem bomo ministra počakali, da pride do klopi in za glavno
               govornico in državnemu zboru obrazložite razloge za predlog zakona. Minister dr.
               Keber ima besedo. Prosim, minister.</p>
            </sp>
            <sp xml:id="SDZ3-Izredna-21-2002-07-09.sp75">

               <speaker>DR. DUŠAN KEBER:</speaker>

               <p>Spoštovani gospod predsednik, spoštovane poslanke in poslanci! Pred vami je zakon o
               spremembah in dopolnitvah zakona o zdravniški službi. Na začetku bi želel poudariti,
               zakon o zdravniški službi, ne zakon o zdravnikih - to je zakon o tem, kako zdravniki
               služijo svojim državljanom. Zakon, ki seveda vključuje in ki je vključeval pravice in
               obveznosti zdravnikov, ampak njihove pravice in obveznosti v odnosu do dveh milijonov
               državljanov, ki jim ti zdravniki služijo. Mislim, da je to razlog, zakaj so zdravniki
               oziroma je ta služba ena od redkih, ki kot poklic dobiva lasten zakon, z nekaj
               redkimi izjemami.</p>
               <p>Zato bi na začetku povedal, da zakon, ki prinaša poleg nujnih sprememb zaradi
               evropske zakonodaje tudi nekatera dopolnila, redka, ki so se izkazala za smiselna, ki
               so bila ne nazadnje, vsaj nekatera med njimi, letos obljubljena s strani vlade med
               zdravniško stavko, da je to pravi način, da pridemo do tega zakona.</p>
               <p>Dovolite, da v splošni razpravi - ker kasneje želim imeti nekaj pripomb tudi pri
               posameznih členih, če bo to potrebno - povem glavne rešitve zakona.</p>
               <p>Najprej tisto, za kar je bilo treba zakon prilagoditi Evropski uniji. To je delovni
               čas in pa omejitve dela prek polnega delovnega časa. V Evropski uniji je sprejeto
               določilo, ki pravi, da naj zdravnik ne dela več kot 8 ur na teden nad polnim delovnim
               časom. Zaradi dejstva, da celo v Evropi, kjer v povprečju imajo znatno več zdravnikov
               kot v Sloveniji, tega zakona ni bilo mogoče uresničiti takoj, so tu direktive
               Evropske unije predvidele rok do leta 2011, ko se ta določila sprejmejo, pri čemer je
               treba povedati, da so ta določila v Evropski uniji določena samo za najmlajše
               zdravnike - specializante, medtem ko v naši rešitvi zakona vključujemo v teh
               prehodnih določilih tudi vse ostale zdravnike, vendar samo do leta 2004, kasneje pa
               določila do leta 2011, ko pa je zadnji rok, da se omeji delo prek polnega delovnega
               časa na 8 ur tedensko in se uveljavi tudi za vse ostale.</p>
               <p>Pri tem delovnem času smo poleg tega uvedli nekatere natančnejše opise, kaj je to
               dežurstvo, kaj je to pripravljenost, ker je bilo v dosedanjem zakonu to nenatančno,
               morda sem ter tja tudi nepravilno, vsekakor je bilo pa možno dvoumno razumeti, kaj je
               dežurstvo. Dovolite, da omenim, spet se sklicujem na razpravo iz zadnjega leta, ali
               je dežurno delo možno opisati kot delo, ki je sestavljeno iz efektivnega dela in
               neefektivnega dela, ali ne, ali Evropska unija morda celo temu nasprotuje in je to
               morda celo razlog, da bi ta zakon padel pred Evropskim sodiščem.</p>
               <p>Dovolite, da tukaj povem, da tudi Evropa pozna delitev ur v dežurstvu na ta način.
               Tudi Evropa pozna različno plačilo za te ure, da v Sloveniji celo sodimo med države,
               ki boljše plačuje dežurno uro, kot pa drugod. Če tega določila ne bi imeli, ne bi
               bilo nobenega razloga, da bi dežurno uro sploh poznali, ker bi bilo potem problem
               lažje reševati z večjim številom zdravnikov in z delom v izmenah. Tako smo opredelili
               to določilo v tem zakonu, vendar to ne pomeni nekaj na novega. Smiselno je ta
               opredelitev zapisana v dosedanji kolektivni pogodbi, ne s temi izrazi, vendar pa se v
               vsakdanjem žargonu pri izplačilu ta nomenklatura efektivne in neefektivne ure že
               uporablja.</p>
               <p>Potem smo dodali pri delovnem času, ker je vzbudilo ugovore s strani zdravniških
               organizacij, možnost, da se dopoldansko delo praviloma ne pričenja pred 8.00 uro
               zjutraj. Opozoril bi rad na določilo <q>»praviloma«</q>. Ob tem smo želeli rešiti tudi
               vprašanje, ki je s stališča javnega sistema smiselno, da je potrebno povečati
               učinkovitost izrabe opreme in prostorov in da smo opredelili, da v primeru, kadar so
               taka delovišča uporabljena več kot 12 ur dnevno in da se delo na takih mestih
               organizira v izmenskem delu, se delo lahko prične tudi pred 8.00 uro zjutraj. Mislimo
               da, pravzaprav zadoščamo tistemu kriteriju, da mi pravzaprav predlagamo zelo postopno
               in smiselno pričenjanje s tem tako imenovanim premikom delovnega časa na 8.00 uro,
               pri čemer si bom dovolil eno blago anekdoto. Marsikdo, ne velja seveda samo za
               zdravstvo, že pričenja na evropski način ob 8.00. Problem je, če končuje na evropski
               način. Mi pač želimo v tem zakonu napisati to, kar je potrebno.</p>
               <p>Druga stvar, za katere je zakon potreben, pa ni evropska, je pa nujna, je splošno
               ugotovljeno stanje. Letos smo morali to javno razlagati, da imamo zastoj pri
               zaposlovanju najmlajših zdravnikov. Ta država je v preteklosti že naredila spet za ta
               poklic kot izjemo, ker izobraževanje je drago, ker si ne moremo privoščiti, da bi
               diplomanti medicinske fakultete bili leto, dve ali več brezposelni, je pokrila z
               lastnimi sredstvi iz proračuna plače pripravnikov in sekundarjev. Hkrati pa so plače
               specializantov že doslej bile vključene v plačilo zdravstvenih storitev s strani
               zdravstvenega zavarovanja, vendar pa je ravno na tem področju iz znanih razlogov,
               objektivnih sicer, ker primanjkuje denarja, ker zapadejo zdravstvene ustanove včasih
               v upravičene, včasih v neupravičene izgube, da je prihajalo dočasovno večletnih
               prekinitev kontinuiranega zaposlovanja, kar mi želimo z zakonom v delu, ko govori o
               plačah specializantov, preprečiti. Plačnik ostaja še vedno isti. Denar je še vedno
               zagotovljen v zdravstvenih storitvah, vendar pa je ta denar odobren, ko delodajalec v
               resnici zaposli specializanta. Mislimo, da smo na ta način preprosto pri tem poklicu
               omogočili zvezni prehod od diplome v poklic brez kakršnekoli bistvene prekinitve.</p>
               <p>Hkrati pri delovnem času želim opozoriti še na to, da je v zakonu o delovnih
               razmerjih, čeprav smo takrat predlagali, pa ni bilo sprejeto, da bi zdravniki lahko
               delali dopolnilno pri drugem delodajalcu, seveda s soglasjem delodajalca. Takrat je
               bilo to odobreno za nekatere posebej naštete poklice, ne pa za zdravnike. Mi to
               ponovno prinašamo v ta zakon, kot je bilo takrat tudi soglasno, bom rekel, nakazano.
               Prinašamo pa zaradi tega, ker menimo, da to ne gre za privilegij zdravnikov, ampak da
               gre to za preprosto akt države v trenutku, ko ugotavljamo, da je zdravnikov še
               premalo in da zdravnik pri dveh delodajalcih ali pri treh delodajalcih v javnem
               sistemu lahko tudi lažje prenaša svoje znanje in delo tudi na druge lokacije, ne pa
               da vse zagotavlja na enem mestu.</p>
               <p>Tretje področje, ki ga rešuje ta zakon, lahko bi rekli, da deloma izzvan z letošnjo,
               ampak ne samo letošnjo, temveč tudi stavko izpred šestih let, je jasnejša
               opredelitev, kaj zdravnik kljub stavkanju mora delati. Pri tem soglašam s tistimi, ki
               menijo, da je že v dosedanjem zakonu za nekoga, ki etično in razumsko pogleda kaj
               določilo pomeni, da je bilo že v dosedanjem zakonu pravzaprav napisano vse. Napisano
               je bilo, da zdravnik s svojo stavko ne sme poslabšati bolezni ali pripeljati bolnika
               v stanje, ko bi se mu bolezen slabšala, da ne rečem, da bi se končala s smrtjo
               bolnika. Izkazalo se je, da gre za nekatere specifične situacije, ko so bile možne
               dvoumne razlage. Najbolj tipična: pacient želi po telefonu se naročiti na preiskavo
               oziroma na pregled in povedo mu, da se stavka in da naj pride na koncu stavke. Zato
               je v tem zakonu napisano, da mora zdravnik kljub stavki opraviti vsak prvi pregled
               svojega pacienta do te mere, da izključi stanje, ki morda pacientu lahko poslabša
               življenje. To je bistvo tega opisa, ostali opis, ki je seveda malo širši, spet samo
               nekatera stanja posebej opredeljuje, pri čemer tista najbolj nujna ne napiše. Najbolj
               nujna so sama po sebi umevna. Tista najbolj nujna so opisana v četrti alinei našega
               predloga 6. člena, kjer piše, <q>"druge storitve nujne zdravniške pomoči"</q>. Prve tri
               alinee pa opisujejo stanja, kjer je spet prihajalo do dvoumnosti - vročinsko stanje
               ali če je gripa in če se ugotovi, da je najbrž gripa, po telefonu, lahko zadošča, če
               se izkaže, da potem pacient zdrkne v hudo sepso ali pa vročinsko stanje brez
               pregleda. Enako velja, recimo, za manjše poškodbe. Manjša poškodba načeloma ne ogroža
               zdravja. Pa kljub vsemu manjša poškodba lahko vodi v katastrofo. Torej jasno je, da
               se je pokazalo, da je to potrebno napisati.</p>
               <p>Rekel bi torej, ko končam ta odstavek, ki ga nekateri interpretirajo, kot da stavkati
               ob takem členu skoraj ne bo več mogoče, da je stavkati po tem členu enako mogoče kot
               doslej, če se zdravnik in ker se zdravnik zaveda poslanstva svojega poklica. Tako smo
               mi samo natančneje in v izogib nekaterih tožb, ki bi sledile in kjer bi se
               ugotavljala odgovornost posameznika ali pa delodajalca, smo te stvari tudi zapisali s
               pravim namenom.</p>
               <p>Področje nazivov bi lahko povedal na kratko. Med obstoječe zdravniške nazive smo
               uvedli še enega po vzoru Evrope, evropskih držav, ki je manjkal v piramidi
               zdravniških poklicev. Zdravniki so utemeljeno ugotavljali, da njihova piramida
               poklicev in pripadajočih dohodkov ima široko bazo in zelo ozek vrh. Mi smo pod vrh te
               piramide vključili specialista konzultanta, za katerega predvidevamo, da bo približno
               20% vseh zdravnikov na tem delovnem mestu in s tem nastaja normalna piramida, ki vodi
               tudi k sedanjim najvišjim nazivom zdravnik svetnik in zdravnik višji svetnik.</p>
               <p>Dovolite mi, da na koncu rečem nekaj besed o predstavitvi tega zakona v javnosti
               partnerjem, kar se pogosto očita. Ta zakon je bil predstavljen na socialno ekonomskem
               svetu in je dobil podporo. Predstavljen je bil, resda šele po predstavitvi na
               socialnem ekonomskem svetu, tudi sindikatu zdravstvenih delavcev, ki imajo pripombe,
               vendar so njihove pripombe po naši presoji smiselno odgovorjene v tem zakonu.</p>
               <p>Temeljni pogajalski strani zdravnikov sta pri zakonu sodelovali. V mislih imam
               zbornico, ki je z nami sodelovala, vendar se z nekaterimi rešitvami ni strinjala.</p>
               <p>Na koncu ostane seveda sindikat Fides. Pri tej točki bi rekel zelo preprosto. Vse to,
               kar v tem zakonu piše, je sestavni del pogajanja z zdravniki že vrsto let. Nazadnje
               pri zadnji stavki nekaj mesecev. Nazadnje pri poskusu sklenitve kolektivne pogodbe z
               njimi. Težko bi sprejel trditev, da zdravniki niso obveščeni, kaj ministrstvo za
               državljane in tudi za zdravnike v tem zakonu načrtuje in predlaga. Res pa je, da je
               ta zakon prav gotovo napisan za vse državljane, tudi za zdravnike, in da tako
               imenovane, slišali smo poslanca Cukjatija, sindikalne postavke včasih v pogovorih
               niso razrešene. In lahko trajajo ti pogovori vrsto let, pa kljub vsemu niso
               razrešeni, ker je seveda konflikt interesa oziroma so posamični interesi tako veliki,
               da do tega sporazuma pač ne prihaja.</p>
               <p>Zato bi le rekel, da ta zakon v številnih svojih točkah dobesedno uvaja dobre stvari
               tudi za zdravnike, da je morda s sindikalnega stališča najbolj vprašljiv, ko uvaja
               neke male odredbe na področju delovnega časa, da se s stališča libertalnosti
               posameznikov med vami morda to dozdeva sporno.</p>
               <p>V tej točki bi vas rad opozoril, da je ta poklic v celoti javna služba. Ni poklic
               samo zase, ampak mora biti organiziran tako, da ustreza državljanom. Kot postavljamo
               delovni čas trgovin, kot postavljamo delovne čase marsikaterih drugih služb, je
               potrebno - in ne samo na ravni sindikalizma, ampak tudi na ravni zakonodaje, to so
               nas delodajalci prepričevali - postaviti vsaj okvire v zakon, da se potem lahko ta
               delovni čas, ki jasno vključuje tudi zelo veliko obveznost zdravnikov, 24-urno
               zavezanost in zagotavljanje zdravniške pomoči, lahko lažje uresničuje in da se lahko
               izognemo tistemu, kar je sicer prevladovalo, lahko trdim, zadnjih 20, 30 let. Kdo bo
               prvi, kdo med bolnišnicami, kdo med zdravstvenimi domovi bo prvi, ki bo prekinil
               40-letno navado, da začenjamo ob 6.00 ali pa ob 7.00 zjutraj in da ne bomo premaknili
               v bolj normalne dele dneva delovni čas, tako kot je v navadi v veliki večini drugih
               držav, zlasti v tistih, s katerimi se hočemo primerjati.</p>
               <p>Jaz bi omenil, da se vlada v celoti strinja z amandmaji, ki jih je tudi pomagala
               oblikovati, odbora za zdravstvo, družino in socialno politiko, ki so pred vami. Danes
               na dopisni seji je prinesla še tri amandmaje, ki upam, ste jih že dobili, v katerih
               samo lahko omenim, da v celoti odgovarjamo na nekatere druge amandmaje, ki so se
               pojavili, na primer amandma stranke mladih in nekatere druge, ki so bili tudi že
               artikulirani na odboru za zdravstvo, pa vendar niso prišli do tega, da bi prišli v
               samo besedilo. Skratka, trije amandmaji, kiso pred vami in če bo potrebno, jih bomo
               posebej komentirali pri razpravi o posameznih amandmajih, imajo tudi našo podporo in
               mislim, da odražajo tisto, kar so poslanci povedali in imeli pripombe na
               parlamentarnem odboru. Hvala lepa.</p>
            </sp>
            <sp xml:id="SDZ3-Izredna-21-2002-07-09.sp76">

               <speaker>PREDSEDNIK BORUT PAHOR:</speaker>

               <p>Hvala lepa vam, gospod minister. Ta hip naša sodelavka deli amandmaje, ki jih vlaga
               vlada. Predlog zakona je obravnaval odbor za zdravstvo, delo, družino, socialno
               politiko in invalide. To je pristojno telo. Sprašujem, ali je določil poročevalca?
               Prosim, kolegica Danica Simšič.</p>
            </sp>
            <sp xml:id="SDZ3-Izredna-21-2002-07-09.sp77">

               <speaker>DANICA SIMŠIČ:</speaker>

               <p>Hvala za besedo, gospod predsednik. Spoštovani gospod minister in predstavnica ter
               predstavnik ministrstva, spoštovane kolegice in kolegi ter predstavnici sekretariata!
               Odbor za zdravstvo, delo, družino, socialne zadeve in invalide je na svoji 13.
               izredni seji 3. julija obravnaval predlog omenjenega zakona, ki je predlagan v
               parlamentarno proceduro po hitrem postopku.</p>
               <p>Pri delu odbora so poleg predstavnikov vlade in poslank in poslancev sodelovali še
               predstavnica sekretariata za zakonodajo, predstavniki zdravniške zbornice,
               predstavniki Fidesa in predstavniki zavoda za zdravstveno zavarovanje. Kot gradivo pa
               smo člani odbora poleg zakonskega besedila dobili še mnenje sekretariata, pripombe
               zdravniške zbornice, ekonomsko-socialnega sveta in stališče sekcije mladih zdravnikov
               ter pripombe sindikata zdravstva in socialnega varstva.</p>
               <p>Uvodno obrazložitev je podal minister za zdravje dr. Keber, zato je ne bi zdajle
               povzemala, kajti tudi sicer je bil minister v tej predstavitvi v državnem zboru zelo
               izčrpen. Zakon ureja kar nekaj področij, od plač specializantov do urejanja delovnega
               časa zdravnikov, omejuje delo prek polnega delovnega časa, usklajuje se z evropsko
               direktivo, opredeljuje delo zdravnikov v času stavke in pa možnost, da opravljajo
               delo tudi pri drugem delodajalcu, usklajeno z zakonom o delovnih razmerjih.</p>
               <p>Članice in člani odbora smo se seznanili tudi z zelo obširnim in izčrpnim mnenjem
               sekretariata in kar s številnimi pripombami. Na osnovi teh pripomb je potem odbor za
               delo, družino, socialne zadeve in invalide sprejel tudi amandmaje k 1., 2., 3., 4.,
               5., 6., 7. in 8. členu zakona, ki jih je podprla tudi vlada. Zato vas, spoštovane
               kolegice in kolegi, v imenu odbora prosim, da te amandmaje podprete, kajti na koncu
               je odbor sprejel predlog, ki ga daje v presojo in obravnavo državnemu zboru, in sicer
               predlaga, da podpremo zakon po postopku, kot je predviden, z amandmaji odbora. Hvala
               lepa.</p>
            </sp>
            <sp xml:id="SDZ3-Izredna-21-2002-07-09.sp78">

               <speaker>PREDSEDNIK BORUT PAHOR:</speaker>

               <p>Hvala lepa poročevalki odbora. Želi besedo sekretariat? <stage>(Ne želi.)</stage> Želijo besedo
               predstavniki poslanskih skupin? <stage>(Želijo.)</stage> Najprej dajem besedo predstavniku poslanske
               skupine socialdemokratske stranke. Kolega Cukjati, prosim. Potem Ana Marija Tisovic
               in naprej po vrstnem redu.</p>
            </sp>
            <sp xml:id="SDZ3-Izredna-21-2002-07-09.sp79">

               <speaker>FRANCE CUKJATI:</speaker>

               <p>Hvala za besedo. Spoštovani prisotni! Pred sabo imamo zakon, ki globoko posega, ne
               toliko v standarde in v izboljšanje zdravstvene službe kot v pogoje dela posameznih
               struktur zdravstvenih delavcev, to je zdravnikov.</p>
               <p>Najprej bi omenil, da se loteva številnih vprašanj. Zaradi pestrosti teh vprašanj smo
               že poudarili na začetku, uvodoma, da vsekakor tak obseg sprememb bi bilo treba bolje
               pretehtati in ne sprejemati po hitrem postopku.</p>
               <p>V začetku predlog ureja financiranje specializacij. To je poskus ureditve problema,
               na katerega opozarjamo že dolgo časa. V tem delu, v tem 1. členu z izboljšavami bi se
               dalo doseči primerno besedilo.</p>
               <p>Sledi pa drugi del, z 2. členom naprej, na katerega imamo številne pomisleke in
               dovolite, da jih v celoti povzamem.</p>
               <p>Najprej zakon skuša določati redni delovni čas zdravnikov. Zelo nerodno je določiti
               redni delovni čas z zakonom, kajti delovni čas je zelo različen oziroma potrebe po
               delovnem času so zelo različne. Na eni strani imamo osnovno zdravstvo, ambulantno
               dejavnost, bolnišnično dejavnost, diagnostične pogone. Po drugi strani imamo pa tudi
               druge zdravstvene delavce, ki ne morejo začeti samovoljno in se mora tudi njihov
               delovni čas urejati, usklajevati, saj je zdravstvo tipična dejavnost, ki se vrši v
               timih.</p>
               <p>Po eni strani zakon govori, da se delovni čas zdravnikov praviloma pričenja pred 8.
               uro. V amandmaju, ki smo ga dobili pred 5 minutami, nekoliko predlagatelj hoče
               oblažiti ta nesmisel, ponavljam, nesmisel, in sicer tako, da reče: <q>"Zdravniki, ki
               delajo na delovnih mestih v ambulantah ali v tehnološko zahtevnih diagnostičnih
               terapevtskih in dalje enotah, se zaradi čim večje izkoriščenosti prostorov in opreme
               na delo lahko razporejajo v izmenah. Njihovo delo se lahko prične pred 8. uro
               zjutraj"</q>.</p>
               <p>Dolgo časa sem delal v ambulanti. Že dolgo tega je, ko smo še davno pred novo
               zdravstveno zakonodajo uvedli sistem naročanja tudi v splošni ambulanti, naročanja od
               sedmih zjutraj naprej, naročanja pacientov na 10 minut. In vam povem, najbolj so bili
               zasedeni termini do 8. ure zjutraj. Ker sem delal v turnusu, so bili spet najbolj
               zasedeni termini po 16. uri popoldne.</p>
               <p>Menim, da ni tukaj vprašanje izkoriščenosti prostorov, saj sem bil sam v ambulanti,
               ampak je vprašanje nudenja pacientom prijazne dejavnosti. Seveda teh stvari se ne da
               z zakonom določati. To je nesmisel. To je unikum.</p>
               <p>Dalje. Tukaj se tudi skuša in tako kot je sedaj predlagatelj opazil, da je bilo
               prvotno nesmiselno tako določiti, praviloma kar vsi počez pred 8. uro ne smejo začeti
               delati, čeprav je tudi na polikliniki in v kliničnem centru pritisk prav na jutranje
               termine, na jutranje, poudarjam, pa vendarle je skušal to popraviti z neko
               izboljšavo.</p>
               <p>Jaz sem prepričan, prepričan, spoštovani, da bomo čez eno leto imeli vrsto predlogov
               za izboljšavo te neumnosti, da z zakonom rešujemo delovni čas. Mislim, da je tukaj po
               sredi reševanje delovnega časa v bolnišnicah. To je tudi v razpravi na odboru priznal
               predlagatelj. Vendar bi jaz vendarle tukaj predlagal, da bi se ministrstvo zavedalo
               svoje ustanoviteljske odgovornosti do bolnišnic in tudi na nek način s svojo politiko
               znalo na drugačen način, bolj običajen način rešiti vprašanje delovnega časa v
               bolnišnicah, katerih ustanovitelj je ministrstvo oziroma vlada.</p>
               <p>Drugo vprašanje je seveda dežurstvo, kjer se tukaj definirajo efektivne in
               neefektivne ure. V zakonu o delovnih razmerjih jasno piše, da je delovni čas tisti
               čas, ko je delavec na delovnem mestu in na razpolago delodajalcu. Tukaj ni nobene
               razlike med efektivo in neefektivo. Če delavec za tekočim trakom stoji in gleda v
               zrak, mora biti enako plačan, kot kadar dela. Saj ni on kriv, da tekoči trak obstane.
               In je nemogoče in seveda v nasprotju z zakonom o delovnih razmerjih, da se dela tako
               razlikovanje.</p>
               <p>Že tukaj vidimo, da gre za radikalno kršenje zakona o delovnih razmerjih. Po drugi
               strani je bilo obrazloženo, da je efektiva neefektiva, to se pravi, da se dela tisto,
               kar zdravnik dela neposredno s pacientom, od trenutka, ko ga dobi, in do trenutka, ko
               konča, drugače plačano, kot pa takrat, ko čaka na pacienta, na ponesrečenca v
               dežurstvu ali kaj podobno, da je to pač neka pogruntavščina, nek način slabšega
               zaradi obračunavanja dežurstev.</p>
               <p>Mislim, da je način obračunavanja ali cena dežurne ure ali kakorkoli nek povsem drug
               problem in ga je treba drugače reševati, ne pa s tem vratolomnim skokom in konfliktom
               z zakonom o delovnih razmerjih.</p>
               <p>Nadalje je seveda prav tako čuden pristop do definicije, kaj je zdravnik v času
               stavke dolžan storiti. Zagotovo je to vprašanje, ki mora biti definirano. Moram reči,
               ko se je pripravljal zakon o zdravniški službi, se je o teh vprašanjih mnogo
               razpravljalo med zdravništvom, primerjale so se vse pomembne evropske rešitve in
               ugotovilo se je naslednje, da pravzaprav je zdravnikova obveznost takšna, tako
               obsežna in tako, bi rekel, delikatna, da se je ne da definirati z naštevanjem
               storitev ali z naštevanjem bolezenskih stanj, v katere mora zdravnik poseči. In prav
               to je minister skušal narediti. Glede na to, da je prejšnji 46. člen zakona o
               zdravniški službi rekel takole: <q>"Zdravnik je v času stavke dolžan izvajati tiste
               zdravniške storitve, katerih opustitev bi v kratkem času vodila do nepopravljivo hudo
               okvaro zdravja ali v smrt."</q> Pa tudi seveda vse bolniške storitve za bolnike do 18 let
               in nad 65 let starosti, to se pravi, za vse mladostnike, otroke in starostnike, ter
               vse zdravniške storitve v zvezi z nosečnostjo in porodom. Tako piše sedaj. In bi vas
               jaz vprašal, ali je bil v času dveh dolgih stavk na podlagi tega člena en sam primer
               v Sloveniji, kjer je prišlo do hude okvare zdravja zaradi neukrepanja zdravnika, ki
               je stavkal. Ne, kajti mi imamo oziroma zdravniki imajo tudi kodeks medicinske etike
               in podobne še bolj obvezujoče elemente, ki prav tako podrobno definirajo zdravnikove
               obveznosti, celo tako daleč, da mora zdravnik nuditi nujno zdravniško pomoč, ko je na
               dopustu, tudi ko je na cesti domov, tudi ko je izven delovnega časa. Mora, vendar
               niso navedene posamezne storitve, taksativno naštete. S tem mi delamo dve napaki. Bom
               vzel v roke ministrov predlog. Minister takole pravi: <q>"V času stavke je dolžan zlasti
               zdravljenje vročinskih stanj in infekcij."</q> Vi veste, kaj to pomeni. To pomeni vse
               nahode, vse navadne viroze. To pomeni, infekcija je tudi infekcija kože, nek madež
               ali pa recimo gljivice na nogah, 10 let, to je infekt, to je infekcija in tako dalje.
               Ob tem naštevanju že naletimo na nesmisel. Jaz ne vem, da je to mogel napisati en
               zdravnik, jaz si tega ne znam predstavljati. In dalje, opravljanje prvih pregledov
               brez čakalne dobe. To, na kar se minister oziroma predlagatelj sklicuje kot na
               izredno posrečeno pogruntavščino. Veste, kaj to pomeni, opravljanje prvih pregledov
               takoj. Tudi izven stavke se to ne dogaja. Kje, kako? K dermatologu pride recimo 100
               pacientov na dan, pa jih bo prvič pregledal samo 30. Samo 30, saj jih ne more 100
               pregledati, in tudi ni potrebno. Tukaj bo pa moral vsak, tudi dermatolog bo moral
               tisti noht pogledati. Bo moral, v času stavke. Izven stavke mu ne bo treba, ampak v
               času stavke bo moral pogledati. Tako piše v zakonu. Mi imamo za nujne primere
               urgentne ambulante, tiste pa v času stavke ali izven časa stavke, IPP in tako dalje,
               vsi poznate, to so pa urgentne ambulante, tukaj se pa dela noč in dan brez ozira na
               stavko. Stvari so v življenju nekoliko drugačne, kot pa tukaj piše.</p>
               <p>Grem naprej, nadurno delo. V zakonu o delovnih razmerjih piše, da sme biti največ 8
               ur na teden, 20 ur na mesec oziroma 180 ur na leto. Piše v zakonu, da lahko posamezen
               dokument, posamezen akt, zakon, tudi drugače določi. Pa vendar, zakon o delovnih
               razmerjih je v svojem statutarnem bistvu zaščita delavčevih interesov, minimum
               delavčevih pravic. In noben zakon ali noben akt ne more določati slabših pogojev dela
               ali negirati pravic delavcem, ki so navedene v tem zakonu. In v 81.a členu
               predlagatelj pravi, ne 8 ur na teden, ampak lahko bo delal 15 ur ali celo 25 ur na
               teden. Ali je to res v interesu pacientov, da bo moral zdravnik, pa morda 60 let
               star, utrujen, morda zaradi vseh mogočih stvari, delati še 25 ur na teden, če se bo
               delodajalec izmislil, in to neomejeno, eno leto, sicer v amandmaju tu pravi, v novem
               amandmaju, 4 mesece. Neomejeno 4 mesece, vsak dan, vsak teden 25 ur nadur. Ne vem,
               kdo bo to zdržal, brez velike škode za pacienta, brez novih zdravniških napak, ki so
               lahko usodne. Seveda, takrat se bo nekdo javil in bo žugal in kazal s prstom na to
               napako.</p>
               <p>V zakonu piše, kdaj se lahko delavca prisili, obveže, da dela več kot 8 nadur na
               teden, in sicer v elementarnih nesrečah, v nesrečah ali v katastrofah, ki grozijo.
               Dežurna služba je pa predvidljiva. Prometne nesreče so predvidljive zadeve. Jasno, če
               bo prometna nesreča ali pa avion padel, takrat bodo vse ekipe ostale v službi, ampak
               to so nepredvidljive zadeve. Navadna dežurna služba ima predvidljiv spekter dela,
               zelo predvidljiv.</p>
               <p>Da zaključim. V tem smislu seveda je tudi napačno sklicevanje na zakon o delovnih
               razmerjih v obrazložitvi, potem na direktive Evropske unije, na judikat, ki ga
               navaja. Gre za evropski problem pomanjkanja oziroma kako nadurno delo oziroma
               dežurstva vključiti v redno delo oziroma kako definiratipravice zdravnikov, ki so
               tudi delavci v tem primeru. To, tako kot predvideva zakon o delovnih razmerjih, je
               možno le v nekem konsenzu z izvajalci, v konsenzu s socialnim partnerjem, s
               kolektivno pogodbo in podobno. Zdravniki so že večkrat povedali, da je pomanjkanje
               zdravnikov, problem, ki se ga zavedajo, da pa je treba to reševati vendarle v nekem
               dogovoru, v nekem konsenzu. In prav tega ni v tem zakonu. Prav tega predlagatelj ni
               izpeljal. Ne vem, zakaj. Ampak vse zdravniške organizacije, od zdravniškega društva,
               zdravniške zbornice in sindikata Fides, vse so soglasno v celoti odločno zavrnile
               tako poseganje v delovna razmerja oziroma tako poseganje v njihov delovni čas,
               nadurno delo, dežurstvo in podobno. Menim, da je to slaba popotnica v reševanju tega
               problema in bojim se, da bomo že kmalu seveda priča potreb po spreminjanju tega, tako
               kot smo zakon o zdravstvenem varstvu in zdravstvenem zavarovanju čez nekaj mesecev
               spreminjali, vendar sedaj bo verjetno to mnogo trši oreh. hvala lepa.</p>
            </sp>
            <sp xml:id="SDZ3-Izredna-21-2002-07-09.sp80">

               <speaker>PREDSEDNIK BORUT PAHOR:</speaker>

               <p>Hvala lepa. Za vami bo nastopila v imenu poslanske skupine nove Slovenije kolegica
               Ana Marija Tisovic. Ne želim prekinjati uvodničarjev, predstavnikov poslanskih
               skupin. Opozarjam, da smo zdaj sredi splošne razpravi in je mogoče stališča o
               posamičnih amandmajih predstaviti tudi kasneje. Za vami bom dal besedo kolegu
               Štembergerju. Prosim, imate besedo kolegica Tisovic.</p>
            </sp>
            <sp xml:id="SDZ3-Izredna-21-2002-07-09.sp81">

               <speaker>MARIJA ANA TISOVIC:</speaker>

               <p>Predsednik, hvala za besedo. Poslanska skupina nove Slovenije se je odločila, da bo
               glasovala proti sprejemanju sprememb in dopolnitev zakona o zdravstveni službi po
               hitrem postopku. Zakonsko dopolnilo in spremembe namreč posegajo v kar občutljivo
               področje, to so dežurstva, zagotavljanje neprekinjenega nudenja prve pomoči, posega
               tudi na področje delovnega časa zdravnikov in pa dela v času stavk. Vendar smo bili
               preglasovani.</p>
               <p>Zakonski predlog, ki po našem mnenju ni najbolje pripravljen, je potrebno sprejeti v
               taki obliki, ki bo sprejemljiva za zdravnike in kar je še bolj pomembno, za paciente,
               da bo lahko zakon zaživel. Zakon naj bi se izvajal s čim manj zapletov.</p>
               <p>Predlog zakona določa, da se denar, ki je namenjen za specializacije in
               specializante, res porabi v ta namen, kar se seveda strinjamo. Vendar bi rada
               poudarila še eno problematiko, ki se pojavlja pri specializantih. Specializanti, to
               so mladi zdravniki, ki so zaposleni za določen čas, nimajo pogojev za najemanje
               kreditov. Ko mlad zdravnik konča specializacijo, je star že čez 30 let. Do takrat pa
               zelo težko pride do kakršnegakoli kredita za opremljanje stanovanja ali nakupa
               avtomobila.</p>
               <p>Naslednje, kar bi urejal ta zakon, je delovni čas zdravnikov. V začetku leta 2003 bo
               za vse zaposlene in njihove delodajalce začel veljati nov zakon, zakon o delovnih
               razmerjih. Zaradi specifičnosti dela v zdravstvu je potrebno pretehtati, kaj lahko
               uredimo s podzakonskimi akti in kaj je potrebno urediti s spremembami in dopolnitvami
               v zakonu o zdravniški službi. Pri tem pa je treba upoštevati tudi mnenje sindikata,
               še zlasti v tistem delu zakona, ki ureja delo v času zdravniške stavke.</p>
               <p>Glede urejanja zdravniških nazivov pa poslanska skupina nove Slovenije meni, da se to
               čisto lahko reši s podzakonskimi akti. Na koncu bi pa še enkrat rada poudarila, da bi
               po mnenju naše poslanske skupine spremembe in dopolnitve zakona o zdravniški službi
               morali sprejemati po normalnem postopku, ker bi se tako lahko izognili kasnejšim
               zapletom pri izvajanju tega zakona. Hvala lepa.</p>
            </sp>
            <sp xml:id="SDZ3-Izredna-21-2002-07-09.sp82">

               <speaker>PREDSEDNIK BORUT PAHOR:</speaker>

               <p>Hvala lepa tudi vam, kolegica Tisovic. Kolega Štemberger, zdaj imate besedo vi, za
               vami jo bom dal kolegu Podobniku. Ali želi besedo potem še katera poslanska skupina?
               Poslanska skupina DeSUS-a. Najprej pa kolega Štemberger. Prosim, v imenu poslanske
               skupine stranke mladih.</p>
            </sp>
            <sp xml:id="SDZ3-Izredna-21-2002-07-09.sp83">

               <speaker>IGOR ŠTEMBERGER:</speaker>

               <p>Hvala za besedo. Pred nami je predlog zakona o spremembah in dopolnitvah zakona o
               zdravniški službi. Po obsegu je to kratek zakon, po vsebini pa zaradi tega nič manj
               pomemben. Predlog zakona uspešno rešuje financiranje mladih zdravnikov
               specializantov. To je pa na žalost tudi vse, kar nam dobrega predlagane spremembe
               zakona prinašajo.</p>
               <p>V Stranki mladih Slovenije nismo ravno prepričani, da delovni čas in dežurstvo
               zdravnikov ravno sodi v ta zakon. To ustrezno ureja nov zakon o delovnih razmerjih in
               veljavna zdravstvena zakonodaja. Vsa odprta vprašanja pa je mogoče urediti s
               kolektivno pogodbo, seveda na podlagi pogajanj, zato razumemo vsiljevanje tega zakona
               po hitrem postopku kot poskus izboljšanja pogajalskih izhodišč vlade do socialnih
               partnerjev.</p>
               <p>Kar se tiče delovnega časa zdravnikov, nas naravnost v oči bode prvi stavek 81.b
               člena, ki pravi, da omejitve dela preko polnega delovnega časa za sekundarje in
               specializante do 1. avgusta 2004 ne veljajo. Potem pa se od 1. avgusta 2004 do 1.
               avgusta 2011 uvaja postopna omejitev dežurstva oziroma nadurnega delaza mlade
               zdravnike. Očitno so ti zdravniki v službi lahko neomejeno, se pravi brez počitka. Za
               vsakega zaposlenega je to popolnoma neživljenjsko, za bolnike pa je tak način dela
               zelo nevaren, saj utrujen zdravnik ne more normalno in zbrano opravljati delaz
               bolniki. Na to nas opozarja tudi sekretariat za zakonodajo in pravne zadeve državnega
               zbora. Zato poslanska skupine Stranke mladih Slovenije predlaga, da se ta člen črta
               iz zakona, ker se nam zdi popolnoma nepotrebno, da mlade zdravnike tretiramo z nekimi
               drugačnimi kriteriji, kot ostale.</p>
               <p>Če nam primankuje zdravniškega kadra, tega pomanjkanja ne smemo nadomeščati z
               neomejenimi dežurstvi mladih zdravnikov, torej sekundarjev in specializantov.</p>
               <p>V Evropski uniji obstaja smernica, ki ureja delovni čas za vse zaposlene, tako
               imenovana The European working time directive, v katero so od 22. junija 2000
               vključeni tudi mladi zdravniki. Ta direktiva določa, da povprečni delovni čas za
               vsako 7-dnevno obdobje ne sme presegati 48 ur. Na vsakih 24 ur sledi 11-urni počitek.
               Na vsako 7-dnevno obdobje mora biti vštet neprekinjen 35-urni počitek. Na vsakih 6 ur
               dela pa mora biti odmor, vsi zaposleni pa imajo pravico do letnega dopusta v dolžini
               štirih tednov.</p>
               <p>Trenutno se države članice Evropske unije nahajajo v nekem prehodnem obdobju, ki
               omogoča prilagajanje zakonodaji in organiziranost zdravstvene oskrbe posameznih
               članic v skladu z evropsko smernico.</p>
               <p>Do 1. avgusta 2004 vlada na področju ureditve delovnega časa za specializante v
               Evropski uniji nekakšna pravna praznina. V teh smernicah nikjer ne piše, da so lahko
               specializanti obremenjeni neomejeno, kar naj bi sedaj sprejeli mi. Upoštevati moramo,
               da so te smernice sprejele države Evropske unije, ki imajo do neke mere stabilen
               zdravstveni sistem. V Sloveniji do pred kratkim v letu dni kljub pomanjkanju
               specialistov in specializantov ni bila podeljena niti ena sama specializacija. Ob
               tem, da imamo premalo specializantov, bomo sedaj zakonsko uvedli še neobremenjeno
               obremenitev le-teh. Že sedaj so na primer v kliničnem centru specializanti
               obremenjeni preko 300 ur mesečno in v povprečju presegajo obremenitve kolegov v
               drugih državah. V trenutnih razmerah, ko vlada vsesplošno pomanjkanje zdravnikov,
               lahko pričakujemo s strani delodajalca obremenitve, ki jih mladi zdravniki ne bodo
               več zmogli. To je nečloveško, saj so tudi oni le ljudje in ne stroji. Ker je
               specializantov očitno premalo, bi morala država postaviti mejo, do katere so le-ti
               lahko obremenjeni, tako zaradi njih samih, kot tudi zaradi bolnikov. Vendar ne.
               Zablode zdravstvene politike bomo reševali na hrbtih mladih zdravnikov. Zavedati se
               je treba, da je to za bolnike skrajno nevarno, saj je večina strokovnih napak
               narejenih v dežurstvih zaradi utrujenosti osebja.</p>
               <p>Članstvo v Evropski uniji bi moralo pomeniti spremembo na boljše. Žal pa kaže, da
               prilagajanje naše zakonodaje evropski nekateri razumejo kot iskanje pravnih lukenj v
               Evropi.</p>
               <p>Najlažje je tik pred parlamentarnimi počitnicami po hitrem postopku pod krinko
               prilagajanja direktivam Evropske unije sprejeti zakon, ki mu nasprotujejo zaposleni v
               zdravstvu. Dokaz za to so dopisi Zdravniške zbornice Slovenije, Sindikata zdravstva
               in socialnega varstva, da ne govorim o sekciji mladih zdravnikov pri Slovenskem
               zdravniškem društvu, iz katerega dopisa je, samo za informacijo, minister na seji
               odbora črpal le tisti del dopisa, ki mu odgovarja, ostalo pa je zamolčal. Dokler bodo
               taka razhajanja med, na eni strani, brezkompromisnim ministrom za zdravje in, na
               drugi strani, med tisoči zaposlenimi v zdravstvu, do takrat se za naše zdravstvo
               pišejo slabi časi.</p>
            </sp>
            <sp xml:id="SDZ3-Izredna-21-2002-07-09.sp84">

               <speaker>PREDSEDNIK BORUT PAHOR:</speaker>

               <p>Hvala lepa, kolega Štemberger. Zdaj ima besedo kolega Podobnik, za njim kolega
               Kebrič. Najprej kolega Podobnik v imenu poslanske skupine SLS.</p>
            </sp>
            <sp xml:id="SDZ3-Izredna-21-2002-07-09.sp85">

               <speaker>JANEZ PODOBNIK:</speaker>

               <p>Hvala za besedo, gospod predsednik. Kolegice in kolegi, spoštovani gospod minister!
               Pred nami je zakon, ki bo urejal, kako naj zdravniki služijo svojim državljanom, kot
               je v uvodu rekel gospod minister. Poslanci naj bi z zakoni sprejemali take rešitve,
               ki bodo dobre za naše državljane in ki bodo dobre tudi za naše zdravnike.</p>
               <p>Nočemo, bi rekel, kot poslanska skupina stopiti samo na eno stran. Poslanec je vedno
               na vseh straneh.</p>
               <p>Če bi imeli pred seboj samo zakon, kot ga je predlagala vlada, potem ga ne bi
               podprli. Je pa res, da je ob nasvetih sekretariata, ob delu matičnega delovnega
               telesa, ki ga vodi kolega Brenčič, in ob sodelovanju ministrstva prišlo do nekaterih
               izboljšav.</p>
               <p>Mi pričakujemo, da bo državni zbor tako rekoč vse amandmaje odbora sprejel, tudi tri
               amandmaje vlade, ki so bili danes poslani na klop, še posebej je pomemben prvi. Če se
               bo to zgodilo, bomo v poslanski skupini pritisnili na sivo tipko, za zakon.</p>
               <p>Ker je sedaj priložnost, da povemo nekaj splošnih mnenj o zakonu, bi samo o tem. Kot
               smo na hitro povedali, veljavna koalicijska pogodba vladajoče koalicije ne govori, da
               se bodo reševala ta vprašanja. To pomeni, da so očitno problemi nastali kasneje, kot
               je bila oblikovana ta koalicija oziroma so se ta vprašanja nagrmadila kasneje.</p>
               <p>Drugič, nekatere rešitve zakona so vezane na uveljavitev direktiv Evropske unije in
               jih seveda podpiramo, nekatere rešitve pa so tiste, ki so prišle zraven. To se pravi,
               da se ob tako imenovanemu EU zakonu prilepi še nekaj drugih rešitev. Nekatere so zelo
               občutljive in tiste so povzročile tak nemir predvsem v slovenskem zdravništvu.</p>
               <p>Tretjič - skrbi nas, da bo način sprejemanja tega zakona še poglobil prepad med
               slovensko državo in oblastjo in slovenskim zdravništvom. To nas skrbi. Država mora
               biti toliko modra, da je vedno v dialogu z zdravniškim poklicem, da ne priliva olja
               na ogenj. Istočasno pa mora zdravniški ceh, zdravništvo kot tako, in treba je
               priznati, da je slovensko zdravništvo odlično organizirano v sindikatu in v
               strokovnih združenjih in v zbornicah, zato tudi slovensko zdravništvo išče dialog z
               oblastjo. Ta zakon je predvsem primer, ko je bilo tega dialoga absolutno premalo.</p>
               <p>Slovenska zdravniška zbornica ima na podlagi zakona tudi javna pooblastila. Slovenska
               zdravniška zbornica je v tem primeru na nek način sopredlagatelj zakona, ker ima
               javna pooblastila tudi na nekaterih področjih, ki jih ta zakon ureja, torej je
               poklicana, da predlaga spremembe. Če se z njimi ne strinja, potem mora vlada
               potegniti ročno zavoro in jih ne premagati z glasovanjem v državnem zboru.</p>
               <p>Četrtič - težnja v hipernamernost. Preveč vse rešujemo z zakonskimi rešitvami.
               Vprašanje delovnega časa je eno od tistih, za katere se upravičeno postavlja
               vprašanje, ali sodi v zakon. Obsedeni smo z evropskim pristopom, z bruseljskim
               pristopom in seveda vse rešitve, ki so v direktivah ali pa še kakšne naše, zapišemo
               in jih kot zakone ponujamo, ko rešujemo določene probleme. Menimo, da je to napačna
               pot. Praviloma je to pot, ki potem kasneje rojeva nov konflikt, ko je kakšno rešitev
               treba izpopolniti in spremeniti.</p>
               <p>V poslanski skupini smo bili zelo občutljivi do informacije oziroma smo zelo pazljivo
               poslušali gospoda ministra, ki je bil v nastopu zelo jasen, zelo drzen, odločen, ker
               pač pričakuje, da ima za seboj potrebno večino. Velika večina je tudi odgovornost.
               Večina sama na sebiše ni pravičnost. In seveda bi želeli izvedeti, gospod minister,
               če nam konkretno odgovorite na naslednje vprašanje: zbornica je pri zakonu
               sodelovala, vendar se z nekaterimi določbami ni strinjala. Želeli bi vedeti, katere
               so bile določbe, s katerimi se slovenska zdravniška zbornica ni strinjala. Ne govorim
               o Fidesu, govorim o slovenski zdravniški zbornici, ki je v bistvu partner vlade pri
               reševanju nekaterih vprašanj. Če se zbornica ni strinjala z nekaterimi ključnimi
               rešitvami zakona, potem je treba, da v okviru sprejemanja zakona zelo pozorno
               poskušamo najti rešitve, da do njih slovenska zdravniška zbornica ne bo imela
               negativnega odnosa.</p>
               <p>Zaključujem pa s prepričanjem, da je mogoče tudi zakon o zdravniški službi sprejeti
               na način, da bodo prek njega zdravniki služili svojim državljanom in da bodo
               državljani še bolj spoštovali svoje zdravnike in zdravnice. Hvala lepa.</p>
            </sp>
            <sp xml:id="SDZ3-Izredna-21-2002-07-09.sp86">

               <speaker>PODPREDSEDNIK VALENTIN POHOREC:</speaker>

               <p>Hvala, kolega Podobnik, za mnenje poslanske skupine Slovenske ljudske stranke. In
               zdaj še kolega Ivan Kebrič, v imenu DeSUS-a. Prosim.</p>
            </sp>
            <sp xml:id="SDZ3-Izredna-21-2002-07-09.sp87">

               <speaker>IVAN KEBRIČ:</speaker>

               <p>Hvala za besedo, gospod podpredsednik. Spoštovane kolegice in kolegi, spoštovani
               gospod minister in sodelavci! Poslanska skupina se zaveda pomembnosti tega zakona kot
               vseh zakonov, ki prihajajo k nam v državni zbor v sprejem in potrditev.</p>
               <p>Posebno občutljivo področje je zdravstvo. Osebno trdim, ker imam določen vpogled tudi
               v tujini, da je naša zdravstvena služba in strokovnost zdravniških kadrov
               nadpovprečna z oziroma na Evropsko unijo. Vsi nam to tako ali drugače, posredno in
               tudi neposredno priznavajo. Osebno sem žal bil premnogokrat odvisen od zdravniške
               pomoči, premnogokrat v bolnišnici, zato si upam trditi, da določene stvari
               poznam.</p>
               <p>V poslanski skupini smo o tem razpravljali, ker sodelujem tudi v odboru za zdravstvo,
               družino in socialno politiko, smo tam zelo poglobljeno razpravljali o vseh pripombah
               s strani zdravniškega sindikata in ostalih razpravljavcev, ki so bili povabljeni na
               sejo ali seje tega odbora, matičnega delovnega telesa za to področje.</p>
               <p>Resnici na ljubo moramo povedati, da so se sedaj, v zadnjem času zdravniki še posebej
               dobro, temeljito organizirali v sindikatu. Na drugi strani pa iz izkušenj - pa mi ni
               nerodno povedati, čeprav se zavedam, da se bom s temi besedami in ugotovitvami
               marsikomu zameril, čeprav bom še verjetno od marsikoga odvisen - gre za to, da v
               prejšnjih časih določeni zdravniki niti blizu niso pustili mlajšim, da bi prihajali
               oziroma se strokovno usposabljali v komisijah, ampak so si določene, oprostite
               izrazu, pod narekovaji, <q>"take in drugačne privilegije"</q>, ki so jim koristili ali
               materialno stimulirali, izvajali in so se držali svojih mest. Sedaj ni problem nastal
               včeraj in niti ga lahko rešimo čez noč, ali jutri, ali pojutrišnjem, da so zdravniki
               preobremenjeni, da jihje premalo. Zavedati se moramo, da zdravniško šolanje in
               specializacija zahteva določeno dobo, pri nekomu gre sicer hitreje, pri nekomu
               počasneje. Bistveno pa je, da ko se vsak dorasel človek, ki sam po sebi razpravlja,
               razmišlja in se odloča, za kateri poklic se bo odločil, se zaveda lepih, pa tudi
               tistih manj lepih, da ne rečem otežilnih okoliščin posameznega poklica.</p>
               <p>Spoštujem zdravniški kodeks etike in vsega tega, vendar ne moremo po drugi strani
               preko tega, da jim tega ne bi posebej priznavali, ampak računamo, da bo ta zakon
               prinesel določeno boljšo organizacijo delovnega časa, kajti mnogokrat se zavedamo, da
               so zdravniki na enem področju, v eni službi prekoračevali čas na račun druge, ki bi
               že zdavnaj morali pričeti v ambulantah.</p>
               <p>Ne želim zavlačevati, ampak ti naši pomisleki so tisti, da se bomo v poslanski
               skupini odločili, da bomo glasovali za predloženi predlog in bomo podprli vse tiste
               amandmaje, ki smo jih oblikovali v matičnem delovnem telesu. Hvala za vašo pozornost.
            </p>
            </sp>
            <sp xml:id="SDZ3-Izredna-21-2002-07-09.sp88">

               <speaker>PODPREDSEDNIK VALENTIN POHOREC:</speaker>

               <p>Hvala kolegu Kebriču. To so bila stališča poslanskih skupin. Želi še katera poslanska
               skupina predstaviti svoje stališče? <stage>(Ne.)</stage> Hvala. Zaključujem ta del razprave. Bi še
               dali? Da. Sledijo. Besedo dajem poslankam in poslancem. Pisnih prijav nisem prejel,
               zato omejujem razpravo naslednjih prijavljenih na 5 minut. Prvi se je prijavil k
               razpravi kolega Rudolf Moge. Imate besedo.</p>
            </sp>
            <sp xml:id="SDZ3-Izredna-21-2002-07-09.sp89">

               <speaker>RUDOLF MOGE:</speaker>

               <p>Hvala lepa, predsedujoči. Spoštovane kolegice in kolegi! Govoril o problemu, o
               katerem je ta zbor že dostikrat govoril, tudi pri sprejemu nacionalnega programa
               visokega šolstva. Zagotovo se strinjam z gospodom ministrom, ko je dejal, da imajo v
               Evropi znatno več zdravnikov kot v Sloveniji. Isto je, recimo, na neko povprečje
               prebivalca, recimo na 100.000. Jaz vam bom to ilustriral s podatki in boste videli,
               da samo Romunija od Evrope je tista, če ti podatki držijo, tukaj imam knjižico
               statističnega urada, ki ima slabšo pokritost z zdravniki kakor Slovenija. In, če ima
               Slovenija tako slabo pokritost z zdravniki na 100.000 prebivalcev, ima to dve
               posledici.</p>
               <p>Prva, če hočejo zdravniki na enakem standardu delati na ljudeh, potem za to
               potrebujejo znatno več časa. In so zdravniki, ki imajo licence, pač
               preobremenjeni.</p>
               <p>Druga stvar je, če si hočemo zdaj pomagati, v zdajšnjem stanju, nam ne kaže nič
               drugega kot to, kar je gospod minister že večkrat omenil, da bomo pač zaposlovali
               tujce in bomo v danem trenutku, ker ni drugih rešitev, tak problem pač rešili.</p>
               <p>Samo nekaj podatkov. Poglejte, zdravnikov na 10.000 prebivalcev: v Sloveniji jih je
               22, v Evropski uniji 39, v Avstriji 31, Belgiji 41, Bolgariji 34, Češki republiki 34,
               Danski 28, Estoniji 32, Finski 31, Franciji 33, Grčiji 43, Hrvaški 24, Irski 25,
               Italija 57, Latviji 32, Litvi 38, Luksemburgu 25, Madžarski 36, Makedoniji 22,
               Moldaviji 32, Nemčiji 36, Nizozemski 32, Poljski 23, Portugalski 32, Romuniji kot sem
               prej rekel 19, v Ruski federaciji 42, Slovaški 32, Španiji 33 in Ukrajini 30.</p>
               <p>Torej, takim standardom, kot ga imamo glede pokritosti z zdravniki na prebivalca, se
               lahko potem primerjamo pač samo še z eno državo v spodnjem delu lestvice.</p>
               <p>In zato, ker se mi zdi, da tudi bistveno vpliva pri delovnem času zdravnikov -
               število zdravnikov, ki jih imamo. In če bi jih bilo več, bi lahko mogoče sprejeli
               kakšno boljšo zakonodajo, vsaj lahko sprejeli, ki bi bila bolj prijazna do bolnikov
               in torej kvalitetnejša in tudi bolj prijazna do tistih, ki delajo v bolnicah.</p>
               <p>Zaradi tega bi vam, gospod minister, zastavil vprašanje, glede na to, kar vse je ta
               državni zbor v tem pogledu že sprejel, kako bo vplival ta zakon tudi - ob sprejemu
               tega zakona - na število zdravnikov oziroma kakšne mere in metode <q>"podvzemate"</q> na
               ministrstvu, da se bo to katastrofalno stanje nekje izboljšalo.</p>
               <p>Spoštovani kolegi, številke so resnične. Kažejo na katastrofo. In kot poslanec se mi
               zdi, da sem dolžan, glede na to, da smo že v tem zboru dostikrat o tem pogovarjali,
               tudi ob tem zakonu na to opozoriti. In ne mi zameriti, da bi zaradi tega, ker je pač
               neka fakulteta v Mariboru, to na ta način izkoriščal.</p>
               <p>Moram vam pa povedati, da me pa iskreno, v dno duše žalosti ravnanje nekaterih
               vodilnih ljudi na področju polja medicinskega in splošnega izobraževanja, ko so lahko
               ljudje, ki so se poskušali dokopati do pomoči, da bi ustanovili še eno medicinsko
               fakulteto, dobili pomoč na Reki, dobili pomoč v Beogradu, dobili pomoč v Zagrebu,
               dobili pomoč na Madžarskem, dobili pomoč v Estoniji, dobili na Finskem pomoč, dobili
               pomoč v Avstriji, v Sloveniji pa te volje - če ste gledali pri poročilih - pač, s
               strani rektorja in dekana medicinske fakultete ni bilo. In zdi se mi, da bo mogoče
               tudi ta razprava pomagala k temu, da bomo prišlo do večjega števila zdravnikov. In če
               bomo imeli večje število zdravnikov, mislim predvsem domačih zdravnikov, bomo tudi ta
               problem delovnega časa zdravnika lahko reševali skozi eno drugo optiko kot danes, ko
               smo na repu razvitosti po številu zdravnikov na prebivalca. Hvala lepa.</p>
            </sp>
            <sp xml:id="SDZ3-Izredna-21-2002-07-09.sp90">

               <speaker>PODPREDSEDNIK VALENTIN POHOREC:</speaker>

               <p>Hvala, gospod Moge. Besedo dajem kolegu Drobniču.</p>
            </sp>
            <sp xml:id="SDZ3-Izredna-21-2002-07-09.sp91">

               <speaker>MAG. JANEZ DROBNIČ:</speaker>

               <p>Hvala lepa za besedo. Najprej bi v zvezi s tem, s to diskusijo kolega pred menoj,
               gospoda Mogeta, vprašala ministra, koliko so ti podatki res natančni in vzdržijo
               strokovno presojo. Ker če so takšni, potem je seveda naše zdravstvo v precej
               kritičnem stanju, vsaj kar se tiče izvajalcev, tistih najključnejših, torej
               zdravnikov.</p>
               <p>Ker po številu postelj, površini bolnice ne bomo mogli verjetno - toliko meriti, še
               bomo morali več meriti po tem, koliko je pač zdravnikov.</p>
               <p>Ali pa potem iz tega velja domneva, da če imamo mi dobro zdravstveno stanje, kot se
               pridušamo pri Evropi, da so naši zdravniki zaradi tega izjemno uspešni? Torej jaz
               zdaj sem rahlo zmeden, kaj bi to pomenilo.</p>
               <p>No, ampak rad bi diskutiral o nečem drugem: o delovnem času oziroma o tistem
               obratovalnem času v okviru javne službe. Jaz nekako razumem prizadevanja ministra, da
               bi na tak način rad uredil dobro organiziranost izvajalske službe, tudi na ta način.
               Treba jo je urejati. To ni možno prepustiti zgolj trgu, na drug način, da se omejuje
               prekomerno obratovanje. Ampak; ker gre za javno službo in so principi izvajanja te
               javne službe drugačni, diametralno nasprotni, je treba s strani države, če izvaja
               javno službo, zagotoviti ta obratovalni čas predvsem zato, da se zaščiti interes
               klientov.</p>
               <p>Veste, tukaj se lahko še pridušamo kako so se socialni partnerji pogajali. Sami
               predstavniki, torej sami klienti pa vendar nimajo pravega predstavnika v pogajanju. V
               pogajanju je država kot lastnik in v pogajanju so pač združenja, izvajalci in
               neposredno zdravniki in drugo osebje, za katero vemo, kakšen ima interes. Naloga
               države, zlasti ministrstva, je, da prepozna, kje se vzpostavlja neravnotežje, katere
               skupine so šibkejše. To je naloga! In sam menim, da je šibka stran klient, zato je
               treba dati temu večji poudarek in večjo možnost, da imajo boljše storitve. Kajti
               klienti skozi to tržno pogajanje ne morejo vplivati na izvedbo kvalitete storitev,
               razen pri zasebnikih. Zato je to naša dolžnost.</p>
               <p>Vendar se pa sam sprašujem, ali je pravi način, da te regulativne mehanizme postavimo
               v zakon. Ministru je tole očitno všečno, ampak če se bo kaj zgodilo, da bi rad kakšno
               stvar zaobrnil drugače, bo moral priti po mandat spet v državni zbor. Mi ne bomo ves
               čas skakali okoli tega zakona. Zato bi mu toplo priporočal, da se to ureja na način
               takšnih ediktov, vendar s podzakonskim aktom - če je le mogoče. Naj to rajši uredi s
               podzakonskim aktom pa razmislil o tistem, kar je vredno, da umestimo v sam zakon.
               Zaradi tega, da je ta določba - ne ustavno - neproblematična, ampak da je tudi
               operativno.</p>
               <p>Torej, bolj se nagibam za moč izvajalcev oziroma za moč klientov in naj izvajalci, ki
               so zdaj pokazali resnično moč, se uravnotežijo s klienti.</p>
               <p>Glede zdravnikov, če je to toliko, bi gospoda Mogeta tudi vprašal oziroma bi mu
               repliciral: kakor vem, že nekaj let vodi v parlamentu ta odbor za šolstvo, in ne vem,
               zakaj njemu ni uspelo, da bi, kar se tiče opisov, kar se tiče razvoja poklicev
               zdravnikov, števila, kaj več dosegel - kje se je to ustavilo. Zdaj, valiti na vlado
               ali pa na tiste, ki so prej delali, verjetno je tudi smiselno - ali pa jih
               povprašati, zakaj nimamo večjega vpisa, zakaj se ustvarja umetno pomanjkanje
               zdravnikov. Ali to morda sami zdravniki želijo, zato da nimajo konkurence? Ali je to
               razlog? Lahko tudi. Ali je to zgolj šlamparija ministrstva ali vlade, da se ne
               spoprime s tem problemom? Ali pa zato, ker morda tam vidi možnost večje porabe
               denarja, pa to na tak način se obnaša zato, da bi privarčevali sredstva?</p>
               <p>Vsekakor ni v redu, da se spuščamo, da pa uporabljamo takšne oblike reguliranje
               nadurnega dela v smislu pogajanj, kot instrumentov za zabiti nekomu v hrbet kakšne
               takšne reči, da se bo težje pogajal. Hvala lepa.</p>
            </sp>
            <sp xml:id="SDZ3-Izredna-21-2002-07-09.sp92">

               <speaker>PODPREDSEDNIK VALENTIN POHOREC:</speaker>

               <p>Hvala vam. Besedo dajem kolegu Grošlju.</p>
            </sp>
            <sp xml:id="SDZ3-Izredna-21-2002-07-09.sp93">

               <speaker>LEOPOLD GROŠELJ:</speaker>

               <p>Spoštovani predsedujoči, hvala lepa za besedo. Dovolite mi, gospod minister, da tako
               vas, kot vaše sodelavce lepo pozdravim. Kolegice in kolegi!</p>
               <p>V tem svojem izvajanju se bom poskušal opredeliti na dve področji, zato bom mogoče
               nekoliko drugače razpravljal ali pa, če lahko rečem, diskutiral. V nobenem primeru pa
               ne bom polemiziral, kot so seveda moji predhodniki pri tem, ko so razpravljali
               oziroma predstavljali stališč posameznih poslanskih skupin.</p>
               <p>Predvsem bi se ozrl na dve področji. Rečeno je bilo, da so stvari v življenju
               drugačne, kot piše v zakonu in, seveda, zakon posega globoko v pogoje dela
               zdravnikov.</p>
               <p>Dve ugotovitvi, ki sta bili tu ugotovljeni, bi ju mogoče poskušal analizirati - prek
               rednega delovnega časa. Zelo jasno imamo opredeljene... Najprej naj povem, da bom dal
               delno oceno na primarni ravni, ki jo bolj poznam, kot pa seveda na sekundarni ali pa
               na terciarni dejavnosti. Zelo lepo imamo napisano, da se delovni čas prične ob 6.00
               pa da se bo delalo do 14.00 ure in da je obratovalni čas od 6.30 do 13.30.</p>
               <p>Poglejmo resnici v oči in bomo videli, da je popolnoma drugače. Ne izvaja se sistema
               naročanja zdravnikov, nismo doslej izpeljali tudi tako imenovano, bi rekel,
               normiranje, bi ga preko sistema določne metodologije, seveda, tudi določili.
               Nenazadnje, kaj pomeni toliko in toliko pacientov, ki jih je dolžan zdravnik
               obdelati, če lahko uporabljam to besedo, v tem svojem delovnem času. Govori se, da je
               to od 33 do 35 pacientov. Seveda, od teh pacientov so pa tu tisti, ki pridejo po
               recept, tisti, ki pridejo potem samo nanajmanjšo storitev, tisti, ki pridejo seveda
               po napotnico, da bo svojo storitev opravil - hitim, ker vidim, da čas izredno hitro
               teče –, da bo opravil tudi svojo storitev v laboratorijskemu delu in - bom poskušal
               ta prvi del zaključiti - torej; ta delovničas se konča med 9.30 in 10.00 uro. Takrat
               je norma 35 do 50 zavarovancev v tem času že tudi obdelana. To je dejstvo in bi zelo
               težko rekel, da je drugače, ker nenazadnje dajmo temeljito analizo napraviti na vseh
               primarnih dejavnostih, pa bomo zelo hitro ugotovili, da je zelo zelo veliko v tem
               resnice.</p>
               <p>Če pravimo, da posega globoko v pogoje dela zdravnika, nenazadnje ne vem, zakaj bi
               bilo to tako težko, če odredimo delovni čas, ker nenazadnje - uporabljam iste besede,
               ki jih je uporabljal tudi gospod minister, kjer pravi, da je poklic v bistvu javna
               služba tudi zdravnika. Pa zakaj nenazadnje bi se tega tudi bali? In če se bo ta
               primarna dejavnost, to, kar mora zdravnik nenazadnje opraviti do svojega pacienta -
               seveda bomo verjetno bistveno drugačne razmere postavili. Tisti, ki so zaposleni v
               javni zdravstveni službi, in pa seveda tisti, ki imajo koncesije, še prej pa tiste,
               ki imajo zasebne ordinacije. Namreč, zakaj? Ker čedalje več je tistih, ki imajo
               denar. Seveda bodo iskali svojo storitev prek koncesije oziroma prek zasebnih
               ordinacij. Zaradi tega, ker če povem en primer iz moje občine: veste, ljudje hodijo
               že ob petih čakati pred ambulanto, da se bo odprla in tako naprej, ker se odšteje
               toliko in toliko pacientov in potem se to tudi konča. Zato bom z velikim veseljem
               tudi podprl, da se te stvari uredijo.</p>
               <p>Več bi lahko govoril tudi o dežurstvu. Zelo je tudi prav, da se odredi, kaj spada pod
               tako imenovano - kaj so efektivne in tudi neefektivne ure. Povem, da se dogajajo tudi
               te stvari, da tisti pacienti, opazovanci, ki enostavno ne pridejo tisti dan, pač ker
               je že norma izpolnjena, iščejo svoje rešitve tudi v tem, da iščejo tudi dežurno
               službo. Vendar, ker spadamo v tisto statistično regijo, ki se samo v nekaterih
               primerih uporablja, v drugih pa ne, ker seveda ne izpolnjujejo 15.000 zavarovancev, v
               regiji nas je pa okrog 48.000, pomeni, da moramo sami plačevati tudi dežurno službo -
               iz občinskega proračuna. Zdaj bom pa povedal podatek: za leto 2000 smo plačali na
               leto približno 3.500, za lansko leto so ti stroški narasli že na 6.500, 6 milijonov
               in pol letno, in to izključno zaradi tega, ker ne opravlja ta dežurna služba tudi
               tistega, kar bi zakon lahko dopuščal.</p>
               <p>Ker čas izredno hitro beži, moram, žal, zaključiti. Ne razumem tudi razprave s strani
               gospoda oziroma ne bom o imenu govoril, ker je bila v imenu skupine, da zakon, ki
               določa, kako bodo zdravniki služili svojim državljanom in da bo povzročal prepad med
               zdravniki in državljani - če sem pravilno razumel. Lahko vam povem, da to ne bo res.
               Nobenega prepada ne bo, ampak, bom rekel, celo zadnji čas je bil, da smo prišli do
               sprememb in dopolnitev zakona o zdravniški službi, ki bo nekatere zadeve uredil tako,
               kot velja za slehernega našega državljana. Za nekoga, ki opravlja zdravniško službo,
               je drugače, za to se zahteva tako in tako znanje, in za tistega drugače, ki mora
               delati - in tudi zaključujem - po tekočem traku. Vendar, če zadeve ne gredo po
               normalni poti, je včasih treba nekatere stvari urediti tudi z zakonom. Zato bom v
               celoti podprl zakon in tudi vse amandmaje, ki so bili podani. Hvala.</p>
            </sp>
            <sp xml:id="SDZ3-Izredna-21-2002-07-09.sp94">

               <speaker>PODPREDSEDNIK VALENTIN POHOREC:</speaker>

               <p>Hvala. Besedo bi dal še dvema razpravljavcema, pa potem skupaj skušamo dobiti
               odgovore na ta vprašanja. Gospod Gasparini, imate besedo.</p>
            </sp>
            <sp xml:id="SDZ3-Izredna-21-2002-07-09.sp95">

               <speaker>MARIO GASPARINI:</speaker>

               <p>Hvala lepa. Lep pozdrav, gospod minister in ostali, kolegice in kolegi! Pozorno sem
               poslušal predstavnike poslanskih skupin, in to doktorje, kaj oni mislijo. No, gospod
               Podobnik - težko kritiziram, ker ga ni tukaj, ampak vseeno - mislim, da se ni nič
               pravzaprav opredelil do vsebinetega zakona, govoril je o neki koalicijski pogodbi.
               Ampak se čudim dr. Cukjatiju, da pride s takimi stvarmi, ki v zdravstvu nimajo baze.
               Zdravstvo ne dela tako, kot ste ga vi prikazali, predvsem na sekundarni ravni.
               Seveda, to bi bila predolga štorija, če bi šli zdaj po vrsti, tako kot ste govorili,
               ampak nekaj stvari vam bom vseeno povedal.</p>
               <p>Pravite, dežurstvo. Kako je lahko dežurstvo deljeno na efektivno in neefektivno.
               Vprašam vas, kateri internist, kateri kirurg, kateri dermatologi, ki dežurajo, vsi
               skupaj, se bodo združili, da bi imeli enako plačano dežurstvo? Niti pod razno. Pri
               nas niti internist, ki vodi, recimo, intenzivno koronarno enoto, noče imeti enako
               plačanega dežurstva kot kirurg, pa bi se... <stage>/nerazumljivo/</stage> isto tako. Kirurg misli,
               da efektivno v dežurstvu dela več kot internist. To sem jaz vedno trdil, pa sem dobil
               od predstojnika, ko sem bil še mlajši - je rekel, pa zakaj ste šli med kirurge. Šlo
               je čisto za denar. Torej, moramo, mislim, da je to pravilno, da postavimo, da nekaj
               je efektivno, ko ti delaš, drugo je pa tisto, ko počivaš, ko spiš, recimo. To je to.
               Zadnjič sem pa povedal, da je lažji način določiti, mislim, kako se plača - mislim,
               enostavno: dežurna ura je plačana po 10 tolarjev, pika. Ali ti delaš ali spiš, to je
               vseeno. To ni pošteno. Ni pošteno tudi vis-a-vis zavoda za pokojninsko zavarovanje.
               Veste, da efektivne ure nam gredo tudi v pokojninsko dobo in tudi pri pokojnini se to
               šteje. Torej, ne mi govoriti o tem, da morajo biti enake vse dežurne ure enako
               plačane. Saj je lahko to. Kako se to praktično dela – jaz ne vem, če je treba, da to
               tolmačim. Enostavno se reče, da na kirurgiji je pet efektivnih ur, na dermi je po
               ena, na pediatriji sta dve. Itak se plačajo po 150 ali 250% od osnovne postavke ure.
               Druge ure se pa plačajomanj, 50% od navadne ure. Torej, tisto, kar imamo že, je
               pravzaprav v tem zakonu.</p>
               <p>Drugo, kar sem slišal. Recimo, mladi trdijo, po 18 ur bo delal specializant. Veste,
               kaj to pomeni? Eno dežurstvo. Torej, v enem tednu bo enkrat dežuren po 16 ur, pa še
               dve ure bo ostal, recimo, pri operaciji. Mi smo se vedno borili za to, da pridemo do
               operacije, smo ostajali ponoči, pa nam nihče ni plačal. Tudi danes si ti
               specializanti želijo čimveč - govorimo o svoji panogi - mislim, kot kirurg. Seveda,
               da pride do operacije, da pride, da dela in tako naprej.</p>
               <p>In na koncu še nekaj o delovnem času. Mi zdravniki smo se vedno borili, da imamo to
               urejeno. In zdaj, ko nam nek zakon to uredi, da delamo toliko in toliko ur, potem je
               zdaj vik in krik s strani zbornice, Fidesa in ne vem koga, da kako je lahko to v
               zakonu!</p>
               <p>Strinjam se z gospodom Drobničem, da je lahko to podzakonski akt. Naj bo. Se
               strinjam! Tudi v podzakonskem aktu bi bilo to dobro, da je notri. Ga imamo pa v
               zakonu in ga držimo v zakonu. Nič nimam proti, ali je to s podzakonskimi akti, ampak
               naj bo že enkrat urejeno. Mi sami smo to želeli, da točno vem, koliko delam. Saj
               verjetno tudi dr. Cukjati je delal, ne od 7.00 ali od 6.00 do 14.00, ampak do 15.00,
               do takrat, ko je bila ambulanta prazna. In ni vprašal za to,da mu kdo plača nadure.
               Tako smo imeli nekdaj. Danes pa želimo to in si želijo tudi zdravniki, da imajo točno
               določeno. To se lahko uredi zato, ker se število pacientov na uro določi. In danes je
               to urejeno. Torej, mislim da to ni nič kaj novega. Je samo urejeno tu notri. In tega
               se je pa treba držati.</p>
               <p>Drugo - smo slišali tudi od mladih -, da pravzaprav, razen da se plača
               specializacija, da specializant je <q>"niko i nič"</q>. Ampak, ne šteje pa tu, da ga šolamo
               pravzaprav. Mislim, da moramo tudi to upoštevati. Hvala.</p>
            </sp>
            <sp xml:id="SDZ3-Izredna-21-2002-07-09.sp96">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Zdaj imamo najprej repliko, dr. Cukjati, na prejšnje izvajanje.
               Prosim.</p>
            </sp>
            <sp xml:id="SDZ3-Izredna-21-2002-07-09.sp97">

               <speaker>FRANCE CUKJATI:</speaker>

               <p>Hvala za besedo. Gospod Mario, zagotovo mora biti dežurstvo različno plačano. To se
               ve. Samo, jaz sem hotel povedati, da ni naloga tega zakona, da rešuje problem
               financiranja in plačevanja dežurstva. Za to so druge stvari: to so kolektivne
               pogodbe, to je stvar delodajalca in tako dalje. Menim, da je ravno to ta napaka, da
               želite vi neke stvari reševati tam, kjer ni mesto za reševanje teh stvari. Efektiva,
               neefektiva, ravno to je bilo uvedeno samo zaradi <q>"pogruntanja"</q> nekega ključa, kjer bi
               se lahko različno plačevalo dežurstvo. Ampak to je sedaj v opreki z zakonom o
               delovnih razmerjih. Verjetno je treba <q>"pogruntati"</q> nek drug ključ. To je povsem
               jasno.</p>
               <p>Potem, gospod Grošelj, ki je odšel. Jaz ne vem, kakšne konflikte, kakšne težave imajo
               z delovno disciplino, z zdravniki v njihovem kraju. Ampak zopet: ta zakon ne rešuje
               tega problema. Ne rešuje! Če bo zakon rekel: začne ne ob sedmih, ampak ob osmih, bo
               ravno tako lahko nekdo <q>"šlampasto"</q> delal. Tega ne rešuje ta zakon. Zaradi tega je to
               neumen pristop, ker je treba na drug način reševati te zadeve. In zaradi tega sem
               tudi rekel: je problem delovne discipline v bolnišnicah In zopet, minister, kot
               ustanovitelj bolnišnic, rešuje to z zakonom. Ravno v tem je konflikt: narobe pristop.
               Verjamem v intenco, da je dobra, vendar tak pristop, ne samo, da je neroden, napačen,
               ampak bo nekatere stvari zabetoniral, ki ne smejo biti zabetonirane. Nekatere stvari,
               ki so žive, od kraja do kraja, od zavoda do zavoda, iz časa v čas. Samo toliko.
               Hvala.</p>
            </sp>
            <sp xml:id="SDZ3-Izredna-21-2002-07-09.sp98">

               <speaker>PODPREDSEDNIK VALENTIN POHOREC:</speaker>

               <p>Hvala za repliko. Zdaj imam še dva prijavljena razpravljavca. Najprej gospod
               Jerovšek, nato pa dr. Bernik.</p>
            </sp>
            <sp xml:id="SDZ3-Izredna-21-2002-07-09.sp99">

               <speaker>JOŽEF JEROVŠEK:</speaker>

               <p>Hvala lepa, gospod predsedujoči, kolegice in kolegi, spoštovani gospod minister,
               sodelavci. Tudi današnja razprava me potrjuje v prepričanju, da je nekaj narobe
               znotraj slovenskega zdravstva, nekaj tudi znotraj zdravniškega ceha in letošnji
               pretresi so na to jasno pokazali. Mislim tu seveda na zdravniško stavko, ki je po
               mojem mnenju prinesla nekatere pozitivne učinke za vse ljudi, ki so uporabniki
               zdravstvenih storitev; namreč, prišlo je do demistifikacije zdravniškega poklica.
               Trdim, da ste bili zdravniki na nek način najbolj zaščiteni v javnem mnenju Slovencev
               in da so se pokazale tudi nekatere vrzeli, nekatere slabosti v organizaciji
               zdravniške službe, delovanja zdravnikov in pričakoval sem, da bo ta zakon v znatni
               meri pokazal na izboljšave. Ne samo, da bo na odzivanje na evropske smernice, ampak
               da boste v obrazložitvi tudi zapisali, kaj konkretno prinaša, katere izboljšave, kako
               se bo to zrcalilo v skrajšanju čakalnih dob.</p>
               <p>Ko človek opazuje to trpljenje bolnikov, resnih bolnikov po hodnikih bolnišnic,
               zdravstvenih domov, si ne more predstavljati, da ni možno izboljšati organizacije. In
               eden od vzrokov je ta, da ste, gospod minister, vi v letošnjem letu, v času trajanja
               zdravniške stavke, večkrat v javnih mnenjih priznali, da je zdravniški ceh zavestno
               zaviral izobraževanje zdravnikov; da ste težili k temu, da imajo zdravniki možnost
               dodatnega dela dežurstev in vsemu temu - dvojnih zaposlitev. In zaradi tega me tudi
               preseneča v tem, da zakonsko določamo to dopolnilno zaposlitev. Vemo, da so po raznih
               pogodbah to že lahko delali doslej in tu na nek način uzakonjate dodatne zaposlitve.
               Jaz bi želel, da bi bilo to bolj precizirano, da bi se določilo, kaj je osnovna
               obveznost zdravnika pri osnovnem delodajalcu, da mora tam narediti, po mojem tistih
               osnovnih 8 ur, ne pa, da pogosto pade dodatna dopolnilna zaposlitev v isti delovni
               čas.</p>
               <p>Namreč, javna tajna je, da so se nekatere ambulante vršile v istem delovnem, da se je
               to delo prekrivalo. In na ta način mi vrst v čakalnicah ne bomo odpravili. In res
               želim vedeti, kaj bo prineslo za skrajšanje. In ti podatki, ki jih je gospod Moge
               tukaj navajal, so izredno zaskrbljujoči. In vsi ti odzivi na to, kako rešiti to
               pomanjkanje zdravnikov, kako izboljšati vse to - to kar je gospod Moge navajal - so
               izredno zaskrbljujoči.</p>
               <p>Ugotavljam, da znotraj tega ceha ni pripravljenosti pravzaprav, da se resno pristopi
               k temu problemu, da se stroka tu zapira. In ne vem, tudi iz tega zakona ne vidim
               nekih rešitev, ki bi omogočale izboljšanje trenutnega stanja.</p>
               <p>Sprašujem tudi, ali je v skladu z evropskimi smernicami dopolnilno delo, če pravite
               tam, da je lahko dodatnega dela 8 ur, smo dodatno nad tistim, potem pa še neko
               dopolnilno delo - po mojem to z evropskimi smernicami skregano. Mislim, da bi morala
               biti tendenca ministrstva, ministrstva za šolstvo, čim prej izobraziti dodatne
               zdravnike, čim bolj definirati, kaj je osnovno delo zdravnikov, da se te funkcije ne
               prekrivajo. In na ta način izboljšati dostopnost do zdravnika in s tem skrajšati
               čakalne vrste. In če boste ukrepali tako, vam bodo zdravniki, pacienti, ljudje
               najbolj hvaležni. Hvala lepa.</p>
            </sp>
            <sp xml:id="SDZ3-Izredna-21-2002-07-09.sp100">

               <speaker>PODPREDSEDNIK VALENTIN POHOREC:</speaker>

               <p>Hvala vam. In še dr. Bernik, imate besedo. Prosim.</p>
            </sp>
            <sp xml:id="SDZ3-Izredna-21-2002-07-09.sp101">

               <speaker>DR. JOŽEF BERNIK:</speaker>

               <p>Hvala lepa, gospod predsedujoči. Gospod minister, dame in kolegi</p>
               <p>Vedno sem mislil, da je medicina svoboden poklic in kot tak se je tudi dolga leta
               štel. Nedvomno ima slovenska medicina velik ugled in sposobnosti. In lahko bi rekli,
               da bi ta kvaliteta lahko bila še višja, če ne bi bila stalno kot v nekem prisilnem
               jopiču.</p>
               <p>Ne morem razumeti, kako to, da stvari, ki so v tem predlogu zakona, prihajajo sploh v
               zakon. To so drobnarije, nekatere drobnarije, ki bi jih moral bodisi trg bodisi
               zbornice ali kdorkoli urediti, ne pa zakon.</p>
               <p>Tudi zelo dvomim, da se nekateri predlogi po evropskem modelu. Čisto gotovo niso.
               Kajti, če človek bere te zadeve, bi mislil, da gremo nazaj v socialistično medicino,
               regulacijo zdravnikov, pri tem pa ne damo čisto nobene prednosti pacientom.</p>
               <p>Kot je nekdo omenil, to ne bo čisto nič skrajšalo čakalnih dob, ne bo čisto nič
               zmanjšalo števila pacientov in podobno.</p>
               <p>Tukaj bi pa seveda rad vprašala gospoda ministra, kaj se je pravzaprav zgodilo s
               privatno prakso. Če resnično govorimo - in vse stranke tukaj v tem parlamentu
               govorijo - o privatni oziroma o tržni ekonomiji in podobno; seveda tudi ta ima mere
               in mora biti narejena tržna ekonomija po človeški meri, vendar tudi v medicini se da
               to zelo dobro izpeljati. Pustiti več svobode, več proste iniciative. In mislim da bi
               tukaj lahko potem naša medicina še bolj zacvetela kot cvete.</p>
               <p>Poglejte, rekel bi tole, da bi morali zdravniki sami sebe regulirati in nekatere
               prakse oziroma prakso in pa načine, kako se prakticira, regulirati, država pa mora
               stati zraven, da gleda, da ne pride do monopolov ali drugih izrab.</p>
               <p>Na koncu naj pa rečem še nekaj o debati o mariborski fakulteti. Na žalost smo pri nas
               ustoličeni stroko na vseh področjih in kar stroka reče, se nihče ne sme dotakniti,
               ker je že skoraj bogokletno. Zdi se mi, da bi to morala biti prosta debata,
               diskusija, in pa tudi ljudje, ki jim bo ta fakulteta služila, bi morali imeti možnost
               izraziti svoje poglede. Ker pa tega ne delamo, bo pa na koncu izgledalo, da delamo
               tako, kot bi bili neki hribovci, ki ne vedo, kaj je dobro za ves slovenski narod.
               Hvala.</p>
            </sp>
            <sp xml:id="SDZ3-Izredna-21-2002-07-09.sp102">

               <speaker>PODPREDSEDNIK VALENTIN POHOREC:</speaker>

               <p>Hvala vam. Medtem imam še eno prijavo, dr. Merlo, potem pa zares dam besedo ministru.
               Prosim.</p>
            </sp>
            <sp xml:id="SDZ3-Izredna-21-2002-07-09.sp103">

               <speaker>ALEKSANDER MERLO:</speaker>

               <p>Hvala za besedo, gospod predsedujoči. Pozdravljeni predstavniki vlade! Kolegice,
               kolegi! Jaz sem kar prisluhnil, gotovo, zadnjim besedam dr. Bernika: zelo široke,
               splošne besede, ki mislim, da jih vseskozi morda poudarjamo bolj nekje v kakšnih
               kuloarjih in se na tem področju res morda premalo dogaja, kajti mislim, da ta
               privatni sektor, ko je nekje začel živeti, je to nekje na štartu zastalo, zamrlo.
               Mislim, da je lahko ta del zdravstva - točno kar ste vi rekli - nekje neka spodbudna
               konkurenčna varianta javnemu, tako imenovanemu javnemu, sektorju v naši državi.</p>
               <p>Pa da preidem s tega na bolj konkretne točke, ki smo jih obravnavali danes oziroma ki
               jih bomo obravnavali in o njih glasovali. Torej, o tem urniku, ki naj bi bil sporen,
               okoli 8.00 ure zjutraj, jaz mislim, da kar se mene tiče, ki še vedno tudi v praksi
               delam, da je ta gibljivi možni urnik, ki ga tabeseda <q>"praviloma"</q> omenja, pred 8.00
               uro zjutraj, rešuje te probleme, s katerimi izgubljamo po mojem včasih tudi preveč
               časa. Mislim, da je s tem dano menedžmentu, da se okoli tega sam odloča, kakor je pač
               v dotični ustanovi bolj plodovito za delo in morda racionalneje in podobno. Tako zame
               zadeva ni sporna.</p>
               <p>Strinjam se pa z gospodom Drobničem, da bi se marsikaj dalo naknadno - tudi morda ne
               preveč s to zdravstveno zakonodajo ukalupljati zadeve in jih vstavljati nekje neke
               iniciativnosti in bi morda s kakšnimi podzakonskimi akti, ki bi jih dorekli naknadno,
               tudi kakšne zadeve tam dorekli.</p>
               <p>Potem, kar se tiče dela mladih. Priznati moram, da podpiram tudi intence mladih
               ljudi, vendar zdravniki gremo nekje po poti, ki pomeni nekje zapriseženost in nekje
               žrtvovanje. Lahko rečemo, da je dostikrat to žrtvovanje svojega življenja, zato ker
               smo se odločili, da bomo to počeli. In to pomeni v veliki meri odrekanje privatnemu
               življenju, odrekanje marsičemu, česar drugi niti ne vedo. Ko prihaja do izračunov,
               koliko naši zdravniki <q>"oddežurajo"</q> v enem življenju, to so leta, lahko rečem, kar
               zapora v bolnišnicah. Tako upam, da se razumemo, da podpiram, da se, kot je tudi dr.
               Velikonja omenil pred kakšnim mesecem nazaj v Sobotni prilogi, ko je pisal, da za
               mlade zdravnike, ki gredo v kirurške stroke, ne more biti nobenih omejitev, ker
               drugače - kakšne kirurge bomo v tej državi imeli? Mislim, kakorkoli bomo omejevali,
               to absolutno za določene stroke v medicini drži, kajti edino s konstantnim,
               neprenehnim delom dobiš tisto samozavest, trening in prakso, ki bo zmanjševala
               eventualne napake.</p>
               <p>Kar se tiče efektivnih in neefektivnih plačljivih ur, mislim, da nikdar našega
               zdravnika ne bomo plačali toliko, kolikor preživi tega časa na delu in kolikor pač
               naredi. Tako da kakorkoli bomo te postavke postavljali, enemu bodo <q>"pasale"</q> višje za
               ta del, drugemu za onega, enemu malo višje, kot imajo - recimo - v svetu. Pri nas
               bomo postavili razna pravila, ampak mislim, da pač tega idealno za vse nikdar ne bomo
               naredili.</p>
               <p>Tako bom sam podprl trenutno zadeve, ki jih predlaga vlada. Vsekakor pa mislim, da
               bomo v naslednjih sklicih verjetno to spet popravljali, tako da ne pričakujem, dokler
               ne bo trg sam povedal, nekih bistvenih čudežev in idealnih rešitev za zdravnike.</p>
               <p>Kar se pa tiče stavke, mislim, da je odgovornost, ki jo imamo pri tem, da samo v tem
               členu navajamo - zame bi bila tista alinea čisto dovolj, brez <q>"to so zlasti"</q> te pa te
               zadeve in podobno, tam že ukalupljamo zadevo. Skratka, čim rečemo: zdravnik mora
               triažirati tako, da se nič ne zgodi - mi smo res imeli, kot je dr. Cukjati rekel, to
               stavko, kjer pač na srečo nismo imeli problemov, da bi se kaj zgodilo. Vemo pa, da je
               javnost do nas sedaj dosti kritična in da se velja nekje zagarantirati, da do takih
               stvari ne bi prišlo.</p>
               <p>No, čas je potekel, tako da hvala za besedo.</p>
            </sp>
            <sp xml:id="SDZ3-Izredna-21-2002-07-09.sp104">

               <speaker>PODPREDSEDNIK VALENTIN POHOREC:</speaker>

               <p>Hvala, kolega Merlo. Dr. Keber, minister za zdravje, zdaj dajem besedo vam za
               odgovore in pojasnila na vprašanja iz razprave.</p>
            </sp>
            <sp xml:id="SDZ3-Izredna-21-2002-07-09.sp105">

               <speaker>DR. DUŠAN KEBER:</speaker>

               <p>Razumem, gospod predsedujoči, da je še splošna razprava, da se od mene ne pričakuje,
               da bi bil dolg. Hvala za priložnost, da nekatere stvari dodatno pojasnim. Seveda na
               vse stvari ne morem odgovoriti, zlasti ki se ne tičejo zakona. Na primer, razprava o
               zasebni praksi v zdravstvu zahteva dolgo utemeljitev in doživeli jo boste, ko bomo
               predlagali spremembo zakona o zdravstveni dejavnosti.</p>
               <p>Vsekakor bi pa rad na splošno rekel: ta zakon, ki je prišel po hitrem postopku v
               parlament z nekaterimi rešitvami, ne odgovarja in nima ambicij, da bi rešil temeljne
               ključne probleme v slovenskem zdravstvu. Odgovarja na nekatere stvari, s katerimi
               mislimo, da bomo olajšali življenje državljanom in - upam si trditi - tudi
               zdravnikom, ki verjamejo v te spremembe.</p>
               <p>Najprej nekaj o številu zdravnikov. Število zdravnikov - treba je všteti tudi
               stomatologe - je 26, samih zdravnikov pa res 22, ampak primerjave s svetom zelo
               verjetno vključujejo stomatologe. Ne glede na to - smo na dnu v Evropi, v primerjavi
               z Evropsko unijo, z Vzhodno Evropo nima smisla, ker drugje je prišlo tudi do
               prevelike količine zdravnikov v teh državah, ampak v primerjavi z Evropsko unijo smo
               nekje kot Irska, Anglija in v vseh teh državah povečujejo število zdravnikov. Torej,
               definitivno smo na dnu v Evropi. To smo tudi sporočili, to smo tudi vedeli.</p>
               <p>Druga stvar pa je: ne koliko zdravnikov potrebujemo, ampak kaj ti zdravniki naredijo.
               Mi imamo malo zdravnikov, ampak naredimo na nekaterih segmentih dva do trikrat manj
               kot drugje v Evropi.</p>
               <p>Prebrali ste nedavno pismo kardiologov, kjer pravijo, da je pri nas dva - do trikrat
               manj storitev na področju najbolj zahtevne kardiologije. To pomeni: ne govorimo samo
               o zdravnikih, govorimo tudi, koliko ti zdravniki naredijo. In odpira se vprašanje,
               koliko mi vsi skupaj dajemo za zdravstvo. Od tukaj naprej ne bom veliko govoril,
               ampak dovolite mi, da rečem. Ko sprašujete, kdo je kriv za majhno število zdravnikov,
               bom odgovoril: kljub majhnemu številu zdravnikov je to 50 milijard denarja za njihove
               plače, da je letošnja stavka - po potrditvi Fidesa - zahtevala 7 dodatnih milijard,
               po našem izračunu 15 dodatnih milijard in da če bi imeli 50% več zdravnikov, kot
               pravite kot v Evropski uniji, bi bili samo pri zdravnikih pred zahtevo po novih 20
               ali 25 milijardah denarja. Naj povem, da brez povečevanja zaposlenosti v zdravstvenem
               sistemu oziroma zelo minimalnim so sredstva za plače v celotnem budžetu za zdravstvo
               - to smo že večkrat povedali - šla od 50 na 60%, na preko 60% in da se je denar za
               zdravstvene storitve za državljane zmanjšal v zadnjih petih letih za 25%. To so
               dejstva. Ko bomo in ko bomo pred vami s predlogi o novih virih in ti novi viri bodo
               seveda morda, ne morda, govorili o novih zaposlitvah in tudi o čakalnih dobah in o
               več storitvah, takrat seveda boste pred novo nalogo, morda bo takrat kdo govoril:
               zakaj pa imamo toliko zdravnikov.</p>
               <p>Tretja stvar. Obremenitev zdravnikov. Obremenjenost z delom je na splošno tendenca v
               svetu, zmanjševanja delovnega časa. Ampak dovolite, da povem, kje so ta hip v
               izvenevropskih državah. ZDA, ki ima največ tožb zdravnikov, so nedavno sprejeli
               določilo, da zdravnik ne sme biti obremenjen več kot 80 ur na teden. Pozabimo na ZDA,
               čeprav se često, ko je treba ugotoviti o drugih razlogih, o drugih kakovostih, manje
               pogosto sklicujemo. Tudi Evropa ne more zagotoviti samo 8 ur. In zato je vzpostavila
               prehodno obdobje. Zato smo mi v to prehodno obdobje šli. In dovolite, da samo
               ponovim, da z amandmaji, ki so pred vami in ki so jih predlagali tudi mladi, smo
               odpravili tisto dvoumnost, da bi se dalo intepretirati naš osnovni predlog, da bi
               najmlajši zdravniki, specializanti, bili lahko poljubno veliko obremenjeni, čeprav je
               res, da mladi zdravniki, ne samo da tudi mi menimo, da je prav, da delajo več zaradi
               treninga, ampak tudi sami zahtevajo - in ne samo pri nas, tudi v svetu - več dela.
               Ampak res, soglašam z omejitvijo.</p>
               <p>Tretja ali četrta stvar. Poglejte, pri delovnem času, ne vem pravzaprav, kaj je
               najhujše, da smo pravzaprav skoraj z vsakim predlogom izpostavili, kot da smo se
               sprli z vsem zdravništvom. Banalno, ker smo rekli, da se začne delo praviloma ob
               osmih. Ko se je ta nova država ustanovila leta 1991, je bil eden od mojih prvih
               stavkov - in nisem bil edini - <q>"No upam, da bomo zdaj šli zelo naglo"</q> - takrat smo
               rekli - <q>"v evropski delovni čas, da ljudje ne bodo vstajali ob petih, ob štirih
               zjutraj, potovali v neke ambulante, se kopičili pred ambulantami ob pol sedmih."</q>
               Slišali smo danes opis, jasno, da prihajajo, dr. Cukjati, zjutraj, ko pa popoldan
               nikogar ni. In v tem zakonu smo dali eno petino delovnega časa po četrti uri
               popoldne. Mi odpiramo tisto, kar naši državljani - danes ne želijo iti več dopoldne k
               zdravniku. To je jasno. Ne želijo imeti prostega delovnega dne, bolniškega dneva.
               Hočejo iti popoldne. In mi smo odprli, ne prvič - naj opozorim, da v praksi s strani
               zavoda za zdravstveno zavarovanje se je to že uveljavljalo, samo, da smo mi to
               definicijo postavili.</p>
               <p>Zgodba o efektivnih in neefektivnih urah je milo rečeno, smešna. Govor o tem, da za
               strojem delavec morda ne dela pa je vseeno plačan, je drugače. Delavec dopoldne, to
               je redni delovni čas, dela in je odgovorno od organizacije dela. Saj mi smo pa ravno
               v ta zakon samo definirali, da dežurna služba ni to, dežurna služba ni polno delo. V
               dežurstvu ponoči ne moreš delati deset ur, saj to je vendar vsakomur jasno. Ne moreš
               buditi pacientov, da bi delal. To pomeni, to je pripravljenost in ima drugo ceno in
               seveda je v skladu s tem, kar delajo drugod v Evropi.</p>
               <p>Stališča zbornice - odgovor poslancu gospodu Podobniku. Zbornica se je strinjala
               seveda s plačilom specializantov, strinjala se je z nazivi, ni se strinjala z
               delovnim časom in ni se strinjala z določili o stavki, pri čemer se je sklicevala, da
               določila o delovnem času niso v skladu z zakonodajo o delovnih razmerjih, nedavno, ki
               je bila sprejeta. Lahko na kratko ponovim, da ne biugovarjal vsakemu posebej.
               Usklajeni smo s predlagatelji tega zakona, ministrstvom za delo, da je še tako
               usklajena, da je možno in da ima področna zakonodaja prednost pred zakonom o delovnih
               razmerjih, če sama zase ureja nekatere pogoje in zdravniško delo potrebuje posebej
               urejanje teh delovnih pogojev.</p>
               <p>Prihodnost, da odgovorim deloma, saj poslanec Moge nekatere zamisli mogočih rešitev o
               številu zdravnikov pozna. Ve natanko, da število zdravnikov ni mogoče dati v enem
               letu, da je za to potreben študij, da za to potrebujemo povečan vpis, da bo to
               rezultiralo v pravem številu zdravnikov čez deset ali dvajset let in da se na to
               pripravljamo. Da pa seveda je veliko vprašanje, zakaj zdravništvo ne v celoti vse -
               saj to je tisto, ko slišimo: vsi zdravniki so proti, ko sprašujemo posameznike, imajo
               različna mnenja. Na primer v tem primeru: ali bi zaposlovali zdravnika od drugod,
               vsaj v obsegu, da razrešimo ključne probleme, ki so se artikulirali v tem času. In
               zelo zanimivo je, da v enem trenutku pravimo: premalo izgorevamo od dela, 60, 65 ur
               je preveč; ko predlagamo rešitve o novem zaposlovanju, se upirajo nekateri - spet ne
               vsi, ne želim posploševati - upirajo predlogu, ki so pred nami. In med drugim: z
               nekaterimi zakonskimi rešitvami tukaj skušamo preprosto poskusiti odgovoriti na to
               vprašanje, ki jih na sindikalen način in v dogovoru nismo mogli rešiti deset, enajst
               let. To je moj odgovor.</p>
               <p>O delovnem času, o začetku dela, o koncu dela se pogovarjamo deset let. Jaz sam
               osebno na različnih delovnih mestih. In tudi zdaj so mi različni direktorji in
               delodajalci povedali, da tega ni mogoče rešiti drugače kot z zakonom. Primer reakcije
               v kliničnem centru, ko so sami kot delodajalci uvedli drugačen delovni čas, je jasna
               slika.</p>
               <p>Še dve podrobnosti. Prvi pregled, dr. Cukjati, bi rad še enkrat ponovil. Prvi pregled
               je predviden v obsegu, da se izključi. Ne piše isti dan, piše: brez čakalne dobe v
               obsegu, da se izključi možnost, to lahko zdravnik izključi v pogovoru po telefonu,
               ampak nedvomno pa zahteva kontakt pacientaz zdravnikom. Ne s sestro, ki reče:
               <q>"Stavkamo, pridite čez 14 dni."</q> In to, vsak zdravnik, ki stavka, dela že danes. Ne
               napišemo, ne vsak. Večina. Mi smo to zapisali za to, da bodo to delali vsi.</p>
               <p>Enako velja - a veste, mi nismo napisali: nahod je treba pregledati. Mi smo rekli:
               vročinsko stanje. Če bo zdravnik mislim, da je nahod, bo rekel: ne nadaljujem
               pregleda. Če bo dovolj dober, bo rekel po telefonu: imate nahod ali gripo. Ampak bo
               morda rekel: jutri me ponovno pokličite, ker morda ni nahod.</p>
               <p>Če bo pa zdaj prepuščeno, da bo pacient sam zase postavil diagnozo, da je njegovo
               vročinsko stanje nahod, je pa narobe. Zato ker tudi če je gripa, je lahko v določenem
               odstotku smrtna. In zaradi tega jaz mislim, da ga opozorilo, da se mora zdravnik
               preprosto ves čas zavedati, da se določeno stanje lahko poslabša, mora voditi tudi
               pri stavki.</p>
               <p>Če trdite, da ob dveh stavkah teh dogodkov ni bilo, jaz temu ne bom ugovarjal.
               Prepuščam vam, ali se taki dogodki, navsezadnje vsak dan umre in se poslabša toliko
               in toliko stanj. Vsak dan ljudje umirajo. Ali dejansko pri nobenem od teh dogodkov ne
               more morda botrovati, vsaj teoretično, odsotnost zdravniške pomoči, prepuščam vsakemu
               med vami. Navsezadnje bomo lahko prišlo do tega, da pravzaprav v času stavke, in tudi
               če bi trajala celo leto, se ne bi nič zgodilo, ker delamo vse in preprosto
               statistično to ne more več držati. To pomeni - ne z željo, da bi stigmatiziral
               poklic, ki mu sam pripadam - lahko izrazim bojazen; v času stavke, zdravniške stavke,
               lahko pride od poslabšanj.</p>
               <p>Če pride do njih, mi nismo ekipirani, da bi te primere evidentirali. Primeri, ko se v
               nestavkovnem času, obravnavajo posamezne napake in ne pridemo do odgovora nanje, samo
               jasno kaže, da nismo ekipirali, da bi korektno, da bi smiselno in pošteno odgovorili
               na vprašaje, ali obstaja krivda ali obstaja logičen proces, ki se imenuje pacientova
               bolezen.</p>
               <p>In na koncu bi rekel: zdravniška avtonomija ni avtonomija o delovnem času, zdravniška
               avtonomija o dohodkih, zdravniška avtonomija o tem, da se bojo v pogajanjih odločili,
               da je dežurna ura enaka naduri. Zdravniška avtonomija je v svobodi poklica. Svoboda
               poklica, ki ne more narekovati politiki, kako se zdravi, zakaj se zdravi, koga bo
               zdravil, zakaj ne boš nekoga zdravil. To je avtonomija. Taka pa je avtonomija tudi v
               znanosti. Ampak, zlorabo besede avtonomije, da je - recimo - zdravnik v celoti, v
               vsakem oziru, pri plačilu, pri odnosu do družbe avtonomen in svoboden, seveda, te
               teze pa ne morem sprejeti. Hvala lepa.</p>
            </sp>
            <sp xml:id="SDZ3-Izredna-21-2002-07-09.sp106">

               <speaker>PODPREDSEDNIK VALENTIN POHOREC:</speaker>

               <p>Hvala vam, gospod minister. Imamo še eno prijavo za razpravo. Gospod Zmago Jelinčič,
               dajem vam besedo.</p>
            </sp>
            <sp xml:id="SDZ3-Izredna-21-2002-07-09.sp107">

               <speaker>ZMAGO JELINČIČ PLEMENITI:</speaker>

               <p>Hvala lepa, gospod predsedujoči. Gospod minister, jaz bi samo na eno zadevo v 41.b
               členu opozoril v prvem odstavku, kjer piše, da <q>"delo preko polnega delovnega časa ne
               sme presegati v povprečju osem ur tedensko"</q>. Mislim, da bi bilo smiselno, da bi
               dodali tukaj besedo <q>»praviloma«</q>. Zakaj? V primeru elementarnih nesreč, poplav,
               povodnji, ognja, potresa in podobnega ne moremo tega omejevati na največ osem ur
               tedensko preko polnega delovnega časa, ampak v tistem primeru pač zadeva zahteva
               nujno in takojšnje delovanje in kontinuirano delovanje. Zato sodim, da bi bilo
               smiselno, da se tam notri vstavi besedica <q>»praviloma«</q>. Hvala lepa.</p>
            </sp>
            <sp xml:id="SDZ3-Izredna-21-2002-07-09.sp108">

               <speaker>PODPREDSEDNIK VALENTIN POHOREC:</speaker>

               <p>Hvala vam. Odgovor, gospod minister. Prosim, če se vključite.</p>
            </sp>
            <sp xml:id="SDZ3-Izredna-21-2002-07-09.sp109">

               <speaker>DR. DUŠAN KEBER:</speaker>

               <p>Določilo je v povprečju šestih mesecev. To pomeni, če pride do izjemnih dogodkov,
               lahko zdravnik dela bistveno več, ampak v povprečju šestih mesecev pa v povprečju...
               Piše v drugem odstavku.</p>
            </sp>
            <sp xml:id="SDZ3-Izredna-21-2002-07-09.sp110">

               <speaker>PODPREDSEDNIK VALENTIN POHOREC:</speaker>

               <p>Še replika, gospod Jelinčič.</p>
            </sp>
            <sp xml:id="SDZ3-Izredna-21-2002-07-09.sp111">

               <speaker>ZMAGO JELINČIČ PLEMENITI:</speaker>

               <p>Navkljub temu pojasnilu še vendar sodim, da je smiselno. Če vzamemo hude naravne
               katastrofe, v Sloveniji k sreči nismo imeli takih katastrof, vendar če vzamemo nekje
               po drugih delih sveta, jaz nikoli ne bi želel, da se kaj takega zgodi. Vendar je pa
               smiselno, da zaradi ene besedice ne izgubimo možnosti.</p>
            </sp>
            <sp xml:id="SDZ3-Izredna-21-2002-07-09.sp112">

               <speaker>PODPREDSEDNIK VALENTIN POHOREC:</speaker>

               <p>Hvala. Še gospod Merlo.</p>
            </sp>
            <sp xml:id="SDZ3-Izredna-21-2002-07-09.sp113">

               <speaker>ALEKSANDER MERLO:</speaker>

               <p>V bistvu replika na ministrovo izvajanje. Jaz bi mu samo nekaj dodal, da danes
               govorimo o pomanjkanju števila zdravnikov, kar se vsi strinjamo. Vendar večje število
               zdravnikov, je povedal, in mislim, da je potrebno poudariti, vleče za sabo tudi več
               potrebnega denarja.</p>
               <p>Mene bolj skrbi trenutno starost. Povprečna današnja starost slovenskega zdravnika je
               prek 50 let. Tako razumem tudi kolega, gospoda Mogeta, ki je malo nakazoval na ta
               problem. Mislim, da ta problem bomo morali reševati v bližnji bodočnosti, da čas
               imamo, da akutno pomanjkanje verjetno, kot je tudi že minister rekel, brez kakšnega
               manjšega uvoza, za katerega v tej državi očitno nihče ni najbolj navdušen, vseeno ne
               bo šlo. Vsekakor pa mislim, da je na nas samih morda v teh dveh letih in pol do konca
               tega sklica parlamenta, da pritisnemo na vse, ki so za to odgovorni, da razmislimo,
               katere so ključne točke, da popravimo to stanje. Mislim, da ni nič prepozno, vendar
               se moramo zbuditi danes, takoj.</p>
               <p>Bi pa samo še omenil, kako je s tem denarjem danes v zdravstvu. Govorili smo bolj o
               variantah primarnega zdravstva, za urnike o čakanju, za zjutraj in tako naprej, in
               malo morda manj poudarjali, kaj se dogaja danes v slovenskih bolnišnicah in kako
               govorimo o nesposobnem menedžmentu v slovenskih bolnišnicah in podobno. Računati je
               treba, da ta naš menedžment ima razpoložljiva sredstva določena in za ta določena
               sredstva mora tudi delati. Kar gre čez to delo, mu potem očitajo nesposobnost, ker
               ustvarja minus in tako naprej. Najbolj pa s strani kirurških strok. Naj omenim tudi
               ta članek, recimo, da naredimo manj teh in drugih operacij na področju
               kardiokirurgije ali travmatologije, ginekologije in podobno, so sredstva omejena.
               Problem je trenutno, da bi verjetno naše zdravstvo lahko na vseh področjih naredilo
               tudi s temi obstoječimi kadri nekaj več, vendar v minus. To pa seveda ni dovoljeno
               našemu menedžmentu, kar je tudi po drugi strani razumljivo. Ta vprašanja, ki smo jih
               morda zdaj odpirali ob teh nekaj alineah za sprejem, so bolj kompleksna in mislim, da
               bi verjetno potrebovali mesece na to temo, da bi morda vsaj delno vsi skupaj tu
               prišli do nekih zaključkov. Hvala.</p>
            </sp>
            <sp xml:id="SDZ3-Izredna-21-2002-07-09.sp114">

               <speaker>PODPREDSEDNIK VALENTIN POHOREC:</speaker>

               <p>Hvala vam. Gospod Moge, želite repliko ali...?</p>
            </sp>
            <sp xml:id="SDZ3-Izredna-21-2002-07-09.sp115">

               <speaker>RUDOLF MOGE:</speaker>

               <p>Na ministrovo izvajanje.</p>
               <p>Da ne bi moje številke izgledale - saj bom zelo kratek, tudi prej sem bil -
               privlečene za lase, naj vas dopolnim. Potem 22 zdravnikov, pa če vzamete, zaokrožim,
               6 dentistov, kot pride, pa če še daste 4 farmacevte zraven, da vse to štejete, potem
               je to komaj 32 - tisti podatki so čisti - v Evropi pa 39 povprečje. In me zelo
               veseli, da je povedal minister, da je veliko pomanjkanje zdravnikov, kar pomeni, ker
               jih ne moremo hitro izobraževati, bo to pomenilo uvoz od nekod drugod in verjetno se
               bomo v tem državnem zboru slej ko prej srečali z zakonom, ki bo pomagal tem
               zdravnikom, ki bodo prišli nam na pomoč kot uvoženi zdravniki, z nekim zakonom, da
               jim bomo omogočili sploh zaposlitev v našem zdravstvenem sistemu oziroma kakšne
               kvalifikacije morajo imeti. Vse do takrat bi vas, gospodje z ministrstva, lepo
               prosil, da nam poslancem tu nalijete čistega vina in da nam v tej situaciji, v kateri
               smo, poveste, kako boste to reč izpeljali v prihodnje.</p>
            </sp>
            <sp xml:id="SDZ3-Izredna-21-2002-07-09.sp116">

               <speaker>PODPREDSEDNIK VALENTIN POHOREC:</speaker>

               <p>Hvala, gospod Moge. Gospod državni sekretar, želite podati odgovor na razpravo kolega
               Mogeta? Prosim.</p>
            </sp>
            <sp xml:id="SDZ3-Izredna-21-2002-07-09.sp117">

               <speaker>MAG. SIMON VRHUNEC:</speaker>

               <p>Ne, nisem se javil. Mislim, da je počasi čas, da se splošna razprava zaključi...</p>
            </sp>
            <sp xml:id="SDZ3-Izredna-21-2002-07-09.sp118">

               <speaker>PODPREDSEDNIK VALENTIN POHOREC:</speaker>

               <p>O tem bom jaz odločil.</p>
            </sp>
            <sp xml:id="SDZ3-Izredna-21-2002-07-09.sp119">

               <speaker>MAG. SIMON VRHUNEC:</speaker>

               <p>Verjetno vsa vprašanja, ki so bila odprta, odgovori na njih bodo seveda v nekih
               drugih trenutkih dani. Mislim, da vse tisto, kar je bistveno o tem zakonu v tej
               splošni razpravi, je bilo povedano.</p>
            </sp>
            <sp xml:id="SDZ3-Izredna-21-2002-07-09.sp120">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Ugotavljam, da nihče ne želi več razpravljati, zato zaključujem splošno
               razpravo.</p>
               <p>Prehajamo na <title>drugo obravnavo</title> zakona, to je na razpravo in odločanje o
               posameznih členih in predlogu zakona.</p>
               <p>Zboru predlagam, da skladno z drugo alineo 189. člena poslovnika po končani razpravi
               in glasovanju o amandmajih in členih razpravlja in glasuje skupaj o preostalih
               členih, h katerim niso bili vloženi amandmaji. Predlagani sklep ne bo sprejet, če mu
               bo nasprotovala najmanj ena tretjina navzočih poslancev. Prehajamo na glasovanje o
               tem predlogu. Glasujemo, prosim. V dvorani nas je sigurno več. Ponovil bom
               glasovanje. Glasovali bomo drugič. Glasujemo drugič. 10 minut odmora. Sejo bomo
               nadaljevali ob 18. uri in 12 minut.</p>
               <stage type="time">(Seja je bila prekinjena ob 18.03 uri. in se je nadaljevala ob 18.13 uri.)</stage>
            </sp>
            <sp xml:id="SDZ3-Izredna-21-2002-07-09.sp121">

               <speaker>PODPREDSEDNIK VALENTIN POHOREC:</speaker>

               <p>Nadaljujem sejo po tej kratki prekinitvi. Ali vas lahko prosim, da zavzamete svoja
               mesta in bomo odločali drugič o predlaganem proceduralnem sklepu? Pardon, tretjič.
               Glasovali bomo tretjič o predlaganem proceduralnem sklepu. Prosim za pozornost.
               Glasujemo tretjič. Navzočih nas je 55, za je glasovalo 44, proti nihče.</p>
               <p><stage>(Za je glasovalo 44.)</stage> <stage>(Proti nihče.)</stage></p>
               <p>Sklep je sprejet.</p>
               <p>Prehajamo na razpravo o posameznih členih in vloženih amandmajih. Razpravo bomo
               vodili na podlagi pregleda amandmajev, to je z dne 9.7., nato o dveh amandmajih
               Stranke mladih, prav tako z dne 9.7. in o amandmaju vlade, prav tako z dne 9.7.</p>
               <p>V razpravo in odločanje dajem amandma za novi a/ 1. člen. Predlagatelj je odbor. Želi
               kdo besedo? <stage>(Nihče.)</stage></p>
               <p>Zaključujem razpravo in preidemo na odločanje. Glasujemo. Navzočih nas je 53, za je
               glasovalo 44, proti nihče.</p>
               <p><stage>(Za je glasovalo 44.)</stage> <stage>(Proti nihče.)</stage></p>
               <p>Amandma je sprejet.</p>
               <p>Prehajamo na razpravo in odločanje o amandmaju k 1. členu. Predlagatelj je odbor za
               zdravstvo, delo, družino in socialno politiko. Želi kdo razpravljati? <stage>(Nihče.)</stage>
               Prehajamo na odločanje. Glasujemo. Navzočih nas je 54, za je glasovalo 47, nihče
               proti.</p>
               <p><stage>(Za je glasovalo 47.)</stage> <stage>(Proti nihče.)</stage></p>
               <p>Odločali bomo še o členu v celoti. Glasujemo. Navzočih nas je 48, za je glasovalo 44,
               proti nihče.</p>
               <p><stage>(Za je glasovalo 44.)</stage> <stage>(Proti nihče.)</stage></p>
               <p>1. člen je sprejet.</p>
               <p>Prehajamo na razpravo in odločanje za novi 1. a/ člen. Predlagatelj je odbor. Želi
               kdo besedo? <stage>(Nihče.)</stage> Prehajamo na odločanje. Glasujemo. Navzočih nas je 52, za je
               glasovalo 42, proti nihče.</p>
               <p><stage>(Za je glasovalo 42.)</stage> <stage>(Proti nihče.)</stage></p>
               <p>Ugotavljam, da je novi 1.a člen sprejet.</p>
               <p>Prehajamo na razpravo in odločanje o 2. členu in amandmajih k temu členu. Imamo
               amandma vlade in tri amandmaje odbora. Želi kdo besedo? <stage>(Nihče.)</stage> Pardon, gospod
               Cukjati. Prosim.</p>
            </sp>
            <sp xml:id="SDZ3-Izredna-21-2002-07-09.sp122">

               <speaker>FRANCE CUKJATI:</speaker>

               <p>Hvala za besedo. 2. člen govori o delovnem času. Najprej o delovnem času v osnovnem
               predlogu, ki naj se ne bi pričel pred 8.00 uro. V amandmaju je, kot je bilo že
               rečeno, ta določba nekoliko omiljena. Vendar govori nadalje glede tehnološko
               zahtevnih postopkov in zopet skuša neke izjeme navajati, kjer se lahko drugače začne
               delati.</p>
               <p>Jaz bi tukaj prvič navedel sedanjo prakso, ki jo tudi minister dobro pozna, čeprav
               zaradi nediscipline nekaterih zavodov ne obrodi vedno zaželenih sadov. Delovni čas se
               določa vsako leto na novo oziroma se preverja pri usklajevanju oziroma pri pogajanju
               za sklepanje pogodb med izvajalci zdravstvene dejavnosti, kjer so v glavnem prisotni
               direktorji bolnišnic, zdravstvenih domov in podobno. Drugi partner je zavod za
               zdravstveno zavarovanje, ki je predstavnik interesov pacientov, in tretji je seveda
               ministrstvo. Ti trije partnerji vsako leto določijo, ne samo število obveznih ur, ki
               jih mora zdravstvena služba za določen denar nuditi pacientom, ampak tudi urnik dela
               oziroma delovni čas, ki se potem izrazi konkretno v vsaki posamezni pogodbi med
               zdravstvenim domom ali bolnišnico z zavodom za zdravstveno zavarovanje. Ta delovni
               čas je tako točno dobro definiran, da pravzaprav lahko zavod za zdravstveno
               zavarovanje izvaja tudi kontrolo spoštovanja tega delovnega časa.</p>
               <p>Kot je gospod Grošelj rekel oziroma navedel neke znake, po domače povedano,
               <q>"šlamparije"</q> in delovne nediscipline, potem je seveda dolžan tak odgovoren opazovalec
               to sporočiti zavodu za zdravstveno zavarovanje...</p>
            </sp>
            <sp xml:id="SDZ3-Izredna-21-2002-07-09.sp123">

               <speaker>PODPREDSEDNIK VALENTIN POHOREC:</speaker>

               <p>Prosim za mir v dvorani!</p>
            </sp>
            <sp xml:id="SDZ3-Izredna-21-2002-07-09.sp124">

               <speaker>FRANCE CUKJATI:</speaker>

               <p>...ki izvede kontrolo in tudi izvajalca primerno sankcionira.</p>
               <p>Mislim, da so ti mehanizmi dobro utečeni, morda ponekod premalo izkoriščeni in se
               sedaj vprašam oziroma predlagatelja sprašujem, ali ta mehanizem zavrača in
               vzpostavlja drugačnega, novega. V čem je bila napaka dosedanje prakse? To je
               prvo.</p>
               <p>Drugo, v 41.b členu je sicer navedeno, da se delo preko polnega delovnega časa sme
               opravljati v obsegu 8 ur na teden, to seveda ni dežurna služba, nadurno delo je nekaj
               povsem drugega, in kako lahko potem v tretjem odstavku predlagatelj predvideva
               neomejeno izvajanje nadurnega dela, s tem ko navede, da v primeru pismenega soglasja
               zdravnika pa lahko delo prek polnega delovnega časa presega omejitev iz prvega
               odstavka tega člena. To se pravi, že v samem izhodišču zavrača določbe zakona o
               delovnih razmerjih, s to dikcijo pa dopušča neomajno opravljanje nadurnega dela, kar
               seveda ni intenca zakona o delovnih razmerjih. <stage>/Nemir v dvorani./</stage> Gospod
               predsedujoči, ali počakam...</p>
            </sp>
            <sp xml:id="SDZ3-Izredna-21-2002-07-09.sp125">

               <speaker>PODPREDSEDNIK VALENTIN POHOREC:</speaker>

               <p>Lepo prosim, da dopustimo razpravljavcu normalen nastop, in dajte se umiriti, prosim.
            </p>
            </sp>
            <sp xml:id="SDZ3-Izredna-21-2002-07-09.sp126">

               <speaker>FRANCE CUKJATI:</speaker>

               <p>Tako ponovno pozivam, da so pravzaprav vsi ti amandmaji, tudi če jih korigiramo v
               posameznih manj pomembnih določbah, nesprejemljivi za celoten koncept obvladovanja
               sistema zdravstva.</p>
            </sp>
            <sp xml:id="SDZ3-Izredna-21-2002-07-09.sp127">

               <speaker>PODPREDSEDNIK VALENTIN POHOREC:</speaker>

               <p>Hvala, gospod Cukjati. Besedo dajem ministru za pojasnilo.</p>
            </sp>
            <sp xml:id="SDZ3-Izredna-21-2002-07-09.sp128">

               <speaker>DR. DUŠAN KEBER:</speaker>

               <p>Pri prvi pripombi, spoštovani gospod poslanec, bi rekel, da ta člen oziroma ta
               odstavek govori o izkoriščenosti kapacitet, če je program dovolj velik. Dogovori med
               partnerji, ki ste jih citirali, povedo določeno količino programa. Sem ter tja se
               zgodi, da zaradi premajhne količine programa nekatere kapacitete niso niti v
               dopoldanskem času zasedene. Imamo vse več praznih bolniških sob, da ne naštevam vsega
               ostalega, kaj se dogaja na pediatričnih oddelkih in tako naprej. Torej, v tem
               dogovoru ni mogočepredvideti, da je sem ter tja pa program tako velik in da prihaja
               do drugega odgovora, češ, sezidajte nam nekaj novih operacijskih dvoran, če želite,
               da program izpolnimo. Primer: klinični center ni opravil 50 operacij srca, čeprav je
               bil za to predviden denar. Odgovor: premalo operacijskih dvoran. To pa ne drži, ker
               operacijske so pri nas izkoriščene znatno manj kot vsepovsod v svetu, manj kot 8 ur.
               In kar mi tu pravimo, je natanko to: možno je bolje izkoristiti prostor ali opremo,
               zlasti če gre za drago opremo, in to mora dobiti prednost pred novimi investicijami v
               nove operacijske dvorane. To je ta stavek, zato mislim, da to ni pokrito v
               dogovarjanjih in je komplementarno tistemu, kar ste vi sami omenili.</p>
               <p>Drugo, dovolite, da ponovim. Zdravnik oziroma vsak delavec ima pravico zahtevati, da
               ni obremenjen več kot 8 ur, to je njegova pravica. To bomo zagotovili tudi zdravnikom
               do leta 2011. Dovolite, da se ne strinjam z vami, v teh 8 ur sodi tudi dežurstvo.
               Tudi dežurstvo sodi v osem ur. Če pa delavec to želi ali če ga delodajalec vpraša, to
               je pa primer, ki ga je poslanec Jelinčič ob drugi priliki povedal, če ga delodajalec
               vpraša, ali je pripravljen delati več kot osem ur, se je pa to možno tudi dogovoriti.
               Hvala lepa.</p>
            </sp>
            <sp xml:id="SDZ3-Izredna-21-2002-07-09.sp129">

               <speaker>PODPREDSEDNIK VALENTIN POHOREC:</speaker>

               <p>Hvala ministru. Gospod Cukjati ima gotovo repliko na to. Prosim.</p>
            </sp>
            <sp xml:id="SDZ3-Izredna-21-2002-07-09.sp130">

               <speaker>FRANCE CUKJATI:</speaker>

               <p>Glede delovnega časa oziroma izkoriščanja kapacitet mislim, da če obstojajo
               kapacitete opreme prostorov, opreme, kadrov, da jih recimo klinični center ne
               izkoristi, pomeni, da je menedžersko delo vodstva kliničnega centra slabo. In
               menedžerske <q>"šlamparije"</q> ne moremo reševati z zakonom. Še vedno sem prepričan, da je
               to napačen pristop in če se ekonomski mehanizmi, mehanizmi financiranja uredijo,
               potem zagotovo bi ob dobrem menedžerju lahko tudi take kapacitete bile izkoriščene
               tako, kot želimo in kot pravzaprav bi želeli v korist pacientov.</p>
               <p>Zagotovo se tukaj ne morem izogniti ponovno trditvi, da glede upravljanja nekega
               zavoda, bolnišnice, je seveda odgovornost tudi na ustanovitelju.</p>
            </sp>
            <sp xml:id="SDZ3-Izredna-21-2002-07-09.sp131">

               <speaker>PODPREDSEDNIK VALENTIN POHOREC:</speaker>

               <p>Hvala, nihče ne želi več razpravljati, zato bomo prešli na odločanje.</p>
               <p>Najprej bom dal na glasovanje amandma vlade s pojasnilom, če je ta sprejet, je
               amandma pod 2. točko, prej napisan v gradivu, v pregledu pod 1. točko odbora,
               brezpredmeten. Prehajamo na odločanje. Glasujemo o amandmaju vlade. Smo sredi
               glasovanja. Navzočih nas je 49, za je glasovalo 36, proti 10.</p>
               <p><stage>(Za je glasovalo 36.)</stage> <stage>(Proti 10.)</stage></p>
               <p>Amandma vlade je sprejet.</p>
               <p>Proceduralno?</p>
            </sp>
            <sp xml:id="SDZ3-Izredna-21-2002-07-09.sp132">

               <speaker>DANICA SIMŠIČ:</speaker>

               <p>Gospod predsedujoči, hvala za besedo. Jaz bi vendarle vprašala, zakaj menite, da je
               amandma pod številka 1 k 2. členu v pregledu amandmajev brezpredmeten. Menim, da sta
               to dva amandmaja, ki se lotevata popolnoma različnih odstavkov. Amandma, ki smo ga
               pravkar sprejeli, se loteva četrtega odstavka, medtem ko amandma, ki naj bi bil
               brezpredmeten, pa po mojem mnenju ni, se loteva prvega, drugega in sedmega odstavka.
               Menim, da je potrebno glasovati tudi o tem amandmaju. Hvala lepa.</p>
            </sp>
            <sp xml:id="SDZ3-Izredna-21-2002-07-09.sp133">

               <speaker>PODPREDSEDNIK VALENTIN POHOREC:</speaker>

               <p>Hvala za vaše pojasnilo. Samo trenutek. Se opravičujem, ni bila prava informacija.
               Glasovali bomo tudi o amandmaju odbora, ki je napisan pod točko 1. Glasujemo.
               Navzočih nas je 48, za je glasovalo 41, proti 2.</p>
               <p><stage>(Za je glasovalo 41.)</stage> <stage>(Proti 2.)</stage></p>
               <p>Amandma odbora pod številko 1 v pregledu je sprejet.</p>
               <p>Prehajamo na razpravo in odločanje o amandmaju, ki je zapisan v pregledu pod številko
               2. Odpiram razpravo. Prehajamo na odločanje. Glasujmo! Navzočih nas je 48. Za je
               glasovalo 43, proti 1.</p>
               <p><stage>(Za je glasovalo 43.)</stage> <stage>(Proti 1.)</stage></p>
               <p>Ugotavljam, da je amandma sprejet.</p>
               <p>Imamo še amandma pod točko 3 pregleda. To je amandma odbora. Želi kdo razpravljati?
               <stage>(Nihče.)</stage> Prehajamo na odločanje. Glasujmo! Navzočih nas je 48. Za je glasovalo 43,
               proti 1.</p>
               <p><stage>(Za je glasovalo 43.)</stage> <stage>(Proti 1.)</stage></p>
               <p>Ugotavljam, da je amandma sprejet.</p>
               <p>Zdaj glasujemo še o členu v celoti. Glasujmo o členu v celoti! Navzočih nas je 46. Za
               je glasovalo 42, proti 2.</p>
               <p><stage>(Za je glasovalo 42.)</stage> <stage>(Proti 2.)</stage></p>
               <p>Ugotavljam, da je člen sprejet.</p>
               <p>Prehajamo na razpravo in odločanje k členu 3 in amandmaju odbora k temu členu. Želi
               kdo besedo? <stage>(Nihče.)</stage> Prehajamo na odločanje. Glasujmo! Gospod Cukjati, nisem vas
               opazil prej. Se opravičujem. Želite razpravo?</p>
            </sp>
            <sp xml:id="SDZ3-Izredna-21-2002-07-09.sp134">

               <speaker>FRANCE CUKJATI:</speaker>

               <p>Problem efektivnega in neefektivnega delovnega časa. V obrazložitvi in tudi v
               besedilu samega predloga oziroma iz besedila predloga je moč razbrati, da je tudi
               neefektiva čas prisotnosti na delovnem mestu. Tako se da razbrati in tako si jaz
               drugače tudi ne znam predstavljati dežurne službe, ki jo vi ločite, opravljanje
               dežurne službe, ki jo ločite med efektivo in neefektivo. Tudi neefektiva je
               prisotnost na delovnem mestu.</p>
               <p>Po zakonu o delovnih razmerjih, 141. člen, pa pravi: <q>»Delovni čas je efektivni
               delovni čas in čas odmora«</q> in tako dalje. Drugi odstavek: <q>»Efektivni delovni čas je
               vsak čas, v katerem delavec dela, kar pomeni, da je na razpolago delodajalcu in
               izpolnjuje svoje delovne obveznosti iz pogodbe o zaposlitvi.«</q> Po zakonu o delovnih
               razmerjih je efektivni delovni čas vsak čas, v katerem delavec dela. Po tem zakonuje
               čas, v katerem delavec dela, tisti čas, v katerem je na razpolago delodajalcu. To bo
               prva stvar, ki bo padla na ustavnem sodišču. Čudim se, kako je mogoče na tak način
               zasnovati delitev prisotnosti na delu v nasprotju z zakonom o delovnih razmerjih.</p>
               <p>Ponovno poudarjam, da intenca, narediti nek ključ različnega obračunavanja dežurne
               službe, je neustrezen. To je drug problem. Ampak neefektiva je tudi delovni čas, je
               tudi čas dela oziroma prisotnost na delovnem mestu, kjer je delavec na razpolago
               delodajalcu. Prosil bi, da o tem problemu resno razmislimo in da tudi naš sekretariat
               poda o tem vprašanju svoje mnenje. Hvala.</p>
            </sp>
            <sp xml:id="SDZ3-Izredna-21-2002-07-09.sp135">

               <speaker>PODPREDSEDNIK VALENTIN POHOREC:</speaker>

               <p>Hvala, gospod Cukjati. Najprej bom dal besedo gospodu ministru. Prosim.</p>
            </sp>
            <sp xml:id="SDZ3-Izredna-21-2002-07-09.sp136">

               <speaker>DR. DUŠAN KEBER:</speaker>

               <p>To priložnost bom izkoristil za to, da bom utemeljil, zakaj je bilo treba pojem
               dežurstva vseeno prinesti v zakon; pred kakšne pol ure ali eno uro smo slišali, da je
               to možno urediti tudi v podzakonskih aktih oziroma v kolektivnih pogodbah.</p>
               <p>Ta zakon pravi, da je dežurstvo posebna oblika dela, ne delo, ampak posebna oblika
               dela. Definiranje ravno prek efektivnega in neefektivnega dela, torej iz prisotnosti
               in opravljanja delovnih obveznosti. To zakon o delovnih razmerjih eksplicitno
               dovoljuje, da področni zakoni posebej dovoljujejo to obliko.</p>
               <p>Vsebinsko pa sploh ne bom ponovno odpiral debate, da je vsebinsko še kako smiselno,
               da dežurati ponoči ne pomeni opravljati konkretnih delovnih zadolžitev. Zato mislim,
               da imamo pravno in seveda zdravorazumsko podlago, da trdimo, da to ni v nasprotju in
               da je to smiselna ureditev. Dokazuje pa, da je treba definirati zato, da kasneje ne
               prihaja do poskusov različnih interpretacij, ki vse vodijo v isto smer - dovolite, da
               ponovim - vodijo v to, da bi to plačevali kot nadure. Hvala lepa.</p>
            </sp>
            <sp xml:id="SDZ3-Izredna-21-2002-07-09.sp137">

               <speaker>PODPREDSEDNIK VALENTIN POHOREC:</speaker>

               <p>Hvala, gospod minister. Želi še kdo besedo? Predstavnica sekretariata, želite podati
               pojasnilo, ker ste bili pozvani? Prosim.</p>
            </sp>
            <sp xml:id="SDZ3-Izredna-21-2002-07-09.sp138">

               <speaker>TINA BITENC PENGOV:</speaker>

               <p>Gospod podpredsednik, hvala za besedo. Treba je povedati, da pravzaprav 2. člen
               zakona o delovnih razmerjih vendarle dopušča za - zdaj bom pa skrajšala - primere
               področij, na katerih se opravljajo javne službe, drugačno ureditev. Vendar je treba
               tudi pogledati, za katera vprašanja gre, ali gre za pripravljenost ali gre za dežurno
               službo. S tega vidika je treba tudi uporabljati 7. člen, ki pač prelaga oziroma
               izvede in dopušča izjeme glede določenih vprašanj na ravni kolektivnih pogodb. Tako
               smo mi tako ali tako potem povedali, da za ureditev delovnega časa bi bilo pravzaprav
               te določbe treba soočiti. Neko osnovno opozorilo smo dali. Nismo pa bili, glede na te
               določbe, zlasti še na možnost dogovarjanja natančnejših ureditev s kolektivnimi
               pogodbami, v stanju dati nesporno zagotovilo v eno ali v drugo smer.</p>
            </sp>
            <sp xml:id="SDZ3-Izredna-21-2002-07-09.sp139">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Ali gremo lahko na odločanje? K amandmaju k 3. členu. Glasujmo! Navzočih
               nas je 48. Za je glasovalo 42, proti 3.</p>
               <p><stage>(Za je glasovalo 42.)</stage> <stage>(Proti 3.)</stage></p>
               <p>Ugotavljam, da je amandma k 3. členu sprejet.</p>
               <p>In zdaj glasujemo še o 3. členu v celoti. Glasujmo o 3. členu v celoti! Navzočih nas
               je 50. Za je glasovalo 41, proti 3.</p>
               <p><stage>(Za je glasovalo 41.)</stage> <stage>(Proti 3.)</stage></p>
               <p>Ugotavljam, da je 3. člen sprejet.</p>
               <p>Prehajamo na razpravo in odločanje o 4. členu in amandmaju k temu členu, ki ga je
               podal odbor. Želi kdo besedo? <stage>(Nihče.)</stage> Prehajamo na odločanje. Glasujmo! Navzočih nas
               je 51. Za je glasovalo 45, proti nihče.</p>
               <p><stage>(Za je glasovalo 45.)</stage> <stage>(Proti nihče.)</stage></p>
               <p>Ugotavljam, da je amandma sprejet in s tem tudi 4. člen.</p>
               <p>Prehajamo na razpravo in odločanje o 5. členu in dveh amandmajih odbora k temu členu.
               Želi kdo besedo? <stage>(Nihče.)</stage> Prehajamo na odločanje. Najprej pod točko 1. Glasujmo!
               Navzočih nas je 52. Za je glasovalo 45, nihče proti.</p>
               <p><stage>(Za je glasovalo 45.)</stage> <stage>(Proti nihče.)</stage></p>
               <p>Ugotavljam, da je amandma pod točko 1 sprejet.</p>
               <p>Na odločanje dajem amandma pod točko 2. Glasujmo! Navzočh nas je 53. Za je glasovalo
               46, proti 2.</p>
               <p><stage>(Za je glasovalo 46.)</stage> <stage>(Proti 2.)</stage></p>
               <p>Ugotavljam, da je amandma pod točko 2 sprejet.</p>
               <p>Zdaj glasujemo še o členu 5 v celoti. Glasujmo! Navzočih nas je 51. Za je glasovalo
               43, proti 1.</p>
               <p><stage>(Za je glasovalo 43.)</stage> <stage>(Proti 1.)</stage></p>
               <p>Ugotavljam, da je 5. člen sprejet.</p>
               <p>V razpravo in odločanje dajem 6. člen in amandma odbora k temu členu. Želi kdo
               razpravljati? Gospod Cukjati, prosim.</p>
            </sp>
            <sp xml:id="SDZ3-Izredna-21-2002-07-09.sp140">

               <speaker>FRANCE CUKJATI:</speaker>

               <p>Hvala za besedo. Ta člen spreminja sedaj veljavni 46. člen, ki opredeljuje, kaj je
               zdravnik dolžan v času stavke izvajati.</p>
               <p>Ker se očitno niso poslanci poglobili v sedaj veljavno dikcijo, bi jo še enkrat
               prebral. <q>»Zdravnik je v času stavke dolžan izvajati tiste zdravniške storitve«</q>, ki so
               seveda navedene v 4. členu, <q>»katerih opustitev bi v kratkem času vodila v
               nepopravljivo hudo okvaro zdravja ali smrt, vse zdravniške storitve za bolnike do 18
               let in nad 65. letom starosti ter vse zdravniške storitve v zvezi z nosečnostjo in
               porodom.«</q> To se je tekom let izkazalo kot zelo ustrezna dikcija, kot odlično
               definiran okvir stanj, ki jih mora zdravnik obravnavati, in sicer tako definiran, da
               se je zdravnik moral prepričati, ali sodi tako stanje, ki ga pacient navaja, v ta
               okvir aline. Šele potem se je lahko odločil, da je takrat pacienta začasno zavrnil
               ali ga takoj sprejel v obravnavo.</p>
               <p>Prav taka široka dikcija je v veljavi v Evropi. Poudaril sem, da smo ob pripravi
               zakona o zdravniški službi oziroma je vsa zdravniška stroka tudi ta člen zelo
               temeljito obravnavala in ugotovila, da le tako široko in ne do kraja definirano
               taksativno našteto področje lahko zdravnika obvezuje in bolj obvezuje, kot sicer
               taksativno naštete stvari, pri katerih bi seveda lahko rekel, da določene stvari, ki
               so mnogo bolj nevarne, kot so vročinska stanja, recimo možganska kap, astmatični
               napad, šok zaradi alergije in podobno. Mi bi lahko naredili sto strani seznama takih
               diagnoz, kot je minister z eno samo izpostavil in s tem naredil na nek način škodo
               tej temeljiti definiciji.</p>
               <p>Zaradi tega predlagamo, da pravzaprav sam člen zavrnemo. Tudi predlagana sprememba
               ali dopolnitev vsebinsko nima nobene pozitivne vloge, in sicer druge storitve nujne
               medicinske pomoči oziroma nujne zdravniške pomoči in podobno.</p>
               <p>Tudi obrazložitev predlagatelja glede obveznosti opravljanja vseh prvih pregledov
               brez čakalne dobe je neustrezna, v oklepaju sicer piše triažni pregled, vendar kaj je
               triažni pregled, nikjer v zakonu ni definirano. Tako je zopet, bi rekel, uvajanje
               nekega novega pojma in ni jasno določeno, ni opredeljeno, katera področja so tista,
               ki morajo spoštovati to določbo.</p>
               <p>Hočem reči, da če je tak zakon, če so take določbe sprejemane brez konsenza
               zdravništva, bodo že s tega naslova zelo težko uresničljive.</p>
               <p>In drugič, če so take določbe sprejemane tako pavšalno, nejasno, nedefinirano in
               hočejo bolj zavezati na vsa zdravniška, na vsa zdravstvena področja, tudi omenjeno
               dermatologijo, potem je učinek slab. Določbe se morajo omejiti na tista res nujna
               področja, šele potem imajo učinek. Če se zahteva vse, se ne doseže nič. Ne vem, v
               mojem interesu je, da bi kljub vsemu bil zakon kvalitetnejši, da bi bolj služil
               svojemu namenu in zaradi tega predlagam, da tega člena ne sprejmemo.</p>
            </sp>
            <sp xml:id="SDZ3-Izredna-21-2002-07-09.sp141">

               <speaker>PODPREDSEDNIK VALENTIN POHOREC:</speaker>

               <p>Hvala, gospod Cukjati. Želi kdo pojasnilo? Gospod minister, prosim.</p>
            </sp>
            <sp xml:id="SDZ3-Izredna-21-2002-07-09.sp142">

               <speaker>DR. DUŠAN KEBER:</speaker>

               <p>Jaz sicer mislim, da sem že prej, ampak to priliko bom izkoristil, dovolite, da bom
               vprašal poslanca Cukjatija: Ali mi v tem parlamentu skušamo olajšati zdravniško
               stavko in povečati število stvari, ki jih zdravnik ne bo opravljal, da bo lahko s
               svojim pacientom oziroma na njihovih hrbtih komuniciral z državo? In pri tem bom
               konkretno vprašal: Ali zdravnik bo ali ne bo zdravil zloma roke ali noge? To ni
               stanje, ki vodi oziroma jevprašljivo, do kam vodi. Ali pa recimo malo manjši zlom. To
               je prva zadeva. Jaz mislim, da mi tukaj varujemo paciente. Vesel sem, če velika
               večina zdravnikov, ampak očitno ne dr. Cukjati, misli, da je bila že prva dikcija
               prava. Mi smo samo napisali natančno in dovolite, da rečem, mi nismo napisali preozek
               seznam. To je nevarnost. Kadar začenjaš naštevati, lahko kaj izpustiš. Ampak omenil
               sem, četrta alinea pokriva oziroma odpravlja to nevarnost. Ta alinea pravi <q>»druge
               storitve nujne zdravniške pomoči«</q>. Prve tri alinee, ki jih poslanec Cukjati često
               navaja, smo našteli ravno zaradi tega, ker je ravno na njih nastajalo odklanjanje ali
               pa bi lahko nastalo odklanjanje pomoči, ko bi se pacient zatekel s tem v času stavke
               k pacientu. Zato je moje vprašanje: Ali je vročinsko stanje nekega otroka možno
               odkloniti po telefonu <q>»pridite čez 14 dni«</q>, to bi jaz pač rad vprašal zdravnika
               Cukjatija in poslanca Cukjatija, ali ne.</p>
            </sp>
            <sp xml:id="SDZ3-Izredna-21-2002-07-09.sp143">

               <speaker>PODPREDSEDNIK VALENTIN POHOREC:</speaker>

               <p>Hvala. Vem, da imate replike, zato vam bom dal besedo.</p>
            </sp>
            <sp xml:id="SDZ3-Izredna-21-2002-07-09.sp144">

               <speaker>FRANCE CUKJATI:</speaker>

               <p>Ker sem bil vprašan, seveda vročinskega stanja otroka se ne sme zavrniti, kajti že v
               prejšnji dikciji je rečeno: <q>»Do 18 let starosti je treba obravnavati vse primere
               pacienta.«</q></p>
            </sp>
            <sp xml:id="SDZ3-Izredna-21-2002-07-09.sp145">

               <speaker>PODPREDSEDNIK VALENTIN POHOREC:</speaker>

               <p>Hvala. Besedo dajem kolegu Podobniku.</p>
            </sp>
            <sp xml:id="SDZ3-Izredna-21-2002-07-09.sp146">

               <speaker>JANEZ PODOBNIK:</speaker>

               <p>Hvala lepa. Ta določba je ena od tistih, o katerih po mojem mnenju zdravniške
               asociacije ne bodo veliko govorile. Bo pa dodatno, brez dvoma, povzročila povečanje
               prepada med oblastjo, med državo in zdravništvom. Zanima me, kakšna bo reakcija
               jeseni na to določbo.</p>
               <p>Jaz se spominjam nekaterih rešitev v preteklih mandatih državnega zbora, ko ste mi
               kolegi poslanci rekli, spominjam se primera policistov, pa še nekaterih drugih
               poklicnih skupin, ko ste vedno rekli, s kakšno posebno občutljivostjo je potrebno na
               kakršenkoli način kazati politično moč takrat, ko pravzaprav vnaprej nekoga stisneš
               ob zid in ga onemogočiš tam, kjer je najmočnejši, kot nekdo, ki se je organiziral v
               sindikalnem smislu. In to je ta določba. Hote ali nehote, to jeta določba. Jaz se
               bojim, da bo ta določba po nepotrebnem negativno motivirala politične in strokovne
               stvari v slovenskem zdravništvu in reakcija bo napačna. Ta določba ni evropska, je
               nepotrebna. Nobena smernica je ne zahteva. In ne nazadnje tudi izkušnje - ta določba
               pravzaprav predpostavlja, da se bomo kmalu zopet gledali skozi zdravniško stavko,
               zato se mi zdi nemodra odločitev predlagateljev, da pri njej vztrajajo. Tudi če je ne
               bomo imeli, imamo veljavno določbo v zakonu. Bilo bi mnogo bolje, minister, da
               odstopite od svojih argumentov in da tega člena ne sprejmemo, v dobro zakona in v
               dobro odnosov med bolniki in zdravništvom v slovenski družbi. Hvala lepa.</p>
            </sp>
            <sp xml:id="SDZ3-Izredna-21-2002-07-09.sp147">

               <speaker>PODPREDSEDNIK VALENTIN POHOREC:</speaker>

               <p>Hvala, kolega Podobnik. Gospod minister, ponovno vam dajem besedo.</p>
            </sp>
            <sp xml:id="SDZ3-Izredna-21-2002-07-09.sp148">

               <speaker>DR. DUŠAN KEBER:</speaker>

               <p>Ponovil bi, da ne gre za naš aroganten odnos do zdravnikov, zlasti ker smo slišali s
               strani tistih, ki nasprotujejo temu členu, da vse to zdravniki delajo - mi smo torej
               opisali.</p>
               <p>Druga stvar, dovolite, da kljub vsemu ponovim mnenje, ki sem ga dal, zdravniki v
               veliki večini držav ne stavkajo - ne, ker je zanje tako dobro poskrbljeno, pač pa
               zato, ker so zdravniki, tako kot nekateri drugi poklici, navsezadnje sodniki,
               poslanci, univerzitetni učitelji, tako visoko v hierarhiji družbe, da oni do svojih
               interesov pridejo, ne da bi jih artikulirali s pomočjo stavke. Da poklic, ki smo mu
               dali tako priznanje v petih letih, stavka, je že tako ali tako vprašljivo, vendar s
               stališča človekovih pravic dopustno. Vendar zdaj se pa pogovarjamo,ali lahko v imenu
               državljanov napišemo pravila, kaj bodo morali zdravniki na tem, ja, na tem tako
               občutljivem področju kljub stavki delati. Skušamo ugotoviti, ali smo jih zdaj s tako
               dikcijo mogoče malo preveč ali mogoče celo malo premalo omejili. Dovolite, da rečem,
               kot državljan, ki bo iskal pomoč pri zdravniku, mislim, da kar je tule napisano, je
               potrebno, da zdravnik dela, tudi ko stavka.</p>
            </sp>
            <sp xml:id="SDZ3-Izredna-21-2002-07-09.sp149">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Lahko gremo na odločanje? Še gospa Širca, prosim.</p>
            </sp>
            <sp xml:id="SDZ3-Izredna-21-2002-07-09.sp150">

               <speaker>MAJDA ŠIRCA:</speaker>

               <p>Hvala lepa. 46. člen zdaj veljavnega zakona je pravzaprav na videz sprejemljiv in
               tudi rešuje vprašanja, ki jih dodatno rešuje tudi popravek tega zakona: <q>"Zdravnik je
               v času stavke dolžan izvajati tiste zdravniške storitve, katerih opustitev bi v
               kratkem časuvodila do nepopravljivih..."</q> in tako naprej in tako naprej. Ampak
               vendarle, ko govorimo o tistih primerih, katerih opustitev bi lahko pomenila določeno
               nepopravljivo okvaro zdravja, govorimo o nejasno definiranih primerih. In če je
               minister za zdravje prej govoril o tem, da bi s popravkom 46. člena pravzaprav
               zaščitili bolnike, bi jaz dodala, da zaščitimo na nek način tudi zdravnika, ker bolj
               zapremo tisto polje interpretacije, ki lahko ostane ob tem členu odprto in ne
               nazadnje tudi vezano na dokaj subjektivno presojo samega zdravnika. Simptomi so lahko
               taki, v kontaktu in s preverjanjem ter neposrednim pregledom pa lahko pripeljejo tudi
               do drugačnih ugotovitev, kot bi jih lahko samo ob prvem hitrem preverjanju, kjer ne
               bi prišlo do kontakta pri neposrednem pregledu.</p>
               <p>Jaz zagovarjam stališče, da je bolje, da se stvari precizirajo, ne samo v prid
               bolnika, ampak tudi zdravnika.</p>
               <p>6. člen, ki popravlja 46. veljavni člen, pravzaprav umika tiste dvome, ki jih
               zdajšnji zakon pušča preširoko odprte. Hvala.</p>
            </sp>
            <sp xml:id="SDZ3-Izredna-21-2002-07-09.sp151">

               <speaker>PODPREDSEDNIK VALENTIN POHOREC:</speaker>

               <p>Hvala za vašo razpravo. Ne vidim več želje po razpravi, zato gremo na odločanje.</p>
               <p>V razpravo in odločanje dajem torej amandma odbora k členu 6. Glasujemo. Navzočih nas
               je 49, za je glasovalo 38, proti 9.</p>
               <p><stage>(Za je glasovalo 38.)</stage> <stage>(Proti 9.)</stage></p>
               <p>Amandma je sprejet.</p>
               <p>Zdaj bomo glasovali še o členu v celoti. Glasujemo. Navzočih nas je 48, za je
               glasovalo 34, proti 14.</p>
               <p><stage>(Za je glasovalo 34.)</stage> <stage>(Proti 14.)</stage></p>
               <p>Člen je sprejet.</p>
               <p>V razpravo in odločanje dajem 7. člen in amandma k temu členu, da se člen črta. Želi
               kdo besedo? <stage>(Nihče.)</stage> Prehajamo na odločanje. Glasujemo. Navzočih nas je 48, za je
               glasovalo 42, nihče proti.</p>
               <p><stage>(Za je glasovalo 42.)</stage> <stage>(Proti nihče.)</stage></p>
               <p>Amandma je sprejet, člen črtan.</p>
               <p>V razpravo in odločanje dajem amandma za novi 7. a/ člen. To je amandma odbora. Želi
               kdo besedo? <stage>(Nihče.)</stage> Prehajamo na odločanje. Glasujemo. Navzočih nas je 47, za je
               glasovalo 43, nihče proti.</p>
               <p><stage>(Za je glasovalo 43.)</stage> <stage>(Proti nihče.)</stage></p>
               <p>Novi 7. a/ člen je sprejet.</p>
               <p>V razpravo in odločanje dajem 8. člen in amandma odbora k 8. členu. Želi kdo besedo?
               <stage>(Nihče.)</stage> Prehajamo na odločanje. Glasujemo. Nismo bili dovolj pozorni. Glasovali bomo
               še enkrat. Glasujemo drugič. Navzočih nas je 47, za je glasovalo 44, proti nihče.</p>
               <p><stage>(Za je glasovalo 44.)</stage> <stage>(Proti nihče.)</stage></p>
               <p>Amandma je sprejet in člen spremenjen.</p>
               <p>V razpravo in odločanje dajem 9. člen in amandmaje k temu členu. Imamo amandma vlade,
               dva amandmaja poslanske skupine Stranke mladih in amandma odbora. Besedo dajem
               gospodu Štembergerju. Prosim.</p>
            </sp>
            <sp xml:id="SDZ3-Izredna-21-2002-07-09.sp152">

               <speaker>IGOR ŠTEMBERGER:</speaker>

               <p>Hvala. Glede na to, da je vsebina amandmaja, ki sem ga jaz v svojem imenu vložil,
               nista dva amandmaja poslanske skupine, eden je moj, eden je poslanske skupine. Glede
               na to, da je vsebina tega amandmaja, ki sem ga sam vložil, nekako zajeta v amandmaju
               vlade, ki smo ga zadnji trenutek dobili na klop, jaz svoj amandma umikam. Hvala.</p>
            </sp>
            <sp xml:id="SDZ3-Izredna-21-2002-07-09.sp153">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Torej amandma s podpisanim Igorjem Štembergerjem je umaknjen. Želi kdo
               besedo? Gospod Cukjati.</p>
            </sp>
            <sp xml:id="SDZ3-Izredna-21-2002-07-09.sp154">

               <speaker>FRANCE CUKJATI:</speaker>

               <p>81.a člen seveda govori o neki delovni obvezi, ki je zelo čudno oblikovana in
               argumentirana, in sicer v povprečju 15 ur tedensko, izjemoma lahko tudi 25 ur
               tedensko, v povprečju, edino to je spremenjeno, ne enega leta, ampak krajšega
               obdobja.</p>
               <p>Vendar tukaj je rečeno, da lahko tudi po 25 ur tedensko, če delodajalec za
               opravljanje dela ni mogel zaposliti novega zdravnika.</p>
               <p>Spoštovani, mi imamo primere na Štajerskem, kjer že po 3, 4 leta delodajalec ne dobi
               zdravnika. Ali lahko v tem primeru ves ta čas, seveda v povprečju 25 ur tedensko, vi
               dobro veste, kaj to pomeni, lahko delodajalec obremeni in zahteva to delovno
               obveznost od zdravnika? Ali bi lahko to zahteval od policija? Ali bi lahko to
               zahteval od gasilca? Ja kje pa so delavske pravice?</p>
               <p>Če delodajalec ni sposoben v tolikem času dobiti novega zdravnika, naj mu pa uredi
               stanovanje, naj ga uvozi iz Albanije, naj nekaj drugega naredi. Samo ne menedžerske
               nesposobnosti prelagati na pleča delovne obveznosti zdravnika.</p>
               <p>To je popolnoma v nasprotju z zakonom o delovnih razmerjih, in poudarjam tudi, z
               direktivami Sveta Evrope. Tam je jasno rečeno, direktiva 93/104 govori, da je možno
               obremeniti zdravnika 48 ur na teden. To se pravi, 8 nadur največ.</p>
               <p>Potem direktiva 2000/34 pa to določbo omili oziroma reče, da lahko nekoliko bolj
               obremeni samo specializante</p>
               <p>Mi smo pa v 81.a členu določili to ne za specializante, ampak za vse zdravnike, za
               vse zdravnice. Tudi tiste, ki imajo družine, tudi tiste, ki so 60 let stare, če jim
               minister ne odobri, da odobri oprostitev dežurstva po 50. letu starosti.</p>
               <p>Gotovo bo ta primer odmeval na ustavnem sodišču, gotovo tudi v Evropski uniji. Kaj
               takega nismo videli nikjer v Evropi. Nekaj drugega je, da je zdravnik sam pripravljen
               sprejeti tako obveznost, vendar tukaj ne govori, pod katerimi pogoji se lahko naloži
               oziroma odobri nadurno delo zdravniku. Zdravnik je praktično dolžan delati 25 ur na
               teden, gospodje, več kot pa delovni čas, 65 ur na teden, in to neprekinjeno celo
               leto. V povprečju na štiri mesece pomeni, da lahko štiri mesece dela, ne 25 nadur,
               ampak 50 nadur, potem pa lahko naslednje štiri mesece samo redno delo opravlja. Ali,
               z drugo besedo, lahko štiri mesece opravlja poleg rednega dela še 75 ur na teden
               nadur, pa potem seveda tisto kvoto za celo leto oddela.</p>
               <p>Mislim, da se bo ta zgodba žalostno končala.</p>
            </sp>
            <sp xml:id="SDZ3-Izredna-21-2002-07-09.sp155">

               <speaker>PODPREDSEDNIK VALENTIN POHOREC:</speaker>

               <p>Hvala, gospod Cukjati. Gospod minister, prosim za odgovor.</p>
            </sp>
            <sp xml:id="SDZ3-Izredna-21-2002-07-09.sp156">

               <speaker>DR. DUŠAN KEBER:</speaker>

               <p>Jaz bi najprej ponovil, da to število ur, ki se zdaj prikazuje kot grozljivo, je bila
               donedavna praksa v državi, da pa seveda v povprečju še zdaleč tudi zdaj ne velja. In
               da si tudi ne znam predstavljati, da bi lahko v sedanjih okoliščinah, ko je povprečna
               obremenitev zdravnikov, zlasti v osnovnem zdravstvu, in on je nakazoval problem iz
               osnovnega zdravstva, iz regije, kjer ne morejo zaposliti zdravnika, tam so bile
               obremenitve, mislim da 11 ur, ali celo 9 ur na teden, to pomeni že skoraj sedaj
               izenačene, seveda na ravni države, Evropi. Res pa je, da se lahko zgodi, da za kakšen
               teden, za kakšen mesec, zlasti ko smo danes že dolgo časa razpravljali o pomanjkanju
               zdravnikov, zlasti, oprostite, ko nekatere zdravniške organizacije morda tudi s
               pomočjo koga iz parlamenta ne želijo uvoza zdravnika iz tujine, pa vendar prihajajo
               in so celo nagrajeni kot najboljši zdravniki v Sloveniji. V tem času se torej lahko
               zgodi, da bo nekaj tednov v resnici vprašanje, kako pokrivati dežurno službo. Res pa
               je, da je to zelo hipotetično, ker ne gre za enega zdravnika, ker imamo zdravniško
               mrežo, ker imamo zdravstveni dom oziroma zdravstveno domskost in si vselej, tudi v
               regiji, večje število zdravnikov deli te obveznosti. Torej, problem je zelo
               hipotetičen, zelo izjemen in nikoli ne bo trajal toliko mesecev. In mimogrede, v tem
               primeru bodo seveda tudi drugi ukrepi sledili. Zato smo napisali zgolj zato, da
               pokrijemo prvi teden in drugi teden in da dejansko z zakonom pokrijemo tisto, kar bi
               bilo sicer narejeno nezakonito. Mimogrede, ta preseganja Evropska unija tudi
               dovoljuje, vendar samo za najmlajše zdravnike. Samo s stališča obremenjenosti je
               človek človek in ali si star 25 let ali si star 35, skratka, ali si speciaizant ali
               si specialist, s tega stališča dosti ne pomeni. Odkriva samo to, da so v Evropi, ker
               imajo več zdravnikov, naredili malo drugačne prioritete. Naj poudarim, tudi pri nas
               za zdravnike to velja samo do leta 2004. In če v isti sapi govorimo o pomanjkanju,
               hkrati pa pogumno ne povemo, da moramo v vmesnem obdobju predvideti ukrepe, potem ne
               bomo naredili nič. Hkrati pa mislim, vaš ugovor, poslanec Cukjati, samo opozarja nas
               vse, da moramo hitro zaposliti vsaj tolikšno število zdravnikov, da bomo res lahko
               izpolnili do leta 2004 pogoj, ki ga daje ta zakon.</p>
            </sp>
            <sp xml:id="SDZ3-Izredna-21-2002-07-09.sp157">

               <speaker>PODPREDSEDNIK VALENTIN POHOREC:</speaker>

               <p>Hvala, gospod minister. Zaključujem razpravo o amandmajih.</p>
               <p>Na glasovanje dajem najprej amandma vlade, s pojasnilom, če bo ta sprejet, postaneta
               amandma poslanske skupine Stranke mladih in amandma odbora brezpredmetna.</p>
               <p>Odločamo o amandmaju vlade. Glasujemo. Navzočih je 48, za je glasovalo 39, 6
               proti.</p>
               <p><stage>(Za je glasovalo 39.)</stage> <stage>(Proti 6.)</stage></p>
               <p>Ugotavljam, da je amandma vlade sprejet; s tem sta ostala dva postala
               brezpredmetna.</p>
               <p>Odločamo še o členu v celoti. Glasujemo. Navzočih nas je 47, za je glasovalo 42,
               proti 5.</p>
               <p><stage>(Za je glasovalo 42.)</stage> <stage>(Proti 5.)</stage></p>
               <p>Ugotavljam, da je 9. člen sprejet.</p>
               <p>V pregledu amandmajev, pardon, v predlogih amandmajev vlade imamo še amandma k členu
               10. Želi kdo razpravljati? <stage>(Nihče.)</stage></p>
               <p>Prehajamo na odločanje. Glasujemo. Navzočih nas je 46, za je glasovalo 40, proti
               3.</p>
               <p><stage>(Za je glasovalo 40.)</stage> <stage>(Proti 3.)</stage></p>
               <p>Ugotavljam, da je člen sprejet.</p>
               <p>Glasujemo še o 10. členu v celoti. Glasujemo. Nismo bili uspešni. To je zadnje
               glasovanje o amandmajih, prosim, če smo pozorni. Odločali bomo še enkrat.</p>
               <p>Glasujemo drugič o 10. členu v celoti.</p>
               <p>Prekinjam 2. točko dnevnega reda. Nadaljevali bomo jutri ob 10.00 uri.</p>
               <p>Samo še eno obvestilo. Predsednik državnega zbora nas poziva v sobo 217, vodje
               poslanskih skupin, na nadaljevanje posveta. Povabljen je tudi predsednik Kviaza, kot
               smo se dogovorili, in predsednik poslovniške komisije. Hvala lepa. <stage type="time">(SEJA JE BILA
                  PREKINJENA 9. JULIJA 2002 OB 19.07 URI.)</stage>
               </p>
            </sp>
         </div>
      </body>
   </text>
</TEI>
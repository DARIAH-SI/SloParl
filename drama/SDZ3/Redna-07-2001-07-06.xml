<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ3-Redna-07-2001-07-06">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|1979A59D54C1E289C1256A86003B03A1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=sz&amp;uid=1979A59D54C1E289C1256A86003B03A1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ3-Redna-07-2001-07-06.DZ" n="07">
               <name>Redna</name>
               <date when="2001-07-06"/>
            </setting>
         </settingDesc>
         <particDesc>
            <listOrg>
               <org xml:id="SDZ3-Redna-07-2001-07-06.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 7. seje</stage>
            <stage type="date">(6. julij 2001)</stage>
            <stage type="chairman"> Sejo je vodil dr. Miha Brejc, podpredsednik državnega zbora.</stage>
            <stage type="time"> Seja se je pričela ob 10.12 uri. </stage>


            <sp xml:id="SDZ3-Redna-07-2001-07-06.sp1">

               <speaker>PODPREDSEDNIK DR. MIHA BREJC:</speaker>

               <p>Spoštovane gospe in gospodje, dober dan! Pričenjam nadaljevanje 7. seje državnega
               zbora Republike Slovenije.</p>
               <p>Obveščen sem, da so zadržani in se današnje seje ne morejo udeležiti naslednje
               poslanke in poslanci: Leopold Grošelj, Alojz Peterle, dr. Andrej Bajuk, Stanislav
               Brenčič, Anton Delak, Dorijan Maršič, Ciril Pucko, Milan Kopušar, Richard Beuermann,
               Bogdan Barovič, Sonja Areh Lavrič, mag. Janez Drobnič, Feri Horvat, mag. Janez
               Kramberger za pričetek seje, Vili Trofenik, Roberto Battelli, Ivan Božič do 11.00
               ure, Janez Janša, Pavel Rupar, Franc Pukšič, Franc Sušnik, Bogomir Zamernik, Bogomir
               Vnučec, Bojan Kontič do 11.00 ure, Jožef Kavtičnik, Jelko Kacin od 12.00 ure dalje,
               Geza Džuban za pričetek seje, Jožef Školč za pričetek seje, Andrej Gerenčer od 13.00
               ure dalje in Miran Jerič.</p>
               <p>Prosim, da vstavite kartice, da bi lahko preverili prisotnost v dvorani.</p>
               <p>Ugotavljamo prisotnost. Prosim, če pritisnete "kvorum". Navzočih nas je 48, tako je
               zbor sklepčen in lahko odloča.</p>
               <p>Na sejo sem povabil predstavnike vlade Republike Slovenije in vse lepo
               pozdravljam.</p>
               <p>Želel bi vas obvestiti, da smo danes zjutraj imeli delovni pogovor pri predsedniku
               državnega zbora in se dogovorili o nadaljevanju 7. redne seje. Dogovorjeno je bilo,
               da bo državni zbor danes zasedal do 14.00 ure, nato prekinil zasedanje in ga
               nadaljeval v torek, 17. julija ob 14.00 uri. Torej, danes prekinjamo in nadaljujemo v
               torek, 17. julija ob 14.00 uri, in potem 18. in 19. julija od 10.00 do 18.00 ure, v
               petek, 19. julija med 10.00 in 14.00 uro. Če v tem času ne bomo uspeli teh 17 točk,
               ki so nam še ostale, končati, bomo nadaljevali po potrebi tudi 24.7. in do konca
               tedna, če bo tako treba, se pravi, do petka, 27. julija.</p>
               <p>Hkrati je bilo dogovorjeno, da se vlada pozove, da do petka, 13. julija, do 12.00
               ure posreduje državnemu zboru predlog zadev, ki naj bi jih državni zbor Republike
               Slovenije dokončno sprejel do začetka jesenskega zasedanja, se pravi tiste najbolj
               urgentne zadeve. In v tem primeru bi na kolegiju predsednika državnega zbora odločili
               o tem, kdaj bi te zadeve še v juliju, na izredni seji seveda, obravnavali. Dogovorili
               smo se, da bi tiste nujne točke, za katere vlada meni, da so res nujne, urgentne, da
               rečem, opravili takoj po zaključku te seje. Se pravi, normalno delamo naprej, ko
               končamo to sejo, bo izredna seja, na kateri bodo samo tistetočke, ki so res najbolj
               urgentne.</p>
               <p>Čaka nas obsežno delo in predlagam, da upoštevamo ta izjemen obseg, ki ga imamo še
               pred seboj, da se ne bi seja zavlekla v avgust. To je nekoliko tudi od nas odvisno.</p>
               <p>Današnje nadaljevanje 7. seje državnega zbora bomo pričeli z obravnavo prekinjene
                  <title>36. TOČKE DNEVNEGA REDA, TO JE PREDLOGA NACIONALNEGA PROGRAMA VARNOSTI
                  CESTNEGA PROMETA V REPUBLIKI SLOVENIJI,</title> in zatem prešli na obravnavo 37.
               točke, to je predloga zakona o spremembah in dopolnitvah zakona o filmskem skladu
               Republike Slovenije in seveda potem po vrstnem redu naprej.</p>
               <p>Pisno so se k razpravi prijavili, jaz imam tu... Oprostite. Ali je še kdo od
               predstavnikov poslanskih skupin morda? Dobro. Potem gospod Čeligoj v imenu DeSUS-a,
               gospod Božič v imenu ljudske stranke, gospa Potrata. Gremo po tem vrstnem redu.
               Zaenkrat imam samo eno pisno prijavo posameznika, poslanca. Prosim, gospod Čeligoj,
               če lahko predstavite stališče.</p>
            </sp>
            <sp xml:id="SDZ3-Redna-07-2001-07-06.sp2">

               <speaker>VOJKO ČELIGOJ:</speaker>

               <p>Hvala lepa za besedo. Spoštovani prisotni! V poslanski skupini DeSUS sprejemamo
               predlog nacionalnega programa varnosti cestnega prometa. Vendar imamo tudi še kakšen
               pomislek in kakšen kritičen razmislek. Osnovni cilj nacionalnega programa je vsekakor
               večja varnost na naših cestah in bistveno zmanjšanje števila mrtvih. Da je program
               zapisan dovolj ambiciozno, govorijo že uporabljeni pridevniki v samem uvodu, kot
               "delo mora biti opravljeno sistematično, strokovno, usklajeno, uspešno, učinkovito,
               racionalno in kontinuirano". Je že to garancija za uspeh?</p>
               <p>Analiza prometnih nesreč navaja kot najpogostejša vzroka prometnih nesreč hitrost in
               alkohol. Žal pogrešamo navedbe tudi ostalih vzrokov, ki neposredno ali posredno tudi
               botrujejo premnogim nesrečam na naših cestah. Pešci so daleč najštevilčnejša skupina
               udeležencev v prometu in so hkrati najmanj zaščitena skupina. Prav statistika
               ogroženosti pešcev je najbolj alarmantna. Znotraj te skupine so prav starejši pešci
               izredno ogroženi. Če je v starostni skupini od 7. do 44. leta starosti po ena smrtna
               žrtev na 10.000 prebivalcev, se v starostni skupini do 54 let smrtni primeri kar
               potrojijo. Do leta 64 celo popeterijo, torej število mrtvih. In po 65. letu je to
               število že skoraj 11 mrtvih na 10.000 prebivalcev. Nikjer pa nismo še zasledili, da
               je tem tako ogroženim skupinam posvečena kakšna posebna skrb, kakšni posebni
               programi.</p>
               <p>Podobno je med kolesarji, kjer so ponovno zelo ogroženi udeleženci starejši od 54
               let, še bolj pa starejši od 65 let. Tudi tu pogrešamo akcije, ki bi zaščitile
               starejše kolesarje, čeprav se zavedamo, da so med njimi tudi mnogi, ki se s svojim
               vedenjem sami izpostavljajo nevarnostim.</p>
               <p>Zanimivo pa je, da je prav skupina starejših voznikov motornih vozil pa najbolj
               varna in izkušena skupina, z najmanj nesrečnimi slučaji. Gotovo se starejši vozniki
               motornih vozil dosti bolj zavedajo svojih sposobnosti in odgovornosti in objektivneje
               ocenjujejo svoje sposobnosti. Morda bi kazalo tudi zaradi tega pomakniti starostno
               mejo voznikov in obvezne zdravstvene preglede v višja leta.</p>
               <p>Med opredeljenimi ključnimi organizacijskimi in funkcionalnimi problemi zasledimo
               celo vrsto problemov, ki organizirani družbi, kot je naša, resnično ne morejo biti v
               čast. Naj jih nekaj naštejem: nezadostna družbena podpora, neopredeljena odgovornost,
               neustrezna in neučinkovita struktura državnih in lokalnih organov na področju
               prometne varnosti, nepravočasno izvajanje nalog, pomanjkanje finančnih virov, do
               pomanjkljivega podatkovnega sistema in pomanjkanja ustreznih raziskav.</p>
               <p>Vse to kaže, da smo še daleč od primerne organiziranosti pri reševanju te
               problematike in doseganju zastavljenih ciljev, kar postavlja pod velik vprašaj
               celotni projekt. Bo organizacija sveta za preventivo in vzgojo v cestnem prometu v
               naslednjem letu v nacionalni svet in odbora za varnost cestnega prometa poleg
               organizacijskih sprememb prinesla tudi vse ostale spremembe, ki jih pričakujemo?
               Izobraževanju in usposabljanju na področju prometne varnosti je v nacionalnem
               programu posvečena le ena sama stran, čeprav se vsi zavedamo, da gre za izredno
               pomemben segment naporov za dosego zastavljenih ciljev.</p>
               <p>Menimo, da je prav tu ključ uspeha sedanjega sveta oziroma nacionalne organizacije
               za varnost cestnega prometa, ki naj bi zaživela že prihodnje leto. Ambiciozen cilj,
               ki sledi iz tega programa, razpoloviti število smrtnih žrtev na naših cestah, pa je
               dovolj pomemben razlog, da bo naša poslanska skupina podprla ta nacionalni program.
               Podprla pa bi ga tudi, če bi kot rezultat teh naporov bilo rešeno eno samo življenje.
               Hvala lepa.</p>
            </sp>
            <sp xml:id="SDZ3-Redna-07-2001-07-06.sp3">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospod Božič, v imenu poslanske skupine SLS + SKD.</p>
            </sp>
            <sp xml:id="SDZ3-Redna-07-2001-07-06.sp4">

               <speaker>IVAN BOŽIČ:</speaker>

               <p>Hvala lepa, gospod podpredsednik. Spoštovani minister, spoštovane kolegice in
               kolegi! Saj res nas ni veliko v dvorani, kadar govorimo o tako velikem in pomembnem
               zakonu. Če hočemo zmanjšati število žrtev v nesrečah na cestah v Sloveniji za
               polovico, potem bi morali biti bolj resni in bi nas moralo biti pri takem zakonu več
               prisotnih, kadar se obravnava in sprejema.</p>
               <p>V naši poslanski skupini ga podpiramo in bomo tudi glasovali za njegov sprejem v
               prvi obravnavi. Tudi kasneje se bomo vključili v obravnavo vseh amandmajev in
               pripomb, ki jih bomo še dobili s katerekoli strani.</p>
               <p>Sta pa dve stvari, o katerih je treba še nekaj doreči, in je prav, da bi se v
               pripravi zakona za drugo obravnavo še malo upoštevali.</p>
               <p>Našteli smo štiri ministrstva, ministrstvo za notranje zadeve, ministrstvo za
               promet, ministrstvo za zdravje in ministrstvo za šolstvo, znanost in šport, ampak
               malo premalo, mislimo, da je napisano o delu ministrstva za šolstvo, znanost in
               šport. Namreč, nič ne pomaga ugotavljati, da imamo veliko nesreč pri mladih ljudeh.
               Seveda, pred 40 leti, ko se je začela motorizacija Slovenije, so imeli vozila
               starejši ljudje, ne pa mladi, in je to treba upoštevati. Šolstvo pa mora vzgojiti
               otroka, mladega človeka, najstnika, v mišljenju in ravnanju, da je na cesti zmeraj
               ogrožen tudi od drugih in od samega sebe. Zadnji čas je, da smo nehali govoriti in na
               prvo mesto postavljati alkohol v Sloveniji. To ni res. Res pa je, da je velika
               hitrost vzrok skorajda vseh nesreč in neodgovorno ravnanje. Tudi danes, ko sem prišel
               sto kilometrov daleč iz Tolmina do Ljubljane, sem videl cel kup stvari, ki ne sodijo
               v obnašanje voznika na cesti. In to gledam in vi gledate, nas je 90, ki prihajamo v
               parlament, pa vendar o nas se ne piše, da smo slabi vozniki, pa nas je 90. Torej,
               treba je vzgojiti mladega človeka, da se bo znal obnašati na cesti. In mu je treba
               dopovedati, da hitrost sodi na dirke, na prostore, kjer je primeren teren za veliko
               hitrost, ne pa na naše ceste, kjer jemarsikje 60 kilometrov na uro preveč.</p>
               <p>In drugo, kar bi radi še dopolnili in mislimo, da bo dopolnjeno, pri kontroli
               prometa na naših cestah. Ker živim, in sem dostikrat tudi v tej dvorani že rekel, ob
               zahodni meji našega nacionalnega prostora, iz Ljubljane v Tolmin je sto kilometrov,
               do Rima pa nekaj tisoč, ampak če se peljem do Rima, bom videl manj policijskih
               kontrol na cestah kot pa pri nas. Nekaj drugega bo treba narediti. Treba je doseči
               disciplino, samodisciplino, ne pa samo kontrolo na cestah, ki odvrača vse tujce, ki
               prihajajo v naše kraje, kajti pravijo, "ne moremo si predstavljati Slovenije, ki je
               lepa, s toliko policijskimi kontrolami." Pri tem mislim, da je amandma, ki smo ga
               vložili in ga je podpisalo dosti poslancev, resna opomba, da je na tem področju treba
               nekaj razmisliti.</p>
               <p>In še enkrat poudarim. Ministrstvo za šolstvo je odgovorno, da bo v šolah vzgojilo
               mlade ljudi, da se bodo znali obnašati na cestah. Ne samo vozniški izpit, kaj drugega
               jim je treba dati. Ministrstvo za notranje zadeve pa naj razmisli o kontroli prometa,
               ki naj bo taka, da ne bo preveč moreče vplivala na vse udeležence v prometu na naših
               cestah.</p>
               <p>Mi bomo predlog zakona tudi podprli, torej poslanska skupina SLS + SKD. Hvala
               lepa.</p>
            </sp>
            <sp xml:id="SDZ3-Redna-07-2001-07-06.sp5">

               <speaker>PODPREDSEDNIK DR. MIHA BREJC:</speaker>

               <p>Hvala lepa. V imenu poslanske skupine združene liste gospa Potrata. Prosim.</p>
            </sp>
            <sp xml:id="SDZ3-Redna-07-2001-07-06.sp6">

               <speaker>MAG. MAJDA POTRATA:</speaker>

               <p>Hvala za besedo, gospod predsedujoči. Spoštovane kolegice in kolegi, spoštovani
               predstavniki vlade! Poslanska skupina Združene liste socialnih demokratov podpira
               predlog nacionalnega progama varnosti cestnega prometa v Republiki Sloveniji in
               podpira tudi oba sklepa odbora za notranjo politiko. Ker drugi sklep odbora opozarja
               predlagatelja tudi na pripombe iz razprave in pripombe sekretariata za zakonodajo in
               pravne zadeve, dovolite, da se zadržim samo pri razlogih za podporo predloga. Teh je
               četvero. In sicer, s predlogom je uresničena zahteva iz petega odstavka 3. člena
               zakona o varnosti cestnega prometa, ki pravi: Republika Slovenija določi nacionalni
               program varnosti v cestnem prometu. Predlog pa, tako sodimo, je tudi zasnovan tako,
               da je strateška podpora omenjenemu zakonu.</p>
               <p>Drugič. Ker je temeljni namen programa opredelitev ključnih nosilcev in rokov za
               izvedbo konkretnih nalog, s katerimi se bo izboljšala prometna varnost, in odprava
               problemov, ki ovirajo celovito zagotavljanje varnosti cestnega prometa, je razdelitev
               programa v dve fazi, to je v dveletno pripravljalno obdobje, ki mu bo sledilo obdobje
               izvajanja konkretnih prometnovarnostnih ukrepov od leta 2004 naprej, primerna
               strateška usmeritev, ki omogoča tudi izvedbo programa.</p>
               <p>Tretjič. Cilj programa je zmanjšati število mrtvih v prometnih nesrečah za polovico.
               Neizmerna škoda, ki jo utrpimo vsako leto zaradi vsakega izgubljenega življenja in
               poškodovanega na naših cestah, je kljub počasnemu upadanju v zadnjih letih opozorilo
               vsem odgovornim in vsakemu posamezniku. Zato so poudarjanje vzgoje in izobraževanja
               vseh udeležencev v prometu ter nujnost osebne identifikacije s problemi in vzbujanje
               odgovornosti ter solidarnosti med vsemi udeleženci v prometu izjemnega pomena, ker
               dajejo prednost preventivi, h kateri je zaradi najbolj ogroženih skupin udeležencev
               treba prišteti tudi gradnjo prometne infrastrukture in ukrepe za umirjanje prometa.</p>
               <p>In četrtič, ker se zavedamo, da mora program upoštevati razmere in možnosti ter se
               lotevati problemov prometne varnosti iz različnih zornih kotov, bomo torej predlog
               nacionalnega programa varnosti cestnega prometa v Republiki Sloveniji podprli. Hvala.
           </p>
            </sp>
            <sp xml:id="SDZ3-Redna-07-2001-07-06.sp7">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Smo s tem zaključili predstavitve stališč poslanskih skupin? (Da.)
               Besedo dajem poslankam in poslancem. Tu imam samo eno pismeno prijavo - gospod dr.
               Bernik, prosim.</p>
            </sp>
            <sp xml:id="SDZ3-Redna-07-2001-07-06.sp8">

               <speaker>DR. JOŽEF BERNIK:</speaker>

               <p>Hvala lepa, gospod predsedujoči. Dame in gospodje, gospodje od vlade! Poslanska
               skupina Nove Slovenije je vložila predlog k besedilu nacionalnega programa, ki ste ga
               dobili na mizo, in upam, da ga utegnete prebrati.</p>
               <p>Osnutek tega programa je izredno obširen, tehnično dobro in natančno izdelan,
               kolikor pač morem presojati po svojih skromnih tehničnih sposobnostih.</p>
               <p>Nekateri predgovorniki so že opozorili na določene pomanjkljivosti, sam bom pa
               opozoril še na eno, če dovolite, in to je vljudnost na cesti. Ker ste dobili naše
               razmišljanje o tej stvari, ne bom šel skozi vse točke, vendar bi rad poudaril, da je
               poudarek v tem programu na tehnični strani varnosti. Slišal sem, da so pred leti, v
               povojni dobi, potem, ko so naši državljani prišli do avtomobilov, morali na izpitih
               dokazati, da poznajo motor in ne vem kajše vse. Nikjer pa nisem zasledil, da bi kdo
               poučeval, kakšna je olika in odgovornost na cesti. To se tudi še danes pozna. Nek
               prijatelj iz Argentine, ki je Argentinec, ki je bil tukaj, lahko povem, si ni upal
               voziti po Sloveniji; obratno se pa sam nisem upal voziti po Argentini. Namreč, ko sem
               ga vprašal, zakaj, je rekel, nepredvidljivost vaših voznikov. V Argentini pa je
               nekoliko drugače. Tam je pa, kako bi rekel, kaotična predvidljivost voznikov. To se
               pravi, če nekaj časa opazujete, boste videli, kakšnekaotične manire imajo, in se jim
               prilagodite. Pri nas pa tega ni.</p>
               <p>Zato mislim, da bi poudarek v tem programu moral biti na človeku, na vozniku, to
               pogrešam v programu. Kot je že gospod Božič omenjal, ministrstvo za šolstvo je
               večkrat omenjeno, vendar nikdar v tem smislu, o katerem govorim.</p>
               <p>Tukaj bi šola morala imeti izredno veliko funkcijo za civilno vzgojo mladih. In ne
               samo za vzgojo mladih v cestnem prometu, ampak tudi na drugih področjih naše družbe.
               Pravijo, da se je v Združenih državah Amerike cestna varnost povečala, potem ko so
               mladi študentje v srednjih šolah dobili možnost, da se učijo vozništva v šolah samih.
               In to se je začelo poznati, kajti šola jim je dala prave dimenzije, ne samo tehnične,
               ampak tudi vzgojne. Vendar vsa stvar je v tem, dapri nas si tega verjetno še ne
               moremo privoščiti, kajti to zahteva velike finančne investicije in seveda tudi
               sprejemanje takega šolanja s strani šolskih organov. Mislim da, kar se tega tiče, še
               nismo tam.</p>
               <p>Torej, kot sem rekel, pogrešam poudarek na vzgoji mladih in za vse panoge naše
               družbe. Sprašujem se, včeraj smo slišali, da je predmet nekoliko preimenovan, torej
               državljanska vzgoja in etika. Sprašujem se, ali je v tem predmetu tudi kaj o varnosti
               na cestah, o vzgoji mladih za odgovornost do drugih ljudi in podobno.</p>
               <p>Nekoliko me čudi, da so sestavljavci tega programa ta vidik povsem spregledali. Naša
               stranka Nova Slovenija bo podprla ta program, vendar želimo, da se vanj vključi to, o
               čemer sem govoril, kajti to bo izboljšalo ne samo varnost na cesti, temveč tudi
               poudarilo odgovornost človeka do svojega sočloveka, sobivalca. Hvala lepa.</p>
            </sp>
            <sp xml:id="SDZ3-Redna-07-2001-07-06.sp9">

               <speaker>PODPREDSEDNIK DR. MIHA BREJC:</speaker>

               <p>Hvala lepa. To so bile pisne prijave oziroma to je bila pisna prijava k razpravi.
               Razpravo ostalih poslancev, ki se niso pisno prijavili, omejujem na 5 minut. Najprej
               ima besedo gospod Lavrinc. Prosim.</p>
            </sp>
            <sp xml:id="SDZ3-Redna-07-2001-07-06.sp10">

               <speaker>MAKSIMILJAN LAVRINC:</speaker>

               <p>Hvala za besedo. Jaz bi se predvsem v zvezi z dodatno predlaganimi sklepi želel
               oglasiti. Najprej bi podprl vsebino, ki jo pravzaprav oba sklepa, sicer vsak na svoj
               način, gre pa za isto vsebino, vsebujeta. To je, da je treba na nek način omogočiti
               mladim voznikom, denimo, da pridejo do šole varne vožnje, da se učijo, potem ko so
               izpit pravzaprav že opravili. Drugo je to, da se samo na tak način lahko zagotovi
               tudi, torejdenimo, če bi prišlo do enega ali več poligonov, da se tam ljudje zares
               usposobijo. To je bilo včeraj že tudi rečeno tukaj. Poglejte, nekdo dela izpit in se
               pripravlja kot kandidat za izpit v poletnem času, pridejo zimske razmere, nima pojma
               in seveda temu primerno se uči potem na cesti in s tem ogroža sebe in ostale.</p>
               <p>Zato razmišljam v to smer, da bi predlagateljem obeh dveh sklepov predlagal, da naj
               jih na nek način preformulirata kot zavezo vladi, kolikor seveda je to mogoče dati v
               sam program, da si bo država denimo prizadevala, da do tega pride ali pa da take
               sklepe sprejmemo ob koncu, ko bomo sprejeli zaključni dokument, ki bo očiščen
               tistega, na kar je bilo opozorjeno, skratka, da bo usposobljen za objavo v uradnem
               listu, da se takrat državni zbor opredeli do te teme. Jaz mislim, da se da na tem
               področju celo - torej tukaj bo tako šlo samo za neko deklaratorno odločitev državnega
               zbora ali pa države, da je to, bom rekel, nek poligon ali pa več poligonov, da so
               dobrodošli v tej državi.</p>
               <p>Na lokalnih skupnostih, privatni iniciativi itn. pa je seveda, koliko so to sposobni
               izvesti. Sicer pa bi v tem delu rekel, da nisem mnenja, da se pri nas v šolah malo
               naredi. Mislim celo, da se v šolah precej postori za to, da se otroci spoznajo s
               prometom. Sam imam tri, tako da vem, kako to izgeda. Ampak nikoli ni preveč. Tako je
               treba razumeti te stvari. Torej, da je možno otrokom poleg tistega, kar sedaj delajo,
               torej ko imajo potem na koncu tisti preizkus, da jim je možno tudi, ne vem, z nekimi
               raznimi tekmovanji -spomnim se preteklosti - o poznavanju cestnih predpisov, o
               spretnostnih vožnjah itn. S tem se da tudi po mojem še dopolniti to, kar se sicer že
               sedaj izvaja. Hvala lepa.</p>
            </sp>
            <sp xml:id="SDZ3-Redna-07-2001-07-06.sp11">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospod mag. Vizjak, prosim.</p>
            </sp>
            <sp xml:id="SDZ3-Redna-07-2001-07-06.sp12">

               <speaker>MAG. ANDREJ VIZJAK:</speaker>

               <p>Hvala lepa. Spoštovani gospod podpredsednik, spoštovani predstavniki vlade in
               kolegice in kolegi! Nadaljeval bi oziroma popolnoma se strinjam s predhodnikom glede
               poligonov oziroma glede te zagotovitve potrebne infrastrukture za izvajanje oblike
               praktičnega izobraževanja. Zato smo tudi v Socialdemokratski stranki pripravili
               dopolnilni predlog, ki se glasi, da naj državni zbor predlaga vladi, da za drugo
               obravnavo oziroma za drugo branje nacionalnega programa varnosti cestnega prometa v
               Republiki Sloveniji dopolni v osmem poglavju, "izobraževanje in usposabljanje", v
               smislu korenite in celovite prenove praktičnega usposabljanja bodočih voznikov
               motornih vozil in mladih voznikov, s poudarkom na tehniki varne vožnje. Prepričani
               smo, da sodi v ta nacionalni program strategija potrebe po kadrih in ustrezni
               infrastrukturi za tovrstno izobraževanje, kajti to je lahko dobra podlaga za dejansko
               nastajanje infrastrukture in udejanjanje teh naših, kot vidim, enotnih pogledov na
               praktični del tega izobraževanja. Zato predlagamo, da se v sklopu tega tudi vlada
               zaveže, da to dopolni in nekako s tem ustvari pogoje dejansko tudi za izgradnjo te
               infrastrukture in seveda tudi kadrov za kar vsi ugotavljamo, da je potrebno. Hvala
               lepa.</p>
            </sp>
            <sp xml:id="SDZ3-Redna-07-2001-07-06.sp13">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Še kdo želi besedo? Minister, bi počakali toliko, da končajo poslanci in
               poslanke, pa bi vi potem na koncu morebiti dodali... Še kdo od poslank in poslancev?
               Gospod Kelemina.</p>
            </sp>
            <sp xml:id="SDZ3-Redna-07-2001-07-06.sp14">

               <speaker>BRANKO KELEMINA:</speaker>

               <p>Hvala lepa za besedo. Spoštovani vsi skupaj! Načeloma prav gotovo tudi sam osebno
               podpiram ta nacionalni program. Vendar se nekako ob vseh teh dokumentih, ki sem jih
               zdaj prebral, in tudi ob tem, kar so povedali spoštovani kolegi in kolegice, nekako
               sprašujem, ali je v tem nacionalnem programu zajeto vse tisto, kar bi v nekem
               programu moralo biti in ali so stvari pravilno postavljene. S tem pomislekom pač
               nisem več tako na strani vseh tistih, ki ta program tako hvalijo. Namreč, mislim da
               tukaj ni v tem dokumentu nič povedano o tem, kolikor sem ga pač prebral, da se je v
               Sloveniji v teh zadnjih 15 letih morda zgodila revolucija v prometu in da Slovenija
               na določenih področjih na to ni bila pripravljena oziroma oblast, ki je kreirala
               politiko na vseh teh področjih, tudi prometno politiko, ni bila na to pripravljena.
               Namreč, mi smo po številu avtomobilov in vseh drugih prevoznih sredstev menda v samem
               vrhu Evrope, če se ne motim. Oziroma že mogoče celo razvite Evrope. Naša
               infrastruktura za to ni pripravljena, spoštovani gospodje in gospe. Naša
               infrastruktura zato ni pripravljena. Najbolj me je zbodlo v oči tole, ko sem
               pogledal, da recimo Švedska in Velika Britanija sta najbolj varni državi s 65, 64
               mrtvih na milijon prebivalcev. Ja, spoštovani prijatelji. Upam, da ste bili kdaj v
               kateri od teh držav. Jaz sem bil slučajno na Švedskem, Norveškem, sem se tudi vozil
               po teh cestah in sem videl. Tam je infrastruktura nekaj drugega kot pri nas. Tam imaš
               zelo redko naseljenost, seveda to veste, da je dežela redko naseljena na določenih
               področjih. Vendar so ceste izredno široke. V vsakem naselju pa obstajajo široki
               pločniki in široke kolesarske steze na obeh straneh ceste. Ali imamo mi to
               zagotovljeno v naši državi? Ne, nimamo. In to so glavni vzroki nesreč pri nas. To so
               glavni vzroki, ker nismo pravočasno pristopili k izvrševanju drugih projektov, se
               pravi, izvrševanju infrastrukture, ki bi omogočala dokaj varen promet. Tako gnečo,
               tako stisko, kot jo imamo v naseljih, tega ni nikjer, daleč naokoli, kolikor sem se
               pač vozil, daleč naokrog. In logično, to je tisti razlog ki povzroča nesreče. Kakšni
               so samo pri nas pločniki! V naseljih jih tako rekoč sploh nimamo. Če jih imamo, jih
               imamo samo na eni strani, in to čisto ozke, seveda, ker ni prostora. Vem, da ni
               prostora. Zato je pa treba v vseh naseljih narediti obvoznice.To je nujno, da se
               glavni promet spelje mimo naselja, notranji promet se bo pa že uredil s tistimi
               cestami, ki tam obstajajo. To so glavni problemi. Ne vem, če to sodi v ta nacionalni
               program, ampak o tem ni niti besede. Vendar mislim, da bi bilo treba vsaj kakšen
               stavek povedati.</p>
               <p>Če nadaljujem o drugih stvareh. Kritičnih točk je na naših cestah stotine in stotine
               in tisoče. Sam jih opažam, tudi s kolesom se vozim in vidim, kaj se dogaja in kako je
               to nevarno. In je prav čudno, da ni še več nesreč. Stik asfalta z makadamom, z
               bankino - tam je višinske razlike tudi po deset centimetrov in več. In kako naj se
               zdaj nekdo s kolesom umakne, ko gre nek šlepar pred njim ali za njim, kako naj se
               umakne, pa slučajno posluša zapeljati na bankino, ki je tako ali tako neurejena,
               potem pa poskuša zaviti nazaj na asfaltno cesto. To je absurd, spoštovani gospodje!
               Absurd. To so nemogoči pogoji. Da ne govorim o vseh teh luknjah na cestah, ki so zelo
               nevarne za vse, nepokrpane, potem je na mostovih zožanj po celi Slovenijiogromno, in
               na teh propustih, ovinki so nemogoče obdelani in jih nihče noče dograditi, je pač
               ovinek, ne vem zakaj že obstaja, zaradi tega, ker je makadamska cesta nekoč bila in
               so kar po tisti naredili potem asfalt, seveda, in se vidi velikokrat, da ni treba
               veliko, da bi lahko samo malo poravnali tisto, pa bi se dalo te stvari rešiti. Ne,
               ovinek za ovinkom, in tako mora biti, zato da pač gre cesta po tisti trasi,
               /Opozorilni znak za konec./ ki je šla pred sto leti mogoče, ko so ljudje vozili z
               vozovi in tako naprej.</p>
            </sp>
            <sp xml:id="SDZ3-Redna-07-2001-07-06.sp15">

               <speaker>PODPREDSEDNIK DR. MIHA BREJC:</speaker>

               <p>Gospod Kelemina!</p>
            </sp>
            <sp xml:id="SDZ3-Redna-07-2001-07-06.sp16">

               <speaker>BRANKO KELEMINA:</speaker>

               <p>In to je tisto, kar povzroča pri nas, po moji oceni, največ katastrof, seveda, poleg
               tudi drugih elementov, drugih faktorjev, prav gotovo. Ampak mislim, da je to tudi
               ključno, in o tem ni tu nič govora oziroma celo niti ene besede spregovorjene oziroma
               celo več...</p>
            </sp>
            <sp xml:id="SDZ3-Redna-07-2001-07-06.sp17">

               <speaker>PODPREDSEDNIK DR. MIHA BREJC:</speaker>

               <p>Gospod Kelemina, vzeti vam bom moral besedo, pet minut je minilo.</p>
            </sp>
            <sp xml:id="SDZ3-Redna-07-2001-07-06.sp18">

               <speaker>BRANKO KELEMINA:</speaker>

               <p>Pardon! Pozabil sem, da imam samo pet minut. Se opravičujem! Hotel sem samo to, če še
               lahko povem, absolutno se ne strinjam s tem, da ste tu napisali, da več kot 210
               mrtvih na naših cestah v letu 2005 ne sme biti. Jaz takega nacionalnega programa ne
               bom podprl, s tako visokim številom mrtvih. Tega ne bom podprl, in če bo priložnost,
               se bom še v nadaljevanju oglasil. Hvala.</p>
            </sp>
            <sp xml:id="SDZ3-Redna-07-2001-07-06.sp19">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Prosil bi, če je pet minut, je pet minut. Od zdaj naprej si bom dovolil
               silno nesramnost, da bom izključil mikrofon po petih minutah. Oprostite, ampak saj
               smo se zmenili za 5 minut. Naslednja je gospa Stoparjeva. Prosim.</p>
            </sp>
            <sp xml:id="SDZ3-Redna-07-2001-07-06.sp20">

               <speaker>STANISLAVA STOPAR:</speaker>

               <p>Hvala lepa. Lep pozdrav prav vsem! Dovolite, da vam v tem prijetnem petkovem dnevu
               vzamem dve minuti časa in se tudi sama vključim v razpravo. Zelo podpiram nacionalni
               program o varnosti v cestnem prometu. Res, prav na tem področju nas je močno močno
               povozil čas, prav z razvojem motorizacije in velikanskega prometa, ki ga doživljamo
               in imamo tudi na naših cestah. Živim tudi sama na področju, kjer ob magistralni
               cesti, samo 3 m lastnega dvorišča, ta promet dnevno opazujem, torej na območju, ki je
               znano tudi po črnih točkah. Zato se mi zdi toliko bolj nujno, da v tem štiriletnem
               obdobju zares temeljno opredelimo te naloge, kot jih nosi naš nacionalni program,ki
               je zelo dobro zastavljen. Takih črnih točk je v Sloveniji še več.</p>
               <p>Dobro je, da nacionalni program povezuje med seboj kar nekaj ministrstev. Žal pa so
               prav ta ministrstva, ki s svojimi programi vstopajo po pristojnostih na to področje,
               finančno najbolj obremenjena. In menim oziroma moj strah je izražen prav tu, ali bomo
               finančno zmogli to, kar moramo, poseči na vse naše ceste, da bomo res zagotovili
               varnost vsem, torej človeku, otroku in vsem tistim, ki so najbolj izpostavljeni.
               Sprašujem se torej, alismo sposobni res realizirati vaš in naš program, kajti
               izkušnje kažejo prav na cestnem področju, da v letošnjem letu realiziramo samo 47%
               lanskoletnega nacionalnega programa izgradnje cest. Hkrati pa bi, upam da imam še
               toliko časa, opozorila še na nekaj.Veliko veliko je storjenega v šolah za vzgojo v
               cestnem prometu. Vendar glede na izkušnje in tudi opažanja bi rekla, da moramo v tem
               programu dati še večjo mesto družini, staršem, kajti v najnežnejšem obdobju so oni
               edini zgled otroku za varno in pravilno vedenje na cesti. Torej za skrb za lastno
               varnost. Hvala lepa.</p>
            </sp>
            <sp xml:id="SDZ3-Redna-07-2001-07-06.sp21">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospod Vučko, prosim. Repliko ima gospod Kelemina.</p>
            </sp>
            <sp xml:id="SDZ3-Redna-07-2001-07-06.sp22">

               <speaker>BRANKO KELEMINA:</speaker>

               <p>Hvala lepa za besedo, spoštovani podpredsednik. Spoštovani gospe poslanki Stoparjevi
               bi repliciral v tistem delu, ko je omenjala oziroma se bolj spraševala, ali smo mi
               finančno sposobni, predvsem v nekaterih resorjih, zagotoviti sredstva za bolj
               učinkovito oziroma s tem prispevati tudi k varnemu prometu. Tukaj bi jaz opozoril rad
               na to, da, spoštovana gospa, ravno vaša politična opcija, ravno vi ste zdajle v
               zadnjih letih iz - samo poglejte proračune zadnjih let - iz cestnih programov, se
               pravi za iz ministrstva za promet, zmanjšali sredstva za razne investicije, za obnovo
               teh kritičnih točk, da ne bom govoril zdajle, vsa leta bistveno zmanjšali. Bistveno
               zmanjšali, torej dejansko vi krojite varnost in usodo naših otrok in naših ljudi na
               naših cestah. Ker ne zagotavljate zadostnega števila, zadostne višine proračunskih
               sredstev, da bi se te kritične točke uredile.</p>
               <p>Ja, to je osnovno. Lepo vas prosim. Vi zagovarjate neka stališča in bi pač načelno
               neke stvari radi naredili, v praksi pa teh stvari ne želite uresničiti. To je glavni
               problem. Zakaj so ti programi investicij na cestah v zadnjem času tako okrnjeni. To
               je absurd in tukaj bi vas prosil, tukaj bi vas prosil, da potem tudi pri proračunu
               držite to načelno svojo držo in da pri proračunu v naslednjem obdobju, če že do zdaj
               ni bilo mogoče, pripravlja se proračun za naslednje dve leti, če se ne motim, dajte
               vplivati na svoje politične veljake, da se uresniči ta vaša želja in tudi moja in
               vseh nas, državljanov in tudi vseh, ki smo pač prizadeti na takšen ali drugačen
               način, da se za te namene nameni več sredstev. Jaz upam, da boste uspeli. In vam
               želim veliko sreče. Hvala lepa.</p>
            </sp>
            <sp xml:id="SDZ3-Redna-07-2001-07-06.sp23">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Vučko.</p>
            </sp>
            <sp xml:id="SDZ3-Redna-07-2001-07-06.sp24">

               <speaker>DUŠAN VUČKO:</speaker>

               <p>Hvala za besedo. Spoštovani podpredsednik, spoštovani minister, sodelavci, kolegice
               in kolegi!</p>
               <p>V začetku se v bistvu nisem želel oglasiti, vendar pa bi opozoril na eno stvar. In
               sicer, da nacionalni program, takšen kot je, opredeljuje predvsem nosilce, roke in pa
               konkretne projekte. Strinjam se in menim, da so opozorila kolegov na določene
               pomanjkljivosti oziroma opozorila, kaj vse bi še moralobiti v tem programu, da so
               umestna, vendar pa po posameznih področjih, če gremo skozi program, je predvidena
               metodologija izdelave teh projektov in pa konkretni projekti. In menim, da se bodo s
               temi projekti potem konkretizirali posamezni ukrepi, katerih skupni cilj pa je, in
               naj bi bil, se pravi, da zmanjšamo število prometni nesreč in pa število mrtvih na
               naših cestah.</p>
               <p>Pobuda o izgradnji poligonov in varne vožnje, mislim, da je umestna in pravilna.
               Seveda se mi pa postavlja vprašanje, kdo bo to financiral. Če se odločimo v tem
               državnem zboru, da bomo v nacionalni program vse te sestavine dopolnili, bo potrebno
               v prihodnosti nameniti tudi finančna sredstva za izgradnjo teh poligonov, kjer se
               bodo seveda mladi vozniki učili tehnike varne vožnje v vseh okoliščinah. Sam sicer v
               svetu ne poznam, kako to funkcionira, ali v okviru države nekih združenj, vem pa za
               poligon tovarne BMW, ki je popolnoma v lasti BMW-ja in seveda država in institucije v
               tem pogledu nimajo nič zraven. Se pa strinjam, da bi v tej začetni fazi podprli to
               vsebino in v nadaljevanju razmislili, kako priti do teh poligonov in koliko naj jih
               bo v Sloveniji. Hvala.</p>
            </sp>
            <sp xml:id="SDZ3-Redna-07-2001-07-06.sp25">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Levič.</p>
            </sp>
            <sp xml:id="SDZ3-Redna-07-2001-07-06.sp26">

               <speaker>PETER LEVIČ:</speaker>

               <p>Najlepša hvala, gospod podpredsednik. Jaz osebno v svojem imenu podpiram predlog
               nacionalnega programa. Mislim, da tudi moji kolegi poslanci podpirajo v naši stranki.
               Rad bi samo, dosti je že povedanega, v zvezi z ostalimi stvarmi bi pa samo rad
               poudaril predvsem preventivo in izobraževanje. Namreč, kot prvo je tukajdomače
               okolje, ki vpliva na to, ko otrok naredi prve korake, kako bo šel čez cesto, kam bo
               pogledal. Vzgoja, kot prvo, se začne že doma. Trnova pot, tukaj mislim, da je že
               začel svet za preventivo in vzgojo v cestnem prometu, kjer učijo učence prvih korakov
               oziroma učence osnovnih šol prometnih predpisov in ostalih stvari z raznimi
               kolesarskimi tečaji; učijo jih že tako vožnje kot tudi preventive varnosti in vse
               ostalo. Nadalje se začne v avtošolah. Tukaj je velik problem, ker pač avtošole naj bi
               zagotavljale pri izobraževanju določene standarde, ki jih po mojem mnenju ne. Se
               pravi, kot prvo, avtošole naj bi imele neke prostore, kjer naj bi vozniki motornih
               vozil oziroma avtomobilov začeli prve korake. To se ponavadi dogaja na nekih mestnih
               parkiriščih ali pa kar v mestu. Tipičen primer je to, da je naša avtošola na Roški,
               da ne rečem skoraj v centru mesta, kjer se izpit začne sploh opravljati. Se pravi, da
               bi vse te stvari morali dati nekam na obrobja. Zato tudi podpiram predlog, ki sem ga
               tukaj slišal, za nekakšne poligone varne vožnje, kjer bi se pač bodoči vozniki
               naučili svojih prvih korakov. To bi bilo daleč od mesta, daleč od mestnih ulic in
               seveda od gostega prometa. Vendar pa tale poligon ne bi bil potreben samo za voznike
               osebnih avtomobilov, ampak tudi za motoriste in voznike tovornjakov, ker vemo, da ko
               se tovornjak enkrat znajde na poledeneli cesti ali kakorkoli drugače, vemo do česa
               pride, do nesreč, kakršne so tudi na Črnem Kalu, kjer ni kriva cesta, ampak predvsem
               neprilagojena hitrost voznikov Je pa za razmisliti, tudi v Nemčiji poznamo
               dirkališča. Namreč, vse preveč mladih dirka po naših cestah. Poznamo dirkališča, tako
               v Italiji, Avstriji, Nemčiji, kot tudi mislim, da Grobnik, kjer pač daš 100 mark,
               uničiš gume na avtomobilu in to je tudi vse. Ne narediš škode nikomur drugemu. Mogoče
               je potrebno misliti tudi to, da bi zgradili mogoče kakšno dirkališče, kjer bi mladi
               sproščali svoj adrenalin na ta način.</p>
               <p>Pa še ena zanimivost. Dva dni nazaj so prišli prijatelji iz Kanade. Vozili so se iz
               Budimpešte proti Ljubljani in so rekli, da so ceste v Sloveniji neznosne, da jih je
               bilo strah vožnje po slovenskih cestah. To je samo v razmislek, kakšna je situacija
               po naših cestah. Hvala.</p>
            </sp>
            <sp xml:id="SDZ3-Redna-07-2001-07-06.sp27">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Replika, gospod Lavrinc.</p>
            </sp>
            <sp xml:id="SDZ3-Redna-07-2001-07-06.sp28">

               <speaker>MAKSIMILJAN LAVRINC:</speaker>

               <p>Hvala za besedo. Tudi sam sem podpiral tole, ampak da ne bi bilo narobe razumljeno -
               nihče ne pričakuje od države, da bo država investirala. Tu je treba samo - torej, to
               sem si predstavljal predvsem tako, v kolikor se da vključiti v nacionalni program
               deklaratorno določbo, da država to podpira, tovrstno aktivnost, namreč, sicer pa tu
               vidim predvsem privatno iniciativo, kapital, ki bo od tega tudi služil. To je bilo
               mišljeno, ne pa da se zdaj neki državni poligoni naredijo po tej državi. Je pa res,
               da "vis ŕ vis" tem avtošolam, kar je moj predhodnik govoril, da bo treba tam
               poostriti, tudi sedaj že, dokler tega nimamo. Namreč, avtošole, bom rekel, ti izpitni
               centri so pravzaprav zadnji filter, ti se zdaj borijo s slabo pripravljenimi
               kandidati. Prepričan sem, da bo treba na nek način poostriti kontrolo, da tako rečem,
               kako avtošole opravljajo svoje delo. Hvala.</p>
            </sp>
            <sp xml:id="SDZ3-Redna-07-2001-07-06.sp29">

               <speaker>PODPREDSEDNIK DR. MIHA BREJC:</speaker>

               <p>Hvala. Gospa Potrata, razprava. Prosim.</p>
            </sp>
            <sp xml:id="SDZ3-Redna-07-2001-07-06.sp30">

               <speaker>MAG. MAJDA POTRATA:</speaker>

               <p>Hvala za besedo. Marsikaj je bilo v razpravi doslej že povedanega, sama bi se pa rada
               dotaknila problema, ki se mi zdi, da je v predlogu nacionalnega programa varnosti
               cestnega prometa dovolj jasno razviden in je za slovensko družbo tudi sicer socialni
               problem.</p>
               <p>Gre namreč za problem, ki bi mu lahko rekli alkohol. Če izhajam iz podatka, ki je v
               nacionalnem programu zapisan, da je namreč vsak tretji povzročitelj smrtne nesreče
               pod vplivom alkohola, če temu prištejem, da je vsak peti pod vplivom alkohola, ki
               povzroči nesrečo s telesnimi poškodbami, in vsak deseti tisti, ki povzroči materialno
               škodo v prometnih nesrečah, je to v petih letih 25.654 povzročiteljev pod vplivom
               alkohola nad dovoljeno mejo. To pa je problem, ki je po moje zelo, zelo resen problem
               in ki ga je treba posebej poudarjati, zaradi tega, ker bi nam moralo priti v zavest,
               da je vsak voznik, ki je pod vplivom alkohola, potencialna nevarnost zase in za vse
               udeležence v prometu. In tu se mi zdi, da kljub vinorodnosti slovenske dežele in
               kljub temu, da ne plediram za prohibicijo v tej deželi, da tudi sama nisem
               abstinentka, vendarle poudarjam, kako zelo pomembno je poudarjati, da je alkohol na
               drugem mestu po številu med povzročitelji prometnih nesreč in da je tu treba zlasti v
               populaciji odraslih narediti kaj in začeti vzgojoin preventivo predvsem pri vsakem
               posamezniku. Navsezadnje saj se dajo najti poti, kako je mogoče tudi iz oddaljenih
               mest v veseli družbi potem priti varno tudi domov.</p>
               <p>Zato se mi zdi, da ne kaže kazati prevelike tolerance, ki jo v naši družbo običajno
               kažemo do tovrstnih pojavov, in da bi morali med pomembne vedenjske razvade, ne
               navade, ampak razvade šteti tudi to, koliko storimo sami, da tistemu ob sebi, ki je
               pod vplivom alkohola, pa hoče sesti za volan, to tudi v družbi preprečimo in mu
               svetujemo, naj si na kak drug način pomaga, da ne bi bil potencialna nevarnost za
               svoje okolje. Hvala.</p>
            </sp>
            <sp xml:id="SDZ3-Redna-07-2001-07-06.sp31">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospod minister, zdaj vas prosimo za besedo.</p>
            </sp>
            <sp xml:id="SDZ3-Redna-07-2001-07-06.sp32">

               <speaker>DR. RADO BOHINC:</speaker>

               <p>Hvala lepa. Rad bi rekel to, da sem hvaležen za vsebinsko zelo bogato in koristno
               razpravo. In vas hkrati obvestil o tem, da je dolžnost vlade, da med prvim in drugim
               branjem pripravi preglednico ukrepov po vsakem od petih projektov, ki bo nastal na
               podlagi tega programa. Pešec, kolesar, mladi voznik, hitrost, alkohol. Po teh petih
               naslovih, boste dobili za drugo branje preglednico operativnih ukrepov, ki jih bodo
               pristojna ministrstva tudi z upoštevanjem današnje razprave, ki je dala zelo veliko
               koristnih dodatnih sugestij, in seveda z upoštevanjem tistega, kar sicer načrtujejo v
               svojih ministrstvih.</p>
               <p>Posebej se mi zdi pomembno poudariti finančni vidik celotnega programa. Mislim, da
               bi bilo nadvse koristno priporočilo tudi tega državnega zbora občinam, da v svojih
               proračunih za leto 2002, pa potem tudi naprej, 2003, 2004 in 2005, predvidijo ukrepe,
               ki jih je potrebno sprejeti, predvsem na tej tehnični ravni - v tem smislu so bila
               opozorila tudi v razpravi - in da se enako priporočilo da tudi vladi oziroma
               ministrstvom, da pri pripravi proračuna za naslednje in naslednja leta upoštevajo
               operativne ukrepe, ki jih bodo načrtovali po vseh teh petih projektih.</p>
               <p>Zdaj na tej podlagi, to se pravi s komplementarnostjo ukrepov in financ, mislim, da
               lahko dosežemo tisto, česar si pravzaprav vsi želimo. Hvala lepa.</p>
            </sp>
            <sp xml:id="SDZ3-Redna-07-2001-07-06.sp33">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Lahko zdaj zaključimo razpravo in preidemo na odločanje? Torej najprej,
               še kdo želi besedo. Ja, gospod Gasparini, prosim.</p>
            </sp>
            <sp xml:id="SDZ3-Redna-07-2001-07-06.sp34">

               <speaker>MARIO GASPARINI:</speaker>

               <p>Hvala lepa za besedo.</p>
            </sp>
            <sp xml:id="SDZ3-Redna-07-2001-07-06.sp35">

               <speaker>PODPREDSEDNIK DR. MIHA BREJC:</speaker>

               <p>Torej jaz, oprostite, da vas prekinjam, ampak jaz vas prosim za malo več dinamike
               pri razpravah. Ne da se zadnjo sekundo prijavite k razpravi. Prosim.</p>
            </sp>
            <sp xml:id="SDZ3-Redna-07-2001-07-06.sp36">

               <speaker>MARIO GASPARINI:</speaker>

               <p>Jaz sem prav čakal, da se bo končala ta debata, da poslušam svoje kolege, kaj bodo
               rekli. V glavnem so zdaj teorije tukaj, kako pridemo to teh nesreč. Torej ene, smo
               slišali, alkohol, druge, luknje na cesti. Nihče se ni spomnil, razen dr. Bernika, na
               tisto, kar je bit problema. Če je nekdo alkoholiziran, pijan, no, bom rekel po
               domače, potem se mora zavedati svojegastanja, čeprav se ne zaveda, če je v komi, da
               vozi tako, kot vozi. Če ima luknje na cesti, pa naj vozi tako, kot imamo predpise, da
               se vozi. Če so neutrjene bankine, imamo tudi predpise. In mislim, da je bit problema
               v tem, da se ne znamo obnašati eni do drugih. In tisto, kar je dr. Bernik tu povedal,
               mislim, da je bit problema. Enkrat, ko se bomo med sabo spoznali in obnašali na cesti
               pri vožnji tako, kot se mora, kot je gospod Božič rekel, da greš do Rima pa ne najdeš
               policaja na cesti, ker to velja tudiza policaje na cesti, mislim, prometne policaje -
               mislim, niti oni se ne znajo obnašati, te "opalijo" zato, ker nimaš luči prižganih
               sredi belega dne sredi Izole, in tako naprej. Saj to je smešno, samo zato, da se
               izkaže, kako je pač v zakonu o cestnoprometnih predpisih napisano, da moraš pač imeti
               luči; komu je to treba, ne vem, ampak zdaj pustimo to.</p>
               <p>Torej, hočem povedati, da bom podprl tisto, kar je dr. Bernik rekel. Ker v vsakem
               primeru alkohol - daleč od tega, da bi jaz rekel, da to ne vpliva na nesreče, ali pa
               luknje, ampak glejte, dajmo se držati predpisov, v katerih točno piše, da ne smeš
               piti, ko voziš, in tako naprej.</p>
            </sp>
            <sp xml:id="SDZ3-Redna-07-2001-07-06.sp37">

               <speaker>PODPREDSEDNIK DR. MIHA BREJC:</speaker>

               <p>Hvala. Repliko ima gospod Kelemina. Opozarjam, da poskušajmo biti racionalni.
               Poslušajte, če ne, bomo tu do 15. avgusta sedeli.</p>
            </sp>
            <sp xml:id="SDZ3-Redna-07-2001-07-06.sp38">

               <speaker>BRANKO KELEMINA:</speaker>

               <p>Hvala lepa. Samo stavek mogoče.</p>
               <p>Saj sam se strinjam s kolegom, da ima tudi prav, in vsi, ki ste razpravljali, ste v
               bistvu v pozitivni smeri, pa tudi moja razprava ni bila mišljena v neko negativno
               smer. Ampak veste, kako, dejansko je najlažje napisati, da moraš razmere vožnje
               prilagoditi razmeram na cesti. To je najlažje napisati. To se pravi, zdaj se pa ti
               znajdi, kakor veš in znaš. Da bi pa karkoli poskušali preprečiti, izboljšati in tako
               naprej, to pa naj naredi, kdorkoli hoče. Saj, jaz lahko grem iz Ljubljane domov, pa
               se peljem tri ure, pa bom verjetno varno prišel ali pa celo ne, ker sem ogrožal ne
               vem koga drugega, samo zato, ker sem bil prepočasen. Mislim, veliko je takih
               faktorjev, razumete. Stvari morajo potekati v nekem redu, v nekih normalnih okvirih,
               ne pa da potem neke stvari potiskamo na stran, drugih se pa lotevamo.</p>
               <p>Ministra bi vprašal morda samo še tole. Poglejte, dejansko si ne morem dovoliti, da
               planiramo, koliko jih bo na naših cestah umrlo leta 2005. Tega ne morem podpreti.
               Prizadevam si za to, da ne bi bilo nič mrtvih na naših cestah, in bi morali napisati,
               prizadevali si bomo in bomo storili vse, da ne bo mrtvih oziroma da jih bo čim manj.
               Ne pa da planiramo 210 mrtvih, jaz tega ne morem podpreti. Ne bom podprl tega.</p>
            </sp>
            <sp xml:id="SDZ3-Redna-07-2001-07-06.sp39">

               <speaker>PODPREDSEDNIK DR. MIHA BREJC:</speaker>

               <p>To že ni bila več replika, opozarjam. Oprostite, če bom tako nesramen in vas bom
               opozoril, kadar ne bo več replika. Gospa Tisovic.</p>
            </sp>
            <sp xml:id="SDZ3-Redna-07-2001-07-06.sp40">

               <speaker>ANA MARIJA TISOVIC:</speaker>

               <p>Hvala lepa za besedo. Prej ste me verjetno spregledali. Hotela sem se odzvati na
               izvajanje gospoda Lavrinca in vseh tistih, ki so govorili o problematiki vzgoje in
               obnašanja na cestah.</p>
               <p>Res je, da imamo v osnovni šoli kar dobro vzgojo cestnoprometnih predpisov in temu
               primerno se tudi obnašajo naši otroci. Manjka pa vzgoja med 14. in 18. letom
               starosti. To je tisto obdobje, ko se človek razvija v odraslega človeka, pri 18 letih
               grejo pa naši mladi skoraj že, bi rekli, v več kot 50% delati izpite. V tem obdobju
               bi bilo res potrebno ali narediti tak program v srednjih šolah oziroma poklicnih
               šolah, da se naučijo odgovornosti na cesti, ali pa mogoče lahko v tem smislu tudi
               razmišljamo - mi moramo vsak narediti recimo tečaj prve pomoči, preden gremo na izpit
               -, da se tudi pri tem naredi kakšen tečaj ali kaj podobnega. Ne bom zdaj trdila, da
               je to edina možnost. Samo, mi vedno pozabljamo, da v obdobju med 14. in 18. letom na
               tem področju nič ne naredimo. Če pa pogledamo statistiko teh mladih, je pa večinoma
               teh mrtvih mladih. Hvala lepa.</p>
            </sp>
            <sp xml:id="SDZ3-Redna-07-2001-07-06.sp41">

               <speaker>PODPREDSEDNIK DR. MIHA BREJC:</speaker>

               <p>Gospod Merlo, prosim.</p>
            </sp>
            <sp xml:id="SDZ3-Redna-07-2001-07-06.sp42">

               <speaker>ALEKSANDER MERLO:</speaker>

               <p>Hvala za besedo, gospod predsedujoči. Jaz bi repliciral kolegu Gaspariniju. Mislim,
               da kar mi tule zakonodajno sprejmemo, je potrebno spoštovati. Tako mislim, da morajo
               policaji kontrolirati tudi prižgane luči. Pač, če so umestne ali ne, mislim, da je to
               treba spoštovati. Tam se nekje zadeve začnejo.</p>
               <p>Kar se pa tiče vseh teh mladih mrtvih in podobno, jaz bi se strinjal s kolegico, ki
               je pravkar rekla, malo več poudarka pri izobraževanju med 14. in 18. letom, ko
               začnejo hormoni delati in bi vsi neke motorčke dobivali za že tako osrednji rezultat.
               Ob koncu šolskege leta pa vidim, da starši popuščamo in takoj so mopedi, bicikli in
               podobno, s tem, da se prevažajo najstniki vsi po pravilu, češ malolepše zgleda, brez
               čelad, tako na biciklih, tako na motorjih in podobno. Jaz bi rekel, da bi morda
               apeliral, ko imamo tule vrh policije, da bi neko posebno pozornost dali ob zdajšnjem
               trenutku dosti na kolesarje, na njihovo varnost in predvsem na motoriste, ker mislim,
               da je njihova kontrola totalno ušla iz rok. Jaz mislim, kar se na tem področju dela,
               bi svetoval to. Mi, ali bomo delali poligone ali podobno ali ne, to gre za čiste
               objestnosti na cesti. In kot se trudimo za malo dviga natalitete pri tem slovenskem
               narodu, poglejte, koliko izgub imamo in kakšni stroški so od teh poškodovancev, da ne
               govorimo o rehabilitacijah. Jaz mislim, da bi bilo umestno pogledati malo te številke
               in se potem v naslednjih časih zamisliti, ali ne bi bilo umestno take objestnosti
               kaznovati z nekimi dodatnimi denarji pri zavarovanjih. Mislim, da edino tukaj lahko
               nekaj naredimo. To so milijardne vrednosti. Jaz mislim, da to sploh ni nikdar
               poudarjeno, kaj družbo stanejo ti bodoči invalidi. Hvala.</p>
            </sp>
            <sp xml:id="SDZ3-Redna-07-2001-07-06.sp43">

               <speaker>PODPREDSEDNIK DR. MIHA BREJC:</speaker>

               <p>Repliko ima gospod Levič, potem gospod Lavrinc. Dve repliki. Prosim, izvolite.</p>
            </sp>
            <sp xml:id="SDZ3-Redna-07-2001-07-06.sp44">

               <speaker>PETER LEVIČ:</speaker>

               <p>Bom čisto kratek. Mogoče samo en predlog ministrstvu. Namreč, gospa je lepo
               povedala, da manjka izobraževanje me 14. in 18. letom. V Ameriki je pač tako, da se
               izpit dela pri 16. letih in dve leti voziš v spremstvu staršev. Tu bi mogoče
               zapolnili tole luknjo teh štirih let brez vzgoje v cestnem prometu in bi mogoče s tem
               lahko nekako pripomogli k temu, da bi se voznik že prej začel s tem seznanjati.
               Hvala.</p>
            </sp>
            <sp xml:id="SDZ3-Redna-07-2001-07-06.sp45">

               <speaker>PODPREDSEDNIK DR. MIHA BREJC:</speaker>

               <p>Ali lahko to morebiti oblikujete, kot dopolnitev stališča?</p>
            </sp>
            <sp xml:id="SDZ3-Redna-07-2001-07-06.sp46">

               <speaker>PETER LEVIČ:</speaker>

               <p>Bomo kot dopolnitev stališča. Hvala.</p>
            </sp>
            <sp xml:id="SDZ3-Redna-07-2001-07-06.sp47">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Lavrinc, replika.</p>
            </sp>
            <sp xml:id="SDZ3-Redna-07-2001-07-06.sp48">

               <speaker>MAKSIMILJAN LAVRINC:</speaker>

               <p>Samo v enem delu bi rad kolegu Merlu repliciral. Namreč, ne pozna statistike
               prometnih nesreč, v katerih so udeleženi motoristi. Če bi poznal, potem bi vedel, da
               je precej manj kot polovica prometnih nesreč povzročena s krivdo motorista. Gre za
               to, da so motoristi seveda bolj ogroženi. Govorim tudi iz lastnih izkušenj. Še ni
               deset dni nazaj, ko mi je avtomobilist zaprl pot, meni na motorju. Tega je preveč.
               Preveč, pravijo motoristi, tudi zato, ker smo prižgali luči avtomobilom. Zdaj so
               motoristi manj vidni, zato v Italiji recimo tega predpisa ni. Pri nas ni polarnih
               noči, pa dnevov, da bi morali imeti to.</p>
               <p>Zato mislim, da bo zakon o varnosti v cestnem prometu potreben prenove, o tem se
               tudi pogovarjamo. Je tudi kar nekaj predlogov. Ob tem pa mislim, da bo treba tudi
               zakon o prekrških popraviti. To, da se nekomu da polovičen odpustek, je po moje
               absurd. Ne, dvakrat naj plača, če ne bo plačal v roku. To je prvo. Drugo pa, samo če
               dobro udari po žepu, potem se znamo tudi Slovenci bolj primerno in pametno obnašati.
           </p>
            </sp>
            <sp xml:id="SDZ3-Redna-07-2001-07-06.sp49">

               <speaker>PODPREDSEDNIK DR. MIHA BREJC:</speaker>

               <p>Hvala. Vendar moram opozoriti, da govorimo o nacionalnem programu. Razprave, ki jih
               danes tu poslušamo, so pa dostikrat razprave, ki bi bile lahko tudi kjerkoli drugod.
               Zato vas prosim, držite se dnevnega reda. Jaz sem vas kot predsedujoči dolžan
               opozoriti, da govorimo o nacionalnem programu in samo o tem lahko govorite. Prosim.
               Gospod Merlo ima repliko.</p>
            </sp>
            <sp xml:id="SDZ3-Redna-07-2001-07-06.sp50">

               <speaker>ALEKSANDER MERLO:</speaker>

               <p>Hvala za besedo. Jaz bi repliciral samo gospodu Lavrincu. Problem ni, kdo je
               povzročitelj, jaz se strinjam, da so dostikrat drugi, ne pa motoristi. Vsekakor pa je
               treba poudarjati, da na cesti imamo dosti mladih, takih še neizkušenih šoferjev,
               dosti starejših ljudi, ki vozijo in preden zaznajo motorista, jaz vam povem, celo
               vsak od nas verjetno na lastni koži opazi, kakšne brzine soto. Dokler ga opaziš, si
               ti lahko povzročitelj nesreče potem motoristu. Jaz mislim, da dostikrat to ni
               omenjeno, dostikrat, poglejte, dejansko niso motoristi krivi, da so, recimo, ostali
               udeleženci v cestnem prometu. Samo brzina je ta, ki... Bom končal. Hvala.</p>
            </sp>
            <sp xml:id="SDZ3-Redna-07-2001-07-06.sp51">

               <speaker>PODPREDSEDNIK DR. MIHA BREJC:</speaker>

               <p>Razprava, gospa Simšič.</p>
            </sp>
            <sp xml:id="SDZ3-Redna-07-2001-07-06.sp52">

               <speaker>DANICA SIMŠIČ:</speaker>

               <p>Hvala lepa za besedo, gospod podpredsednik. Spoštovani predstavniki vlade,
               spoštovane kolegice in kolegi.</p>
               <p>Jaz moram reči, ko sem pregledala ta nacionalni program varnosti cestnega prometa v
               Republiki Sloveniji, sem bila pravzaprav precej zadovoljna. Zato ker je
               interdisciplinarno pisan, ker zajema nekatere ukrepe in opozorila, ki jih v naši
               državi pogosto preslišimo zavestno ali podzavestno. Drži, da je svet za preventivo in
               vzgojo v cestnem prometu pod vodstvom gospoda Žlendra naredil ogromno, zlasti na
               področju vzgoje v vrtcih in v osnovnih šolah. Drži, da smo tudi starši odgovorni za
               vzgojo svojih otrok in tudi za to, kako sami ravnamo kot udeleženci v cestnem
               prometu. Drži tudi, da je kaznovalna politika precej stroga, hkrati pa menim, da bi
               vendarle veljalo opozoriti še na eno stvar. Policija relativno dobro opravlja svoje
               delo, pa vendar jaz osebno ne vidim vloge policije samo v tistem smislu, da mora
               natančno opazovati in kontrolirati, koliko določen voznik vozi in ali določeno
               hitrost prekorači za km ali 5, in v bistvu izvajati zgolj kaznovalno politiko. Menim,
               da bi tudi v tem nacionalnem programu veljalo dati še dodaten poudarek preventivi in
               preventivni vlogi slovenske policije, da bi opozarjala, da bi že s samo navzočnostjo
               na cestah voznike opozarjala, da v tej državi veljajo določena pravila, ki jih je
               treba spoštovati, in da ne bi vselej samo in izrecno kaznovala in lovila tiste, ki
               kršijo predpise. Veste, star slovenski pregovor pravi, da lepa beseda lepo mesto
               najde. Pogosto je to, če te policaj, policist opozori, ti svetuje, mnogo več zaleže,
               zlasti pri nekoliko starejših udeležencih, kot neusmiljeno kaznovanje. Hkrati bi
               rekla, da je program: največ 210 mrtvih na slovenskih cestah do leta 2005, smelo
               zastavljen. Pa vendarle me kar malce zaboli, ko slišim, da je projekt 210 mrtvih na
               slovenskih cestah. Jaz bi morda tole nekoliko prevedla, ker ko prebiraš nacionalni
               program seveda iz njega veje popolnoma drugačna ambicija kot to, da bo ugasnilo 210
               življenj. Za 50% zmanjšati število mrtvih otrok, za 50% zmanjšati število kolesarjev.
               To se pravi, da je to nadaljevanje projekta, ki smo ga nekoč v tej državi že imeli,
               minus 10%, tokrat bi lahko rekli minus 50%. Kajti ambicija je za 50% zmanjšati
               posledice najhujših nesreč na slovenskih cestah. In to seveda je ambiciozni program
               in v tem smislu ga podpiram.</p>
               <p>Seveda je pa to samo en del nekega projekta, ki bi mu jaz osebno rekla projekt
               humane družbe. Dokler v tej družbi ne bo nekoliko več strpnosti, tolerance,
               upoštevanja ljudi, ki živimo drug ob drugem, seveda tudi varnosti v cestnem prometu
               ne bo. To pa ni stvar, ki jo lahko zaukažemo ali z odlokom ali z zakonom, ampak je to
               stvar, ki se gradi leta in desetletja. Zato je ta nacionalni program še toliko
               pomembnejši. Da si boste pa morda, tako kot si sama lažje predstavljam z ilustracijo,
               kaj pomenijo žrtve zlasti med šoloobveznimi in predšolskimi otroci in pa povzročanje
               težkih invalidnosti, naj preprosto povem, da gre pravzaprav za en avtobus na leto. Za
               avtobus otrok, ki umrejo ali imajo zavoljo udeležbe v prometnih nesrečah hude ali
               hujše telesne poškodbe. Če je ambicija tega ministrstva, te vlade, da za 50% zmanjša
               to v naslednjih štirih letih, je to lepa, velika ambicija in jo s srca pozdravljam.
               Hvala lepa.</p>
            </sp>
            <sp xml:id="SDZ3-Redna-07-2001-07-06.sp53">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Ker ni več razprave... Še minister je želel en stavek.</p>
            </sp>
            <sp xml:id="SDZ3-Redna-07-2001-07-06.sp54">

               <speaker>DR. RADO BOHINC:</speaker>

               <p>Da bi pojasnil gospodu Kelemini, da ne bo nesporazuma, da si ne bi napačno razlagali
               ciljev tega programa. Mi ne načrtujemo, kolikšno bo število mrtvih na naših cestah
               leta 2005. Mi pa načrtujemo z vso odgovornostjo, koliko bomo zmanjšali število mrtvih
               na naših cestah. Pri tem se naslanjamo na metodologijo, ki jo uporablja tudi Evropska
               unija, ki je v svojem programu varnosti cestnega prometa sprejela številko zmanjšanja
               števila mrtvih na evropskih cestah na milijon prebivalcev na 110. Tudi oni torej
               kvantitativno načrtujejo. Moram vas pa obvestiti, da je vlada Republike Slovenije ob
               sprejetju predloga nacionalnega programa sprejela še tako imenovano "vizijo nič".
               "Vizija nič" je temeljna dolgoročna orientacija vsake civilizirane družbe, kar zadeva
               število smrtnih žrtev na cestah, in je to priporočilo mednarodne organizacije za
               preventivo v cestnem prometu, katere član je tudi Slovenija. Skratka, to temeljno
               orientacijo smo sprejeli. Zraven pa smo sprejeli program, ki je naša zaveza, za
               koliko zmanjšati število mrtvih. Upam, da je to dovolj jasno, da ne gre za
               načrtovanje v drugačnem smislu. Hvala lepa.</p>
            </sp>
            <sp xml:id="SDZ3-Redna-07-2001-07-06.sp55">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Prehajamo na razpravo o predlaganih sklepih in stališčih.</p>
               <p>Najprej dajem v razpravo prvi sklep matičnega delovnega telesa, ki se glasi:</p>
               <p>"Predlog nacionalnega programa varstva pred naravnimi in drugimi nesrečami, prva
               obravnava, je primerna podlaga za pripravo predloga nacionalnega programa za drugo
               obravnavo."</p>
               <p>Napaka je v tekstu. Gre za predlog nacionalnega programa varnosti cestnega
               prometa.</p>
               <p>Kdo želi besedo? Želi kdo o tem sklepu samo razpravljati? (Nihče.) Lahko preidemo na
               glasovanje?</p>
               <p>Glasujmo, prosim. Navzočih je 54, za 54, nihče proti.</p>
               <p>(Za je glasovalo 54.) (Proti nihče.)</p>
               <p>Ugotavljam, da je sklep sprejet.</p>
               <p>Prehajamo na razpravo o stališču, ki ga je pripravilo matično delovno telo in je
               zapisano v poročilu delovnega telesa, kot tudi na razpravo o treh stališčih, ki smo
               jih prav tako dobili zraven.</p>
               <p>Kdo želi razpravljati o stališču in dodatnih treh stališčih, ki so bila vložena?
               (Nihče.) Zaključujem razpravo in prehajamo na odločanje.</p>
               <p>Šli bomo po vrsti. Najprej bomo odločali o stališčih, kot so bila vložena.</p>
               <p>Najprej odločamo o stališču poslanske skupine Slovenske nacionalne stranke (Bogdan
               Barovič je podpisnik tega stališča). Glasujemo, prosim. Od 51 prisotnih je za
               glasovalo 45, 1 proti.</p>
               <p>(Za je glasovalo 45.) (Proti 1.)</p>
               <p>Ugotavljam, da je stališče sprejeto.</p>
               <p>Odločamo o stališču, ki ga je vložila poslanska skupina SDS (imate ga v gradivu).
               Glasujemo. Od 53 prisotnih, je za glasovalo 48, 1 proti.</p>
               <p>(Za je glasovalo 48.) (Proti 1.)</p>
               <p>Stališče sprejeto.</p>
               <p>Imamo še tretje stališče. To je stališče, ki ga je prej dr. Bernik tudi pojasnil. To
               je stališče Nove Slovenije. Glasujmo, prosim. Od 52 prisotnih je za glasovalo 48,
               nihče proti.</p>
               <p>(Za je glasovalo 48.) (Proti nihče.)</p>
               <p>Ugotavljam tudi, da je to tretje stališče sprejeto.</p>
               <p>Na koncu prehajamo še na odločanje o predlogu stališč v celoti. Glasujmo, prosim. Od
               50 prisotnih, je za glasovalo 49 poslank in poslancev, nihče proti.</p>
               <p>(Za je glasovalo 49.) (Proti nihče.)</p>
               <p>Torej so tudi po tej plati stališča sprejeta.</p>
               <p>Imamo še dodatni sklep, s prvopodpisanim gospodom Davorinom Terčonom. To je prav
               tako v vašem gradivu. Torej glasujemo o dodatnem sklepu. Gospod Terčon, želi
               besedo.</p>
            </sp>
            <sp xml:id="SDZ3-Redna-07-2001-07-06.sp56">

               <speaker>DAVORIN TERČON:</speaker>

               <p>Hvala, gospod podpredsednik. Spoštovane kolegice in kolegi. V razpravi okrog te
               točke je bilo izrečenih veliko pomislekov o načinu izvajanja cestnih kontrol oziroma
               kontrol v cestnem prometu. Poslanci iz prejšnjega mandata se bodo spomnili, da je
               bilo v tem parlamentu, in tudi sam sem sodeloval pri tem, velikokrat opozorjeno da je
               tak način izvajanja cestnih kontrol nesprejemljiv in da nadzorovanje in kaznovanje
               vsakogar in vsevprek ni ne preventivno in niti ne vzgojno, in da ima morda edini
               namen, da polni državni proračun, ne vzgaja in preventivno ne deluje na udeležence v
               cestnem prometu.</p>
               <p>S tem so se strinjali tudi mnogi razpravljavci tukaj. Jaz mislim, da tak način dela
               oziroma izvajanja kontrole je za državo, vsaj za moje območje, od koder jaz prihajam,
               iz Primorske, trdim, da je tudi gospodarsko oziroma ekonomsko škodljiv in škodi
               ugledu države Republike Slovenije kot prijazne in turistične države.</p>
               <p>Predlog dodatnega sklepa je podpisalo 47 poslancev državnega zbora, torej večina
               najvišjega zakonodajnega telesa Republike Slovenije. Jaz upam, da bo to sporočilo
               zadosti jasno za bodoče delo policije, glede na to, da dosedanja opozorila niso
               zalegla. Pričakujem, da bo policija spremenila prakso in da bo kaznovala, tako kot je
               v normalni evropski državi, kjer je število prometnih nesreč bistveno manjše kot v
               Sloveniji, takrat ko storiš prekršek, in nadzorovala na odsekih, kjer se bodo tudi
               zgodile najhujše prometne nesreče z najtežjimi posledicami. Hvala.</p>
            </sp>
            <sp xml:id="SDZ3-Redna-07-2001-07-06.sp57">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Lahko preidemo na glasovanje ob tem dodatnem sklepu? (Da.) Glasujmo,
               prosim! Navzočnost 45. Podpisnikov sklepa je bilo 47. Bomo prešli še enkrat na
               glasovanje. Glasujmo prosim drugič! Glasujmo! V dvorani nas je namreč dovolj. Od 52
               prisotnih jih je za glasovalo 49, 1 je bil proti.</p>
               <p>(Za je glasovalo 49.) (Proti 1.)</p>
               <p>Ugotavljam, da je dodatni sklep sprejet.</p>
               <p>S tem je tudi zaključena točka dnevnega reda. Predstavnikom vlade se zahvaljujem.</p>
               <p>Prehajamo na <title>37. TOČKO DNEVNEGA REDA - OBRAVNAVA PREDLOGA ZAKONA O SPREMEMBAH
                  IN DOPOLNITVAH ZAKONA O FILMSKEM SKLADU REPUBLIKE SLOVENIJE, skrajšani
                  postopek.</title> Predlog zakona je v obravnavo zboru predložila Vlada
               Republike Slovenije. Predstavnikov vlade ta hip še ni... So. Pozdravljam gospoda
               državnega sekretarja in ga sprašujem, če želi besedo? Gospod Zorko. Izvolite
               prosim.</p>
            </sp>
            <sp xml:id="SDZ3-Redna-07-2001-07-06.sp58">

               <speaker>BOŽIDAR ZORKO:</speaker>

               <p>Hvala lepa za besedo. Spoštovane poslanke in poslanci! Vlada je preteklo jesen
               vložila predlog zakona o filmskem skladu, javnem skladu, v parlamentarno obravnavo. O
               tem zakonu je razpravljalo delovno telo državnega sveta in predvsem na osnovi
               pripomb, ki so bilena dodatne ali pa možne dodatne vire financiranja filmskega
               sklada, odločilo, da zakon, takšen kot je bil predlagan, ni primeren za nadaljnjo
               obravnavo. Prav tako je bil opravljen prvi del razprave na matičnem delovnem telesu,
               se pravi odboru za kulturo državnega zbora. Na osnovi razprave, ki je bila ravno tako
               negativna do predlaganih rešitev, smo se odločili in vladi predlagali, zdaj je
               predlog pred vami, da namesto prvotnega novega zakona o filmskem skladu, javnem
               skladu, predlagamo samo spremembo obstoječega zakona o filmskem skladu, s katerim v
               principu urejamo samo harmonizacijo z evropsko zakonodajo in opuščamo dodatne vire,
               ki so bili v prvotni verziji predlagani kot dodatni viri za financiranje filmskega
               sklada.</p>
               <p>Hkrati vas želim obvestiti, da bo prihodnji teden vlada razpravljala o
               ustanovitvenem aktu filmskega sklada, in sicer v tem ustanovitvenem aktu želimo
               podrobneje in bolje kot doslej urediti delovanje filmskega sklada, predvsem da bi to
               delovanje bilo bolj transparentno, dosti večje pristojnosti kot do zdaj dobiva
               nadzorni svet filmskega sklada. Tako bi naj med drugim nadzorni svet filmskega sklada
               odločal o tem, katere, kakšne filme bomo financirali. Uvajamo delitev funkcij
               direktorja, in sicer na poslovnega direktorja in programskega direktorja, in še
               nekatere druge spremembe, da bi zagotovili na eni strani transparentnost in
               zakonitost delovanja filmskega sklada in seveda na drugi strani postopoma razvijali
               tudi dodatne funkcije, ki jih sicer zakon in ustanovitveni akt o filmskem skladu
               žepredvidevata, ki jih pač do zdaj zaradi različnih razlogov filmski sklad ni
               razvil.</p>
               <p>Na ta način, upam, da bomo dovolj dobro uredili bodoče poslovanje filmskega sklada.
               Zavedamo pa se, da s tem ne bomo rešili vseh vprašanj, ki so se v zadnjih letih ali
               desetletjih nakopičila v slovenski filmski produkciji. Da bi postopoma tudi to
               urejali, imamo celo vrsto pogovorov in sestankov z ljudmi, ki sodelujejo pri celotni
               produkciji, in upam, da bomo tudi z drugimi mehanizmi, ne samo z zakonom o filmskem
               skladu aliz dopolnitvami zakona o filmskem skladu, poskušali celoviteje urediti to
               področje in zagotoviti več dodatnega denarja oziroma dodatnih virov za slovenski
               film.</p>
               <p>Še enkrat bi pa želel poudariti, da samo z dopolnitvami zakona ali pa z zakonom o
               filmskem skladu se vseh problemov pač ne da rešiti. S tem urejamo samo delovanje
               filmskega sklada, ki je pa eden bistvenih elementov v slovenski filmski produkciji.
               Hvala lepa.</p>
            </sp>
            <sp xml:id="SDZ3-Redna-07-2001-07-06.sp59">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Predlog zakona je obravnaval odbor za kulturo, šolstvo, mladino, znanost
               in šport kot matično delovno telo. Prosim poročevalca, da predstavi stališče odbora.
               Gospod Moge.</p>
            </sp>
            <sp xml:id="SDZ3-Redna-07-2001-07-06.sp60">

               <speaker>RUDOLF MOGE:</speaker>

               <p>Hvala lepa, gospod predsedujoči. Treba je povedati, da je ta zakon, ki ima samo sedem
               členov, na odboru doživel večurno burno razpravo predvsem zaradi tega, ker
               zainteresirana javnost, to je društvo slovenskih filmskih ustvarjalcev, gospodarsko
               interesno združenje slovenskih producentov in pa sam filmski sklad Republike
               Slovenije, ki so bili vsi povabljeni na odbor, menijo, da je treba to problematiko
               rešiti v nekem krovnem zakonu o kinematografiji, ustanoviti poseben urad za film pri
               vladi Republike Slovenije, in da pač v teh pogojih, kot so sedaj, zelo težko
               delujejo.</p>
               <p>V razpravi, ki se je potem vnela in v kateri so sodelovali skoraj vsi člani odbora,
               nekateri tudi po več kot šestkrat ali sedemkrat, je odbor prišel do sklepa, da je
               bolje, da v tem zakonu, ki je predložen in ima samo sedem členov ter spreminja in
               dopolnjuje osnovni zakon, uskladimo s tem zakonom samo zakon o filmskem skladu z
               zakonodajo, en del z evropsko, drugi del pa s to zakonodajo, ki je nastala, ko smo
               sprejeli zakon o skladih.</p>
               <p>Odbor predlaga državnemu zboru, da se ta zakon sprejme po skrajšanem postopku. Odbor
               predlaga tudi nekaj amandmajev, ki izboljšujejo besedilo tega zakona. Vsi amandmaji
               ne vsebujejo vsebinsko le besedila tega zakona, ampak nekateri tudi bistveno
               vplivajo, posebej bo verjetno, ko bomo obravnavali ta zakon v drugi obravnavi,
               amandma k 3. členu. Zdajšnji zakon namreč opredeljuje, da je vir napajanja sklada
               tudi naročnina RTV. Pojma naročnina RTV v zdajšnjem zakonu o RTV ni več, ampak je
               pristojbina, in je to nek zaostali pojem. Odbor ni pritrdil amandmaju vlade, da se ta
               člen črta in je pač nasprotoval temu, da se ta amandma vlade sprejme.</p>
               <p>Treba je povedati, da je predstavnik vlade zagotovil, glede na žgočo razpravo, ki je
               bila na odboru, da bo vlada do konca tega leta pripravila nov zakon o filmskem skladu
               Republike Slovenije in bo prenovila tudi akt o ustanovitvi filmskega sklada Republike
               Slovenije, tako da bo zadoščeno tem pogojem, ki so bili pač izraženi na samem
               sprejemu zakona o filmskem skladu. Ob razpravi se je pa tudi pokazalo, da sam filmski
               sklad, ki ga pa v glavnem ustanavlja in imenuje njegov nadzorni odbor vlada,je ob
               sami obravnavi deloval prav kontradiktorno, nasprotno temu, kar je vlada v tej
               razpravi predlagala. Zato je bilo tudi rečeno, da naj vlada bolj podrobno pogleda,
               kako ta sklad deluje in naj potem, kar se tega sklada tiče, tudi ustrezno ukrepa v
               okviru svojih kompetenc. To pa seveda ni stvar tega zakona, ki ga danes obravnavamo.</p>
               <p>Zato bi jaz, spoštovani predsedujoči, če pač izrabljam vaše potrpljenje, predlagal,
               da se posvetimo temu zakonu, skrajšan postopek je že sprejet in da o tem zakonu v
               okviru tega zakona, ki je predložen, odločamo.</p>
            </sp>
            <sp xml:id="SDZ3-Redna-07-2001-07-06.sp61">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Mislim, da je bilo to napotilo primerno. Tudi s postopkovnih razlogov.
               Želi besedo predstavnica sekretariata? (Ne želi.) Preden gremo na predstavitve
               stališč poslanskih skupin, bi vas vendarle prosil, v poslovniku jasno piše, v prvi
               obravnavi v bistvu govorimo samo o tem, ali gremo na drugo ali ne gremo. O konkretnih
               stvareh govorimo pa v drugi obravnavi, da ne bomo zdaj ponavljali stvari. Torej
               besedo dajem zdaj predstavnikom poslanskih skupin. Tu imam prvo prijavo in edino.
               Janez Cimperman, poslanska skupina SDS. Prosim.</p>
            </sp>
            <sp xml:id="SDZ3-Redna-07-2001-07-06.sp62">

               <speaker>JANEZ CIMPERMAN:</speaker>

               <p>Se odpovedujem razpravi.</p>
            </sp>
            <sp xml:id="SDZ3-Redna-07-2001-07-06.sp63">

               <speaker>PODPREDSEDNIK DR. MIHA BREJC:</speaker>

               <p>Oprostite, nisem...</p>
            </sp>
            <sp xml:id="SDZ3-Redna-07-2001-07-06.sp64">

               <speaker>JANEZ CIMPERMAN:</speaker>

               <p>Se odpovedujem razpravi.</p>
            </sp>
            <sp xml:id="SDZ3-Redna-07-2001-07-06.sp65">

               <speaker>PODPREDSEDNIK DR. MIHA BREJC:</speaker>

               <p>Hvala. Gospa Črnugelj, združena lista.</p>
            </sp>
            <sp xml:id="SDZ3-Redna-07-2001-07-06.sp66">

               <speaker>SILVA ČRNUGELJ:</speaker>

               <p>Lepo pozdravljeni gospod predsedujoči in predstavnik vlade. Poslanska skupina
               združene liste bo podprla predlog zakona o spremembah in dopolnitvah zakona o
               filmskem skladu Republike Slovenije, saj meni, da so predlagane spremembe in
               dopolnitve resnično manj zahtevne in predstavljajo uskladitev s predpisi Evropske
               unije ter drugimi že sprejetimi zakoni, kot so zakon o javnih skladih in podobno.</p>
               <p>Poslanska skupina Združene liste socialnih demokratov bo ravno tako podprla
               predlagani skrajšani postopek, saj le ta omogoča najbolj racionalno obravnavo v takih
               primerih.</p>
               <p>Vendar se v poslanski skupini Združene liste socialnih demokratov dobro zavedamo
               dejstva, da bo treba celovit predlog zakona o filmskem skladu pripraviti v kratkem,
               najkasneje pa v letu 2002. Enako tudi predlog krovnega zakona o kinematografiji, ki
               bo celostno uredil celotno mrežo tako pomembne dejavnosti, kot je slovenska filmska
               produkcija. Pričakujemo, da bo na ta načinurejena vrsta odprtih vprašanj, kot so
               financiranje, razvoj, investicije Viba filma, odnos do televizije in obratno, način
               izobraževanja, ki pa bo vse to natančno uredil, predvsem pa omogočil razvoj in rast
               slovenskega filma, ki je bil, je in bo izjemnegapomena za našo nacionalno
               samobitnost. Zato menimo, da slovenski film potrebuje globalno zakonsko rešitev, pa
               tudi zaščito, in ureditev.</p>
               <p>Poglejte, slovenska televizija si je izbojevala svoj nacionalni prostor pod soncem
               brez večjih spopadov in pretresov in to trajno ter sistemsko rešila. Kaj pa slovenski
               film? Saj se moramo zavedati vsi poslanci, ne glede na to, ali prihajamo iz vrst
               opozicije ali pozicije, da smo očividci in tisti del, ki bo temeljno posegel v
               zgodovino slovenskega filma, da bomo zaradi odločitev in rešitev, ki jih bomo
               ponudili za ohranitev in razvoj filma ter filmske produkcije, tako da bomo lahko
               zapisani v vseh kronikah in zgodovini filma.</p>
               <p>Spomnimo se začetkov slovenskega filma, predvojnega dela, briljantnega mojstra
               Božidarja Jakca, dr. Mira Foersterja, dr. Karla Grosmana, ljutomerskega odvetnika
               Veličana Beštra, ljubljanskega fotografa z obrtnim listom za izdelovanje filma že iz
               davnega leta 1922. Spomnimo se Črta Škodlarja, Jaka Travna, filmskega zgodovinarja,
               Matjaža Klobčiča, Duše Počkaj in vseh tistih, ki so neizprosno ter s trdim in
               ustvarjalnim delom ustvarili naš film, ki ima že dolgo zgodovino, ki jo je vredno
               nadaljevati in razvijati.</p>
               <p>Upravičeno pričakujemo, da bo novi zakon ponudil optimalno rešitev financiranja
               filmske in TV industrije, ki bo jasno definiral povezavo javnega načina financiranja
               in privatnega, ki bo omogočil še dodaten zagon filmu. V poslanski skupini združene
               liste pričakujemo, da bo novi predlog zakona o filmskem skladu Republike Slovenije
               natančno zarisal vse zapletene odnose med vsemi akterji v produkciji in distribuciji.</p>
               <p>Poslanska skupina združene liste socialnih demokratov pričakuje, da bo vlada
               Republike Slovenije ponudila v verifikacijo konvencijo Sveta Evrope o filmski
               koprodukciji iz leta 1992 in ostale konvencije s področja kulture. V poslanski
               skupini združene liste bomo predlagane amandmaje vlade podprli, saj menimo, da so v
               skladu z osnovnimi razlogi oziroma nameni za spremembe in dopolnitve zakona o
               filmskem skladu Republike Slovenije. Hvala lepa.</p>
            </sp>
            <sp xml:id="SDZ3-Redna-07-2001-07-06.sp67">

               <speaker>PODPREDSEDNIK DR. MIHA BREJC:</speaker>

               <p>Hvala. V imenu Nove Slovenije, gospa Tisovic, prosim.</p>
            </sp>
            <sp xml:id="SDZ3-Redna-07-2001-07-06.sp68">

               <speaker>MARIJA ANA TISOVIC:</speaker>

               <p>Hvala lepa za besedo. Vsem prav lep pozdrav! Poslanska skupina Nova Slovenija bi se
               bolj strinjala s tem, da se ta predlog sprememb in dopolnitev zakona o filmskem
               skladu umakne in se vloži popolnoma nov, moderen zakon, ki bo zajemal vso
               problematiko na filmskem področju in problematiko filmskega sklada.</p>
               <p>Vlada Republike Slovenije je v avgustu 2000 vložila predlog zakona o filmskem skladu
               Republike Slovenije, vendar ga je sedanja vlada umaknila in nam poslala v obravnavo
               le popravke k staremu zakonu. To so manj zahtevne uskladitve s predpisi Evropske
               unije in sprejetim zakonom o javnih skladih. Menimo, da se s sprejemanjem teh
               minimalnih popravkov nekako odrekamo priložnosti za določen čas, da bi v Sloveniji
               uveljavili model evropsko urejene kinomatografije. Potrebujemo torej nov krovni
               zakon, ki bo v celoti urejal kinomatografijo v Sloveniji.</p>
               <p>Zato poslanska skupina Nove Slovenije podpira oba predlagana dodatna sklepa, tako
               poslanske skupine SDS kot predlagan sklep gospoda Bevka, ki sta bila podana 19.6.2001
               na matičnem odboru. S tem pa zavezujeta vlado naj v najkrajšem možnem roku predloži v
               državni zbor predlog zakona, ki bo področje kinematografije urejal v celoti. Glede na
               to, da je že vlada delala na tem, verjetno ne bo tako težko že začeto delo
               nadaljevati. Tako bi dobili nov evropsko primerljiv krovni zakon za kinematografijo.
               Ta bi nadomestil stari, pokrpani zakon in prav gotovo prinesel več reda v
               zadovoljstvo vseh, ki delajo na tem področju in nenazadnje tudi nam, ki smo več ali
               manj porabniki filmske produkcije. Ker pa se zavedamo, da to še ne bo takoj,
               podpiramo te popravke zakona in se strinjamo s skrajšanim postopkom, kot je
               predlagano. Hvala lepa.</p>
            </sp>
            <sp xml:id="SDZ3-Redna-07-2001-07-06.sp69">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Še kakšna poslanska skupina želi besedo? Ja, prosim, gospa Širca v imenu
               Liberalne demokracije. Prosim.</p>
            </sp>
            <sp xml:id="SDZ3-Redna-07-2001-07-06.sp70">

               <speaker>MAJDA ŠIRCA:</speaker>

               <p>Odbor za kulturo je na eni izmed svojih prvih sej pred meseci zavrnil predlog
               sprememb in dopolnitev zakona o filmskem skladu, kot je bilo že danes predstavljeno.
               Skratka predlog, ki je bil vložen v parlamentarno proceduro avgusta lani - lahko
               rečem, da je šlo za ta Šeligova dopolnila - ta predlog ni namreč podprla ne
               kasnejšavlada ne naš sekretariat za zakonodajo, ne državni svet, ne distributerji, ne
               kinematografi, ne televizija in tudi ne vsi poslanci. Prinašajo namreč rešitve, ki so
               bile nekonsistentne; nekonsistentne v smislu razumevanja veljavnega ustavnega načela
               integralnega proračuna, zaradi nesistemskih rešitev, ki bi posledično prizadele tudi
               kinematografijo, to se pravi, posledično bi prinašala povečane cene kinovstopnic,
               kaznovala bi se na nek način art-distribucija in tudi prikazovalci umetniške ali
               evropske kinematografije pri nas v javnem interesu. Posledično bi se zmanjšala lahko
               televizijska umetniška produkcija itn.</p>
               <p>Skratka, prinašal je tiste rešitve, s katerimi naj bi se filmski sklad dodatno
               napajal s tako imenovanimi državnimi sredstvi, ne zgolj samo s proračunskimi
               sredstvi. Filmski sklad bi se s predlogom, ki je bil takrat prikazan, res napajal z
               dodatnimi, tudi davki, če jim tako lahko rečem, a to, kar bi pridobil, bi pridobil na
               račun nekoga drugega, ker bi pač bilo potrebno nekomu drugemu tudi odvzeti</p>
               <p>Sklep tiste, takratne, prvotne oziroma druge redne seje matičnega parlamentarnega
               telesa je bil, da naj vlada prouči boljše in bolj konsistentne rešitve za filmski
               sklad oziroma za financiranje filmskega sklada oziroma kinematografije pri nas. In
               kaj je v teh mesecih od takrat vlada naredila? Vlada je preučila, preučila je, da bo
               šele preučila, da je pripravljena obljubiti, da bo preučila možnosti za iskanje
               dodatnih sredstev, virov za slovensko kinematografijo in da bo opravila raziskavo,
               ali obstaja potreba za pripravo krovnega zakona s področja kinematografije. S to
               obljubo, s katero je na nek način potuhnjeno preslišala sklep parlamentarnega odbora,
               nam je posredovala nekakšni lepotni popravek, ki pa nas poslance kljub njegovi
               minimalnosti razorožuje saj ta popravek je nujen zato, da bi se na tak način
               plastične kirurgije zaprlo poglavje, ki ga narekuje usklajevanje z EU.</p>
               <p>Poslanci seveda s to rešitvijo nismo srečni, hkrati pa ji ne moremo ali pa celo ne
               smemo oporekati, saj nas zavezuje dogovor k pristopanju k EU. Poleg tega pa nam vlada
               ponovno obljublja, da bo še naprej proučevala sublimno, kot pravi, kot sem že dejala,
               ali sploh obstaja potreba za iskanje krovnih rešitev. Situacija je zagotovo
               shizofrena, kajti če bi se res prilagajali sistemom Evropske unije - govorim o
               tistih, ki delujejo v praksi, ne pa na papirju - ne zgolj direktivam, potem bi morali
               imeti na mizi rešitve, ki bi bile sorodne rešitvam v drugih državah, uspešnejših,
               tudi kinematografskih, nam primerjivih, ne pa zgolj rešitve, ki se usklajujejo z enim
               papirnatim dekretom o prostem pretoku kapitala, ki, opozarjam, že sedaj ni oviran,
               kot je zapisano v 4. členu zakona. Nerodnost je še večja ob dejstvu, da je zakon o
               filmskem skladu na nek način v tej obliki, kakršen je, jalov, osiromašen oziroma
               zgolj formalen, ker je bil ob oziroma so mu bili odrezani večinski oziroma več kot
               polovica členov v trenutku, ko je bil lani sprejet zakon o javnih skladih, ki je
               krovni zakon in pokriva tudi zakon o filmskem skladu.</p>
               <p>Zakon o javnih skladih je iz zakona o filmskem skladu izločil večino členov, tako da
               jih je sedaj ostalo, mislim, da 8, z enim kazenskim in z nekaj členi prehodnih
               določb. Tako je temeljni operativni akt o delovanju in reguliranju sklada
               ustanovitveni akt filmskega sklada, ki jebil sprejet lani jeseni na vladi, ki pa
               resda sicer kot podzakonski akt vendarle vsebuje skoraj vse, kar že prinaša ta zakon
               o filmskem skladu. To se pravi, da definira, kaj je namen ustanovitve sklada, naloge
               sklada, financiranje sklada, nagrade, deloma razvid filmskih delavcev, ki ga v zakonu
               in v praksi sploh ni in tako naprej.</p>
               <p>V zakonu o filmskem skladu je torej pomemben - v tem, ki ga imamo sedaj na mizi -
               predvsem tisti člen, ki govori o dovoljenju za tuje producente. Ta člen sedaj
               popravljamo zato, da bi tuji producenti lažje snemali pri nas, ne manj ovirano, kot
               mogoče v dikciji, ki velja v osnovnem tekstu zakona. Kjer pa menimo, da so
               koprodukcije za slovensko kinematografijo zelo vzgojne, da ne rečem pomembne,
               pedagoške, zagotovo ne moremo teh sprememb podcenjevati, pa ne zgolj tudi zaradi
               dejstva, da so del pogodbe z Evropsko unijo, prilagoditvenih postopkov. Prav v
               soočanju s tujimi izkušnjami se slovenskemu filmu, bom rekla, lažje širijo obzorja
               oziroma se lažje postavlja pod vprašaj občasno, poudarjam, občasno, samozadovoljstvo
               slovenskih filmarjev, ki, poudarjam, občasno iščejo rešitve zgolj za iskanje dodatnih
               proračunskih sredstev ali izvenproračunskih sredstev.</p>
               <p>Naj opozorim tudi, da poseg po sredstvih RTV prispevka, s katerim naj bi se po
               mnenju filmskih delavcev, pa tudi nekaterih poslancev, tudi nekaterih poslancev LDS,
               napajal filmski sklad, pomeni poseg po proračunskih sredstvih v neki drugi obliki, če
               razumemo seveda televizijski prispevek, nekdanjo naročnino, kot davek na televizijski
               program oziroma na električni tok.</p>
               <p>Skratka, kljub temu da bomo zakon danes vsaj poslanci LDS večinoma podprli, naj
               poudarim, da bomo to naredili s pridržki, ker na nas je namreč, da verjamemo vladi v
               njeno tolikokrat obljubljeno voljo po študiranju, raziskovanju in proučevanju drugih
               rešitev. Obvezali jo bomo z dodatnim sklepom, kot vidim tudi druge poslanske skupine,
               ki zavezujejo vlado k iskanju resnično bolj ustreznih rešitev. Če teh rešitev ne bo,
               zagotovo se, vsaj poslanci LDS, zavezujemo, da bomo bdeli, če ne drugega, če smo tudi
               mi nekoliko skeptični, vsaj nad tistim trenutkom, ko bomo v parlamentu sprejemali
               proračun oziroma ko bomo nadzorovali oziroma mogoče tudi botrovali ponudbam in
               rešitvam, ki jih bo vsaj v proračunu za financiranje slovenskega filma ponudila
               vlada.</p>
               <p>Kajti opozorim naj, da v zadnjih letih se je na nek način sanirala situacija
               finančnih sredstev za film, sredstev, ki so bila z osamosvojitvijo skoraj
               prepolovljena in če so se v letih 1997, 1998 in 1999 bistveno dvignila proračunska
               sredstva za film, tudi za 45, 46 milijonov letno, so se letos ne samo stagnirala, še
               huje, so se dobesedno ustavila oziroma so bistveno nižja od prejšnjih let.</p>
               <p>Po vseh oživitvah, ki jih slovenski film v zadnjih letih doživlja, ne samo
               oživitvah, tudi ozemljitvah, so mu letos namenili manj denarja, kot si ga zagotovo
               zasluži.</p>
            </sp>
            <sp xml:id="SDZ3-Redna-07-2001-07-06.sp71">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Še katera od poslanskih skupin? Nihče več. Dobro. Besedo dajem poslankam
               in poslancem. Imamo eno pismo prijavo. Gospod Jakič, prosim.</p>
            </sp>
            <sp xml:id="SDZ3-Redna-07-2001-07-06.sp72">

               <speaker>ROMAN JAKIČ:</speaker>

               <p>Hvala za besedo. Jaz seveda ne nameravam tratiti časa kolegicam in kolegom, ampak
               kljub vsemu menim, da je točka dnevnega reda še kako pomembna z več vidikov.
               Predsedujoči, vi ste seveda pozvali, da naj razmišljamo, v kateri smeri naj
               diskutiramo, glede na to, da je v prvi obravnavi. Ampak glede na to, da je skrajšani
               postopek, mi dovolite, tako kot ste dovolili tudi predstavnikom poslanskih skupin, da
               povem enkrat za vse obravnave tega predloga. Poglejte, tudi danes je predstavnik
               vlade, državni sekretar tu povedal, da predlagane spremembe, da gre v principu, če
               citiram "v principu urejamo samo harmonizacijo z Evropsko unijo". Na matičnem
               delovnem telesu sem bil jaz eden od tistih akterjev, ki je povzročil burno diskusijo.
               In mi je všeč, da sem jo, nenazadnje zato, ker je matično delovno telo prišlo do
               odločitve, da črta 3. člen predlaganega besedila členov. Naj grem nazaj. Jaz, sami
               veste, sem zelo proevropski in zelo zagovarjam čimprejšnjo, čimhitrejšo in seveda
               čimkvalitetnejšo vključitev Slovenije v Evropsko unijo. Nimam nikakršnih pomislekov
               nikoli, ko gre v resnici za harmonizacijo s pravnim redom Evropske unije, v tem
               primeru, ko govorimo o prostem pretoku ljudi, blaga, storitev in kapitala.</p>
               <p>V teh sedmih členih sta v resnici samo dva člena tista, ki govorita o harmonizaciji
               z Evropsko unijo. Zato me vedno in znova razjezi, če kdorkoli, tudi Vlada Republike
               Slovenije, v kateri sodeluje moja stranka, poskuša ob harmonizaciji z Evropsko unijo,
               v narekovaju, "podtakniti" tudi nekaj, kar ni predmet harmonizacije z Evropsko unijo.
               Ravno to je pri 3. členu predlaganega besedila, ko filmskemu skladu na nek način
               poskuša odvzeti zakonsko podlago za dodatno financiranje, ki ga je ta zakon uvedel
               leta 1994. Če odmislim dejstvo, da so sredstva ministrstva za kulturo minorna v
               primerjavi z ostalimi izdatki, naj vam povem, da so seveda na ravnini primerljiva
               samo s skladom za ljubiteljsko dejavnost. Danes smo slišali od kolegice Širce višino
               teh sredstev. Za primerjavo naj vam povem; jaz kot predsednik atletske zveze,
               proračun Atletske zveze Slovenije je tak, kot je proračun, namenjen na ministrstvu za
               kulturo za filmski sklad. Mislim, da to ni prav. To ni prav že zaradi tega, ker če
               pogledamo podatke, ki nam jih je posredovalo društvo slovenskih filmskih
               ustvarjalcev, kaže, da je v lanskem letu bilo prikazanih v Sloveniji 108 filmov,
               večinoma ameriških, na žalost. Vsaj na žalost, jaz bi rad - to govorim v svojem
               imenu, osebno - in bi rad videl kaj več evropskih. Trije slovenski filmi so se po
               gledanosti uvrstili med prvih 15. Če je povprečje gledanosti tujih filmov 19 tisoč
               222, je povprečen obisk slovenskega filma 39 tisoč 438, da ne govorimo, koliko naših
               filmov je dobilo nagrade na številnih mednarodnih festivalih. Zato se je treba na tej
               točki seveda zahvaliti vsem mladim in starejšim ustvarjalcem, filmskim ustvarjalcev
               za njihov altruizem, da v takih razmerah seveda sproducirajo to, kar lahko. Če je
               tudi naša krivda, tega parlamenta, da ne zagotovi večja sredstva v proračunu, se mi
               zdi nesprejemljivo s strani tega državnega zbora odvzeti zakonsko podlago za dodatno
               financiranje filmskega sklada, ki pa je v resnici zapisano v 9. členu osnovnega
               zakona o filmskem skladu, in sicer v alinei, ki pravi, da sklad pridobiva sredstva za
               izvajanje dejavnostiiz deleža naročnine Televizije Slovenije za bogatenje programa
               nacionalne televizije. Moram reči, da sem ostro protestiral na matičnem delovnem
               telesu, ko so mi tako predstavnik vlade Republike Slovenije kot nekateri moji kolegi
               govorili, da je ta člen inta alinea neoperativna. In sem se seveda spraševal, zakaj
               je lahko stvar neoperativna že od leta 1994 in zakaj v bistvu tisti akterji, ki so
               imeli kakršnokoli možnost, ta člen niso spravili v operativo. Zato seveda ni rešitev
               črtanje tega člena, ampak operacionalizacija tega člena, se opravičujem.</p>
               <p>Kot sem napovedal na začetku, ne bom dolg. Rad bi seveda povedal, da bom jaz zakon
               podprl z amandmajem odbora, matičnega delovnega telesa, ki govori o črtanju 3. člena,
               in pa seveda z veseljem podprl sklep, ki nalaga Vladi Republike Slovenije, da v
               resnici do konca leta pripravi krovni zakon za področje kinematografije. Jaz seveda
               močno močno upam, da bo ta krovni zakon v resnici podoben, poudarjam, podoben, če ne
               celo boljši od zakonov, ki rešujejo to področje vEvropski uniji. V Evropski uniji
               namreč zelo veliko pozornost namenjajo, predvsem v državah Evropske unije, namenjajo
               svoji filmski produkciji, ne samo z nacionalnega vidika in upam, da tu ni, ampak tudi
               z gospodarskega vidika. Zato upam, da bo ta zakon vresnici primerljiv in ga bom z
               veseljem podprl, če bo tak, kot ga predvideva acquis communitaire. Hvala.</p>
            </sp>
            <sp xml:id="SDZ3-Redna-07-2001-07-06.sp73">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Nadaljujemo z razpravo. Razprava ostalih poslancev, ki se niso pisno
               prijavili k razpravi, je omejena na 5 minut. Gospod Jerovšek, imate repliko.
               Izvolite.</p>
            </sp>
            <sp xml:id="SDZ3-Redna-07-2001-07-06.sp74">

               <speaker>JOŽEF JEROVŠEK:</speaker>

               <p>Hvala lepa. Repliciral bi kolegu poslancu gospodu Jakiču, ki se je na nek način
               trudil pokazati, kako bi rad sedel na dveh konjih hkrati. Namreč, z eno njegovo tezo
               se ne strinjam. Omenil je, da ni prav, da so sredstva za atletsko zvezo oziroma za
               atlete v isti višini, kot so sredstva za filmsko produkcijo. Jaz nimam nekih
               argumentov, da je to vaše mnenje zelo pravilno. Moram pa reči, da mi je zelo žal, da
               pravzaprav še nisem gledal dobrega slovenskega filma. Zadnji mladi producenti, upam,
               da se bodo razvili, ti ki so V leru producirali in posneli, da bo šlo v to smer.
               Hkrati pa vem, da imamo odlične atlete, ki so promovirali Slovenijo v svetu. Zdi se
               mi zelo čudno, da se zavzemate za to, da bi se atletiki, ki je kraljica športov, na
               nek način manj sredstev namenjalo. Mislim pa, da v filmski produkciji, da bodo morali
               filmski producenti sami za več resnosti poskrbeti. Pred nedavnim sem peljal študenta
               filmske režije in mi je razlagal o katastrofalni neresnosti tujih profesorjev, ki so
               vsi filmski producenti. Po dva meseca manjkajo na predavanjih, ne delajo s študenti.
               Na tak način se ne bo prišlo to naprej. Filmski producenti se morajo najprej sami
               vprašati, ali so dovolj resni, po večini, vem, da so izjeme, da zahtevajo od družbe
               sredstva. Ogromno sredstev, po mojem, ki so bila vržena v slovensko filmsko
               produkcijo, je šlo dostikrat za popolnoma neresne projekte, popolnoma neresen
               pristop. Porabila so se sredstva, sploh ni bilo posneto, ali pa tudi nekatere filme,
               ki smo jih gledali, vam odkrito povem, da se mi zdi, da je tu selekcija kadrov
               napačna na tem področju, da so imeli pristop do državnih sredstev in to, da so bili
               kot priznani režiserji v slovenskem filmskem svetu, po mojem, po ne vem, kakšnih
               kriterijih. Človek se kot Slovenec včasih čudi, kaj so si nekateri dovolili posneti,
               da je naletelo na splošno zgražanje ljudi. Če filmski delavci znotraj sebe ne bodo
               kriterije profesionalnosti uredili, potem se je dejansko težko zavzematiza več
               denarja na tem področju. Hvala lepa.</p>
            </sp>
            <sp xml:id="SDZ3-Redna-07-2001-07-06.sp75">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Replika gospod Jakič, izvolite.</p>
            </sp>
            <sp xml:id="SDZ3-Redna-07-2001-07-06.sp76">

               <speaker>ROMAN JAKIČ:</speaker>

               <p>Hvala za besedo. Jaz seveda repliciram spoštovanemu kolegu, da razjasnim dve stvari.
               Res, da je šla diskusija izven okvirja, ampak moja intervenca in glede atletske zveze
               sem hotel samo povedati, da je atletska zveza ena od mnogih panožnih športnih zvez,
               in, če seštejete vse panožne športne zveze, boste videli, da je seveda mnogo mnogo
               denarja nemenjenega športu, in v primerjavi s tem seveda sem hotel pokazati kako
               malo.</p>
               <p>Mimogrede, ko govorite o kraljici športa, ta kraljica športa ima v primerjavi z
               nogometom, smučanjem ali pa košarko 10% tistih sredstev, kar drugi dobijo. Ampak ne
               smete pa si dovoliti reči, da atleti promovirajo našo deželo in državo, Šterk,
               Kozole, Košak in ostali pa ne. Vsak jo promovira na svojem segmentu. Bikarjeva v
               atletiki, Šterk v filmu. In seveda je tudi subjektivna ocena vaša, kaj je dober film.
               Če se usedeva midva skupaj, bova prišla do ugotovitve, da se ne moreva ujeti tudi na
               enem filmu, da ne govorim na eni knjigi ali kakorkoli drugo. Zato je seveda
               subjektivna ocena vaša, ali je za vas film dober ali ne. Seveda, če vas iritirajo
               naslovi kakšnih filmov, kot so, Jebi se in tako naprej, je seveda to drugo vprašanje.
               Jaz vem, da je bila velika diskusija v tem državnem zboru in predvsem v javnosti
               polemika, ali naj država namenja sredstva za filme, ki se tako imenujejo. Ampak to je
               subjektivna ocena. Zato seveda v obrambo tako atletov kot filmskih ustvarjalcev je
               treba vzeti in reči, da oboji, vsi poskušamo, tudi mi s svojo parlamentarno
               diplomacijo poskušamo v svetu narediti čim več za to državo Slovenijo. In seveda z
               denarjem, ki ga ima ta segment, ki dela film, je moja osnovna teza, da seveda s tem
               denarjem maksi, maksimalno promovirajo to Slovenijo, in da bi lahko te promocije bilo
               mnogo več, če bi denarja imeli več, da bi lahko naredili več, zopet subjektivna
               ocena, kvalitetnih ali pa vašem mnenju nekvalitetnih filmov, ki bi poleg teh
               60nagrad, ki so jih dobili v tujini, lahko dobili 120 in seveda s tem promovirali na
               različnih nivojih to Slovenijo.</p>
            </sp>
            <sp xml:id="SDZ3-Redna-07-2001-07-06.sp77">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Želite replicirati nazaj, gospod Jerovšek? Preden replicirate, v obrambo
               poslovniku in zakonu, ki ga imamo pred sabo, in kolegom poslancem, ki vaju bodo zdaj
               očitno poslušali, vaju opozarjam, da je vajina razprava absolutno iz konteksta, ki ga
               imamo ta trenutek pred sabo. Gre za skrajšani postopek in s tem omejeno število
               členov, ki so odprti,in tudi omejeno možnost razprave. Dovolim vam repliko, gospod
               Jerovšek in upam, da bomo s tem končali. Izvolite.</p>
            </sp>
            <sp xml:id="SDZ3-Redna-07-2001-07-06.sp78">

               <speaker>JOŽEF JEROVŠEK:</speaker>

               <p>Hvala lepa. Jaz tudi upam, da ne boste na meni se izživljali, ker povzročena je bila
               s strani vašega kolega Jakiča. So se pa pomembne teme tu odprle. Jaz se strinjam s
               kolegom Jakičem, da je vsaka ocena subjektivna in da sam nisem strokovnjak za filme,
               vendar imam pa tudi znotraj svoje subjektivne ocene možnosti in sposobnost primerjati
               različne filme in različne filmske produkcije.</p>
               <p>In še enkrat vztrajam pri tem, da so nekateri mlajši filmski režiserji, po mojem
               perspektivni. Osebno jih ne poznam tako dobro, ampak da je pa pri nekaterih starejših
               prihajalo do nekritičnega odobravanja sredstev, ker nekatere filme sem gledal in po
               mojem je šlo včasih dobesedno za blodnje režiserjev in se mi zdi, da bi bilo in tudi
               vam pravim, ta dveurni razgovor s študentom režije, mi je potrdil, kako so zavirani
               nekateri mlajši režiserji, ki so pokazali perspektivo in talent.</p>
               <p>Znotraj teh birokratskih struktur jih "bremzajo" na vse možne načine. Ampak to, za
               kar se zavzemam; glejte, ko sem tudi starejše filme, celo tisti, ki so dobri filmi -
               je v veliki meri in pa dostikrat nerazumljiva neprofesionalnost snemanja, kar se v
               ameriškem filmu, recimo, praviloma ne zgodi. V dobrem filmu, recimo, kot je
               televizijsko Cvetje v jeseni, mi še sedaj ne gre v glavo, kako lahko pri nas
               posnamejo sekvenco v filmu, ko glavna igralka grabi listje in drži grablje tako, kot
               jih fiziološko ni možno držati. Če bi .. /se ne razume, govorita drug čez drugega./
               ... v Ameriki</p>
            </sp>
            <sp xml:id="SDZ3-Redna-07-2001-07-06.sp79">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Jerovšek, se opravičujem, to prekoračuje meje ne samo skrajšanega postopka,
               ampak absolutno razpravljate v repliki o stvareh, ki jih mi ostali tu nismo dolžni
               poslušati. Gospod Jerovšek, to je moj prvi opomin.</p>
            </sp>
            <sp xml:id="SDZ3-Redna-07-2001-07-06.sp80">

               <speaker>JOŽEF JEROVŠEK:</speaker>

               <p>Zaključil bom v enem stavku. V enem stavku; tako da, gospod Jakič, ne gre za to, da
               bi me katerikoli zakon, ne, naslov iritiral! Sploh ni šlo za to, ker ste hoteli zopet
               z neko tezo, da vi ste super napredni, drugi smo pa nazadnjaški. Gre čisto za odnos
               do gledanosti filma in tako kot ga povprečen gledalec vidi. Hvala lepa.</p>
            </sp>
            <sp xml:id="SDZ3-Redna-07-2001-07-06.sp81">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Jakič, tudi vas resnično opozarjam. Sami ste na začetku svojega
               izvajanja podali oceno svoje razprave, da "bo malo iz okvirov". Ker je bila malo iz
               okvirov, povzroča tovrstne replike. Zato vas opozarjam, gospod Jakič, če gre za oceno
               stvari, ki jih imamo pred sabo, dovolim repliko, drugače ne.</p>
            </sp>
            <sp xml:id="SDZ3-Redna-07-2001-07-06.sp82">

               <speaker>ROMAN JAKIČ:</speaker>

               <p>Spoštovana podpredsednica, nisem šel iz konteksta okvirov, govoril sem, da bom obe
               fazi, prvo obravnavo in drugo, združil in govoril o amandmajih. Namreč, v prvi fazi
               bi lahko govoril samo o tem, ali sem za to, da gre v drugo fazo, ali ne. In sem
               združil in sem govoril vseskozi o 3. členu in harmonizaciji z Evropsko unijo, kar je
               tudi materija tega.</p>
               <p>Vendar me kolega Jerovšek provocira in vleče za jezik, zato si ne bom dovolil, da bi
               si prislužil opomin z vaše strani, tako kot kolega Jerovšek. Samo v bran slovenskemu
               filmu bi rad ponovno rekel sledeči stavek: slovenska filmska produkcija je
               kvalitetna; o tem pričajo nagrade strokovnih žirij in ne nagrade ali mnenja Jakiča
               ali Jerovška. Hvala.</p>
            </sp>
            <sp xml:id="SDZ3-Redna-07-2001-07-06.sp83">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Jerovšek, se opravičujem! Spoštovani, replika, ki lahko sledi temu
               izvajanju gospoda Jakiča, je samo "jaz se ne strinjam", to ste pa povedali že prej.
               Povedali ste svojo oceno filmov v naši državi, ki pa niso predmet tovrstnega
               postopka. Gospod Jakič se samo ni strinjal z vami.</p>
               <p>Spoštovani, želi še kdo razpravljati? Gospod Rudi Moge, izvolite.</p>
            </sp>
            <sp xml:id="SDZ3-Redna-07-2001-07-06.sp84">

               <speaker>RUDOLF MOGE:</speaker>

               <p>Hvala lepa, predsedujoča. Ne bom govoril o filmski dejavnosti, ampak o filmskem
               skladu.</p>
               <p>Morda sem že uvodoma premalo povedal, da obstoječa zakonodaja omogoča filmskemu
               skladu tudi, da bi prišel do neprimerno večjih sredstev. Vendar se samo delo sklada,
               kakor je bilo povedano na odboru - s tem pa nobena ocena, ki bi jo filmski sklad
               predložil pristojni vladi ali komerkoli drugemu, ni bila narejena - bi lahko bilo
               boljše, če bi bilo naslednje izpolnjeno.</p>
               <p>Prvič, v zakonu je pet alinei, od kod pridobiva sredstva. Prav je, da država daje,
               in bom vedno za tem stal, da bo dala dovolj velika sredstva iz državnega proračuna.
               Govorim o okroglih številkah: od 20 milijard, namenjenih kulturi, se da pol milijarde
               filmskemu skladu, da s tem razpolaga in da pelje svoj program dela.</p>
               <p>Potem pa pride druga alinea, od kod bi filmski sklad črpal, to je: iz lastnih
               prihodkov, trženja s filmsko proizvodnjo, ki jo napravijo, iz financiranja iz javnih
               sredstev, kar je tudi država dala; se pravi, da se je ta krog začel vrteti. Jaz na to
               vprašanje na odboru, pa tudi nekateri drugi, nismo dobili odgovora oziroma je bilo
               skoraj evidentno jasno, da iz tega naslova filmski sklad ni dobil sredstev, ki bi
               kvalitetno pripomogla k delu tega sklada.</p>
               <p>Tretja reč. Iz naslova sodelovanja z mednarodnimi ustanovami in organizacijami. Tudi
               tu - gospod državni sekretar, kajne? - je bilo rečeno, da teh sredstev filmski sklad
               ni pridobil ali so pa bila zanemarljivo majhna.</p>
               <p>Četrta reč. Iz deleža naročnine TV Slovenije za bogatenje programov nacionalne
               televizije, za katerega se s srcem zavzema moj kolega Jakič, je bilo ugotovljeno, da
               sklad ni dobil nič, ampak da je RTV producente financirala, ne pa, da bi ta sredstva
               dala skladu in da bi sklad s temi rečmi razpolagal in pa z dotacijami daril in iz
               drugih virov, ki jih tudi skoraj nič ni bilo. Torej je ta sklad, ki naj bi iz petih
               reči bil napajan, dejansko v pretežni meri napajan iz tega, kar mu data proračun. In
               so bile izrečene kritične besede na seji odbora v tem, da naj vlada pripravi, ko bo
               pripravljala zakon, zakon tudi v tej smeri, da kritično analizira, kako deluje ta
               sklad, ki ga je sama ustanovila, in naj potem pogleda, če ta reč ne funkcionira tako,
               kot je zastavljeno z zakonom in z aktom o ustanovitvi filmskega sklada, naj pač
               potegne konsekvence in v skladu z zakonodajo omogoči, da pridemo do bolj kvalitetnega
               dela na tem področju.</p>
               <p>Mislim, da sem bil sedaj dovolj širok, ko sem povedal o tej dilemi, in bom s tem
               potem tudi nehal. Ampak, če se pogovarjam samo o tem zakonu, potem mislim, da je bilo
               v uvodu dovolj povedano - za zakon, ki ima samo 7 členov. Če pa hočemo odpirati
               celotno razpravo, ki je pa bila na odboru, potem pa seveda je to razprava, ki bo pač
               vodila v to, da se lahko ure in ure o tem pogovarjamo. Je bilo pa tukaj sedaj že kot
               predhodnica izrečeno dosti ocen s strani poslancev, ki verjetno niso bile resne, ki
               jih je pač neko povedal iz svojega lastnega prepričanja, kako gleda na te stvari.
               Uradne ocene in pa uradno - nekako temu, kar je Jakič govoril - je treba pa povedati
               to, da se na podlagi filmskega sklada filmska reč v Sloveniji razvija, ampak bi
               morali pri tem razvoju gledati z vsemi efekti, ne pa samo na ta efekt, kaj bo dala
               televizija, kaj bo dala država, ampak je treba te stvari pogledati širše. In zato,
               gospod državni sekretar, vam polagam na srce, da boste to obljubo, ki ste jo dali na
               odboru, držali in da bomo v jeseni lahko kvalitetno razpravo odprli o nekem krovnem
               zakonu o filmskem skladu in da si kot Slovenci tudi zagotovimo dostojne pogoje; in da
               se to, kar sprejmemo, tudi izvaja v taki meri, da vsak, kdor bo za kaj zadolžen, da
               bo tudi za to odgovarjal. Ne pa, da bo samo vedno se vsa debata osredotočila na to,
               kaj daje državni zbor, kaj dajejo ti viri, ki so neizčrpni, ne pa, kaj smo sami
               naredili za to, da bi bilo delovanje tega filmskega sklada boljše.</p>
               <p>Jaz se, spoštovana predsedujoča, ne bom več oglašal, ampak te dileme in vse, kar je
               bilo povedano - tam pravim, da je razprava trajala več ur, ob zakonu s sedmimi členi
               - terjajo pač to, da bi to točko dnevnega reda morali spremeniti in bi potem
               ocenjevali filmsko dejavnost v Republiki Sloveniji, ne pa spremembe in dopolnitve
               zakona o filmskem skladu Republike Slovenije.</p>
            </sp>
            <sp xml:id="SDZ3-Redna-07-2001-07-06.sp85">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker ne želi nihče več razpravljati, zaključujem splošno razpravo.</p>
               <p>Prehajamo na <title>drugo obravnavo </title>, to je na razpravo ter odločanje o
               posameznih členih predloga zakona. Zboru predlagam, da skladno z drugo alineo 189.
               člena poslovnika po končani razpravi in glasovanju o amandmajih in členih, razpravlja
               in glasuje skupaj o preostalih členih, h katerim niso bili vloženi amandmaji.
               Predlagani sklep ne bo sprejet, če mu bo nasprotovala najmanj ena tretjina navzočih
               poslancev.</p>
               <p>Glasujemo! Žal prvič nismo uspeli opraviti veljavnega glasovanja. Vljudno prosim
               kolege in kolegice, ki so v bližini, da se nam pridružijo.</p>
               <p>Drugič, torej, glasujemo o predlogu sklepa, ki sem ga prej predstavila. Glasujmo! Ko
               smo se zdaj prešteli, nas je v dvorani zadosti. Poskušala bom še enkrat in še enkrat
               opozoriti, da s pritiskom na enega izmed gumbov vendarle zagotovimo veljavno
               odločanje. Drugič, torej, glasujemo o predlogu sklepa! Žal ni uspelo. V skladu s
               poslovnikom bomo nadaljevali z delom ob 12.35.</p>
               <p>(Seja je bila prekinjena ob 12.24 uri in se je nadaljevala ob 12.37 uri.)</p>
            </sp>
            <sp xml:id="SDZ3-Redna-07-2001-07-06.sp86">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovani, spoštovane! S tretjim glasovanjem o predlogu sklepa, da skladno z drugo
               alineo 189. člena poslovnika po končani razpravi in glasovanju o amandmajih in členih
               razpravljamo in glasujemo skupaj o preostalih členih, h katerim niso bili vloženi
               amandmaji, bomo tretjič ugotavljali navzočnost v dvorani. Zato vas lepo prosim, da s
               pritiskom na enega izmedgumbov omogočate veljavno tretje glasovanje o predlogu
               sklepa. Glasujmo! Navzočih je 51 poslank in poslancev. Za je glasovalo 44, proti
               nihče.</p>
               <p>(Za je glasovalo 44.) (Proti nihče.)</p>
               <p>Ugotavljam, da je predlog sprejet.</p>
               <p>Prehajamo na razpravo o posameznih členih in vloženih amandmajih. Razpravo bomo
               vodili na podlagi pregleda amandmajev z dne 29.6.2001. V razpravo in odločanje dajem
               1. člen in amandma k temu členu, katerega predlagatelj je odbor za kulturo, šolstvo,
               mladino, znanost in šport. Vlada amandmaju ne nasprotuje. Želi kdo razpravljati? Ker
               ne, prehajamo na odločanje. Glasujemo! Navzočih je 51 poslank in poslancev. Za je
               glasovalo 46, proti nihče.</p>
               <p>(Za je glasovalo 46.) (Proti nihče.)</p>
               <p>Ugotavljam, da je amandma sprejet.</p>
               <p>Odločamo še o členu v celoti. Glasujmo! Navzočih je 49 poslank in poslancev. Za je
               glasovalo 46, proti nihče.</p>
               <p>(Za je glasovalo 46.) (Proti nihče.)</p>
               <p>Ugotavljam, da je člen sprejet.</p>
               <p>Prehajamo na razpravo in odločanje o 3. členu in amandmaju k temu členu, katerega
               predlagatelj je odbor. Vlada amandmaju nasprotuje. Želi kdo razpravljati? Ker ne,
               prehajamo na odločanje. Glasujmo! Navzočih je 46 poslank in poslancev. Za je
               glasovalo 14, proti 27.</p>
               <p>(Za je glasovalo 14.) (Proti 27.)</p>
               <p>Ugotavljam, da amandma ni bil sprejet.</p>
               <p>Odločamo še o 3. členu v celoti. Glasujemo! Navzočih je 47 poslank in poslancev. Za
               je glasovalo 32, proti 9.</p>
               <p>(Za je glasovalo 32.) (Proti 9.)</p>
               <p>Ugotavljam, da je 3. člen sprejet.</p>
               <p>Prehajamo na razpravo in odločanje o 4. členu in dveh amandmajih k temu členu.
               Predlagateljica prvega je vlada, z opombo, da v kolikor bo sprejet amandma pod 1, je
               amandma pod zaporedno številko 2 brezpredmeten. Predlagatelj le-tega je odbor. Želi
               kdo razpravljati? Ker ne, prehajamo na odločanje. Najprej o amandmaju pod zaporedno
               številko 1. Glasujemo! Navzočih je 51 poslank in poslancev. Za je glasovalo 37, proti
               11.</p>
               <p>(Za je glasovalo 37.) (Proti 11.)</p>
               <p>Ugotavljam, da je amandma pod 1 sprejet, zato je postal amandma pod 2
               brezpredmeten.</p>
               <p>Odločamo še o 4. členu v celoti. Glasujemo. Žal nismo uspeli opraviti uspešnega
               glasovanja. Glede na to, da nas je v dvorani toliko, da sklepčni zagotovo smo, vas
               vljudno prosim za malo pozornosti. Glasujemo o členu v celoti, drugič. Glasujemo.
               Navzočih je 49 poslank in poslancev. Za je glasovalo 36, proti 4.</p>
               <p>(Za je glasovalo 36.) (Proti 4.)</p>
               <p>Ugotavljam, da je člen v celoti sprejet.</p>
               <p>Prehajamo na razpravo o preostalih členih, h katerim niso bili vloženi amandmaji.
               Želi kdo besedo? Ker ne, prehajamo na odločanje o preostalih členih, h katerim niso
               bili vloženi amandmaji. Glasujemo. Navzočih je 50 poslank in poslancev. Za je
               glasovalo 43, proti nihče.</p>
               <p>(Za je glasovalo 43.) (Proti nihče.)</p>
               <p>Ugotavljam, da so preostali členi sprejeti.</p>
               <p>Prehajamo na razpravo o naslovu zakona. Želi kdo razpravljati? Ker ne, prehajamo na
               odločanje o naslovu zakona. Glasujemo. Navzočih je 49 poslank in poslancev. Za je
               glasovalo 43, proti nihče.</p>
               <p>(Za je glasovalo 43.) (Proti nihče.)</p>
               <p>Ugotavljam, da je naslov sprejet.</p>
               <p>Prehajamo na <title>tretjo obravnavo</title> predloga zakona. Ugotavljam, da so bili k
               predlogu zakona v drugi obravnavi sprejeti amandmaji k členoma 1 in 4. Če želijo k
               tema členoma kvalificirani predlagatelji vložiti amandma, prosim, da to storijo, pred
               tem pa sprašujem, ali želi kdo razpravljati o predlogu zakona v celoti. Ker ne,
               prehajamo na odločanje o zakonu v celoti, pred tem pa sprašujem sekretariat, ali je
               morebiti prišlo do neusklajenosti. (Ni.) hvala lepa. Prehajamo torej na odločanje o
               zakonu v celoti. Glasujemo. Navzočih je 48 poslank in poslancev. Za je glasovalo 39,
               proti 1.</p>
               <p>(Za je glasovalo 39.) (Proti 1.)</p>
               <p>Ugotavljam, da je zakon v celoti sprejet.</p>
               <p>V zvezi s tem zakonom imamo tudi dva predloga dodatnih sklepov, ki se nahajata tudi
               na pregledu amandmajev, in sicer na strani 3 pregleda amandmajev. Predlagateljica
               prvega predloga je poslanska skupina Socialdemokratske stranke Slovenije,
               predlagatelj drugega pa je poslanec Samo Bevk. O teh dveh predlogih dodatnih sklepov
               odpiram razpravo. Gospod Bevk, izvolite.</p>
            </sp>
            <sp xml:id="SDZ3-Redna-07-2001-07-06.sp87">

               <speaker>SAMO BEVK:</speaker>

               <p>Kot je napovedala kolegica Silva Črnugljeva, je poslanska skupina Združene liste
               socialnih demokratov podprla zakon o filmskem skladu. Kljub temu pa smo predlagali
               tudi dodatni sklep, ki se glasi: "Državni zbor predlaga vladi Republike Slovenije, da
               do januarja 2002 pripravi celovit predlog zakona o filmskem skladu Republike
               Slovenije in predlog krovnega zakona o kinematografiji, ki bo uredil odnose v celotni
               verigi te dejavnosti." Podobna je dikcija sklepa, ki ga predlaga poslanska skupina
               Socialdemokratske stranke. Katerikoli sklep bo sprejet, bo zavezoval vlado Republike
               Slovenije in pristojno ministrstvo za kulturo, da vprašanje filmske umetnosti
               oziroma, bolje rečeno, slovenske kinematografije reši celovito.</p>
               <p>V slovenskem filmu ne gre za posamezna nerešena vprašanja, kot je na posvetu v
               državnem svetu Republike Slovenije dejal režiser Metod Pevec, temveč za nerešeno
               celoto. Država se ne more in ne sme izogniti vprašanjem in pričakovanjem, ki jih pred
               nas postavljajo slovenski filmski ustvarjalci in ljubitelji filmske umetnosti.</p>
               <p>Zato na koncu želim, da bi vsaj enega od teh dveh sklepov državni zbor podprl. Hvala
               lepa.</p>
            </sp>
            <sp xml:id="SDZ3-Redna-07-2001-07-06.sp88">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Spoštovani, dovolite samo še dodatno pojasnilo. Besedilo, ki se nahaja
               pod opombami, je napačno umeščeno in spada pod predlog dodatnega sklepa, ki se nahaja
               pod zaporedno številko 2, to je torej predlog dodatnega sklepa poslanca Bevka, zaradi
               tega, ker je predlog dodatnega sklepa pod zaporedno številko 2 širši in zajema
               ureditev predloga dveh zakonov, to je zakona o filmskem skladu in predloga krovnega
               zakona; predlog dodatnega sklepa, ki je pod zaporedno številko 1 in ki ga je
               predlagala poslanska skupina Socialdemokratske stranke, pa se nanaša samo na krovni
               zakon.</p>
               <p>Gospod Cimperman, izvolite.</p>
            </sp>
            <sp xml:id="SDZ3-Redna-07-2001-07-06.sp89">

               <speaker>JANEZ CIMPERMAN:</speaker>

               <p>Hvala za besedo. Umikamo svoj amandma.</p>
            </sp>
            <sp xml:id="SDZ3-Redna-07-2001-07-06.sp90">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Se pravi, predlog dodatnega sklepa, ki se nahaja pod zaporedno številko
               1, je umaknjen. Po razpravi bomo opravili glasovanje o predlogu sklepa pod zaporedno
               številko 2.</p>
               <p>Gospod Zorko, izvolite.</p>
            </sp>
            <sp xml:id="SDZ3-Redna-07-2001-07-06.sp91">

               <speaker>BOŽIDAR ZORKO:</speaker>

               <p>Hvala lepa. Torej, na odboru je bilo dosti govora o tem celovitem urejanju področja
               filmske dejavnosti v Sloveniji. Menimo, da z današnjim sprejetjem zakona oziroma
               dopolnitev zakona o filmskem skladu in s spremembami, ki jih bo vlada sprejela, s
               spremembami ustanovitvenega akta, je delovanje filmskega sklada dovolj dobro urejeno
               ali dovolj dobra osnova, pravna osnova, pravni okvir za to, da bi filmski sklad v
               bodoče še bolj koristno ali pa bolje deloval v korist slovenskega filma. Res pa je,
               da mnoge stvari v slovenski kinematografiji niso celovito urejene. Namreč, slovenski
               filmski sklad je samo en del celotne verige v produkciji ali pa v nastajanju
               slovenskega filma, zato se zavedamo, da je treba celovito to področje urediti.</p>
               <p>In ker je v tekstu tega predloga dodatnega sklepa, da bi ponovno do jeseni proučili
               tudi zakon, celovit zakon o filmskem skladu, če dovolite, vam predlagam, da se mi
               zavežemo oziroma da nas zavežete, zavezali smo se pa pravzaprav že tudi sami v vseh
               dosedanjih razpravah, da pripravimo predlog zakona o celovitem urejanju slovenske
               filmske produkcije. Menimo pa, da dodatni posegi v zakon o filmskem skladu verjetno
               ne bodo potrebni, ker s temi spremembami bo samo to, samo ta en del področja, dovolj
               dobro urejen. Hvala lepa.</p>
            </sp>
            <sp xml:id="SDZ3-Redna-07-2001-07-06.sp92">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Takoj dobite besedo, gospa Majda Širca, potem se je javil gospod Jakič.
               Zdaj, da samo ta nesporazum odpravimo. Če sem prav razumela, ste podprli dodatni
               predlog sklepa, ki se nahaja pod številko 1 in katerega predlagateljica je poslanska
               skupina Socialdemokratska stranka, ki pravi, da se do konca letošnjega leta pripravi
               nov zakon, ki bo področje kinematografije celovito uredil. Gospod Cimperman, vi pa
               ste rekli, da le - tega umikate.</p>
            </sp>
            <sp xml:id="SDZ3-Redna-07-2001-07-06.sp93">

               <speaker>JANEZ CIMPERMAN:</speaker>

               <p>V tem primeru ga ne umikamo, ga vračamo nazaj.</p>
            </sp>
            <sp xml:id="SDZ3-Redna-07-2001-07-06.sp94">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. To pomeni, da ponovno imamo dodatni predlog sklepa pod 1. Gospod Zorko
               mu je dal podporo. Gospa Majda Širca, izvolite.</p>
            </sp>
            <sp xml:id="SDZ3-Redna-07-2001-07-06.sp95">

               <speaker>MAJDA ŠIRCA:</speaker>

               <p>Hvala lepa. Z dodatno pripombo predstavnika vlade, opozarjam, da se soočamo z - ne
               bom rekla velikim, ampak zagotovo neprijetnim dejstvom, da vse, kar je vlada do sedaj
               obljubljala, na nek način, umika. Državni sekretar pravi, da je zakon o filmskem
               skladu, kot smo ga zdaj pravzaprav skoraj že izglasovali, povsem dobra osnova za
               delovanje filmske produkcije oziroma kinematografije na Slovenskem v smislu
               produkcije. To pa je nesporazum. V soočenju z vsem tistim pogovarjanjem in vsem
               tistim sklepom pravzaprav in intencam odbora za kulturo, ki je navajal vendarle vlado
               oziroma želel, da vlada predoči boljše rešitve, kot so bile predočene v tistem
               trenutku, ko jih je odbor zavrnil. To pa velja iskati znotraj zakona o filmskem
               skladu; vprašanje, če znotraj krovnega zakona o kinematografiji.</p>
               <p>Gospod Moge je v predhodni razlagi 9. člena zakona o filmskem skladu povsem jasno
               nakazal, iz katerih sredstev se filmski sklad napaja po sedaj določenih osnovah. Se
               pravi: iz državnega proračuna, iz naslova sodelovanja iz mednarodnih organizacij, iz
               dotacij, daril in drugih virov. Ampak vendarle! Rešitve, katere po tihem pričakujemo
               oziroma ki smo jih tudi naložili, ne gredo zgolj v te alinee, temveč gredo v tiste
               rešitve, ki so primerljive s prakso, ki ima večji rok trajanja kot v Sloveniji v
               drugih državah. To so pa rešitve, ki iščejo na nek način tudi bolj trdno sodelovanje
               s televizijo, čemur smo seveda danes z dodatnim amandmajem vsaj osnovo dajali, ki
               iščejo rešitve tudi v možnostih, tako mogoče bančnih garancij v okviru eventualnih -
               tudi davčnih - olajšav, v okviru boljših rešitev, kot smo jih bili deležni pri prvi
               obravnavi na davek oziroma takso na kino vstopnice. To so tudi rešitve, ki izhajajo
               tudi iz določenega lahko obdavčevanja distribucijskih kopij - seveda ne na način, kot
               je bilo takrat v tako imenovanem Šeligovem zakonu. Tukaj so rezerve. Ampak te rezerve
               gre iskati znotraj rešitve zakona o filmskem skladu, ne pa o kinematografiji, ki bo
               lahko reševal vprašanje tudi reproduktivne in ostale kinematografske dejavnosti od
               distribucije, od začetka do konca - se pravi, do eksploatacije. V tem smislu hočem
               poudariti, da velja ... Absolutno se resno, mogoče bolj kot kdajkoli prej - tudi
               dodatna sklepa. Jaz sem se sicer nagibala k prvemu sklepu, ki ne definira, kateri je
               ta zakon: ali je zakon o filmskemskladu oziroma zakon o kinematografiji, kot k
               drugemu sklepu, ki ga je predlagal prvopodpisani Samo Bevk oziroma Samo Bevk, zaradi
               tega, ker drugi govori o dveh zakonih in nas obvezuje, da se v bodoče soočamo z dvema
               zakonoma.</p>
               <p>Skratka, zakon o filmskem skladu in o kinematografiji; kar je vprašanje, če bo
               seveda vlada, ki se zavezuje, da bo raziskovala in proučevala, prišla do tega
               zaključka. Najbrž predpostavljam, da ne bo prišla, kot poznam potrebe. Hvala.</p>
            </sp>
            <sp xml:id="SDZ3-Redna-07-2001-07-06.sp96">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Jakič, izvolite. Potem gospod Zorko.</p>
            </sp>
            <sp xml:id="SDZ3-Redna-07-2001-07-06.sp97">

               <speaker>ROMAN JAKIČ:</speaker>

               <p>Hvala za besedo. Moram reči, da sem bil tudi presenečen, ko sem poslušal državnega
               sekretarja; ne samo to, o čemer je kolegica Širca zdaj govorila, ampak državni
               sekretar je govoril o proučitvi. V teh sklepih ne govorimo o proučitvi - da se
               prouči, ali pride do sprememb -, ampak se govori o pripravi novega krovnega zakona.
               Tako opozarjam državnega sekretarja, da ne bi seveda ta informacija šla narobna, da
               državni zbor poziva vlado, da pripravi v letošnjem letu krovni zakon, ker ga nujno ta
               država potrebuje. Osebno moram reči, da je ta dilema: en zakon, dva zakona, je umetna
               dilema in bo seveda predlagatelj sam prišel s predlogom, če smo se že sklicevali na
               ureditev v Evropski uniji. Naj vam povem,da se v Evropski uniji problematika ureja
               celovito; se pravi, da se govori o avdiovizualni problematiki, ki upošteva tako film
               kot seveda tudi televizijo in je tudi krovni. Mi smo si našli svoj model. Ampak zato
               bi dal več prostih rok vladi v tej smeri, da bi podprl prvi predlog, predlog
               Socialdemokratske stranke, ker menim, da je širši in daje več možnosti. Ampak še
               enkrat poudarjam, državni sekretar, ne govorimo o tem, da bo zdaj vlada zopet
               proučevala, ker po moje tudi na osnovi - ne, današnje diskusije, predvsem na osnovi
               diskusije, ki je bila v matičnem delovnem telesu. Upam, da je vladi zdaj pa že jasno,
               da mora krovni zakon biti pripravljen v letošnjem letu.</p>
            </sp>
            <sp xml:id="SDZ3-Redna-07-2001-07-06.sp98">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Zorko, izvolite.</p>
            </sp>
            <sp xml:id="SDZ3-Redna-07-2001-07-06.sp99">

               <speaker>BOŽIDAR ZORKO:</speaker>

               <p>Samo, da ne bo nekega osnovnega nesporazuma, ker se dostikrat nekako zamenjuje krovni
               zakon ali zakon, ki naj bi celovito urejal filmsko področje, z delovanjem filmskega
               sklada. Trdim samo, da zakon o filmskem skladu ureja samo delovanje enega segmenta
               celotne produkcije, in to je delovanje filmskega sklada. Res, da je to izjemno
               pomemben, če že ne najpomembnejši segment, ampak če hočemo celovito urediti področje
               filma, pritegniti tudi kakšne druge vire izven filmskega sklada ali izven proračuna,
               potem je treba narediti zakon, ki bo govoril še o čem drugem, ne pa samo o filmskem
               skladu. Filmski sklad je proračunski sklad in karkoli se počenja v okviru filmskega
               sklada, se počenja prek integralnega proračuna. Ta zadeva ima pa seveda svoje
               zakonitosti in svoje logike.</p>
               <p>Če se bo pokazala potreba, da se tudi filmski sklad enkrat v bodočnosti, bližnji
               bodočnosti, še dodatno spremeni - ne nasprotujemo temu. Menimo pa, da je ta trenutek
               seveda potreba, da ostala področja nekako integralno poskušamo povezati skupaj s
               filmskim skladom v nekem integralnem zakonu.</p>
               <p>Kakšen bo tekst: ali prouči ali ne - seveda, lahko sprejmete zavezo, konec koncev
               boste vi sprejeli tekst, tak ali drugačen. Ampak hotel sem poudariti, da s
               spremembami, ki ste jih danes sprejeli, in s spremembami, ki jih bo vlada predvidoma
               sprejela prihodnji teden, s spremembami ustanovitvenega akta, menimo, da so dane
               možnosti, da filmski sklad kot eden pomembnih segmentov postopoma začne bolje
               delovati, kot je deloval do zdaj. Seveda pa druge stvari ostajajo resnično še odprte
               in jih je treba urediti. Hvala lepa.</p>
            </sp>
            <sp xml:id="SDZ3-Redna-07-2001-07-06.sp100">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker ne želi nihče več razpravljati, prehajamo na odločanje. Izvolite,
               gospod Partljič. Se opravičujem, ker sem vas spregledala.</p>
            </sp>
            <sp xml:id="SDZ3-Redna-07-2001-07-06.sp101">

               <speaker>ANTON (TONE) PARTLJIČ:</speaker>

               <p>Mislim, da je zdaj diskusija pokazala, da bo morda treba v prihodnje proučiti, ko bo
               zaživelo tudi to, kar smo danes sprejeli.</p>
               <p>Moram pa takole kolegom reči, da me je zmeraj malo strah, kadar se v kaki umetniški
               veji govori o celoviti ureditvi stvari. Življenje, hvala bogu, ni tako, da se ga
               celovito zajeti, kaj šele vprašanje ustvarjanja in vsega skupaj. Tako meni te
               formulacije niso tako zelo ljube, nima pa to veze s tem, kako bom glasoval.</p>
            </sp>
            <sp xml:id="SDZ3-Redna-07-2001-07-06.sp102">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Zdaj res ne želi nihče več razpravljati, zato prehajamo na
               glasovanje.</p>
               <p>Najprej bomo glasovali o predlogu dodatnega sklepa, ki ga je predlagal gospod Samo
               Bevk. Če bo ta sprejet, bo amandma pod zaporedno številko 1 brezpredmeten. Glasujemo.
               Navzočih je 48 poslank in poslancev. Za je glasovalo 17, proti 26.</p>
               <p>(Za je glasovalo 17.) (Proti 26.)</p>
               <p>Ugotavljam, da predlog dodatnega sklepa predlagatelja Bevka ni bil sprejet.</p>
               <p>Odločamo še o predlogu dodatnega sklepa, katerega predlagatelj je poslanska skupina
               SDS. Glasujmo! Žal glasovanje ni bilo veljavno. V dvorani nas je bilo zadosti. Drugič
               glasujemo o predlogu dodatnega sklepa poslanske skupine SDS. Glasujmo! Navzočih je 49
               poslank in poslancev. Za je glasovalo 44, proti nihče.</p>
               <p>(Za je glasovalo 44.) (Proti nihče.)</p>
               <p>Ugotavljam, da je predlagani dodatni sklep sprejet.</p>
               <p>S tem zaključujem to točko dnevnega reda. Predstavniku vlade se zahvaljujem za
               sodelovanje. Gospod Jerovšek, izvolite.</p>
            </sp>
            <sp xml:id="SDZ3-Redna-07-2001-07-06.sp103">

               <speaker>JOŽEF JEROVŠEK:</speaker>

               <p>Hvala lepa, gospa podpredsednica. Na podlagi 70. člena proceduralno protestiram
               sedaj o zaključku te točke zato, ker ste mi s kršenjem poslovnika vzeli besedo. Moram
               opozoriti, da je zaenkrat še tu veljaven sedanji poslovnik. Vi pa se ravnate po
               tistem poslovniku, za katerega smatrate, da je že sprejet in da je treba opozicijo na
               vsak način utišati. Namreč, dovolili ste si tudi, da ste mi gledali v glavo, kaj bom
               jaz odgovoril, ko še besede nisem dobil. 70. člen mi daje absolutno pravico do
               replike‚ na navedbe, ki jih je gospod Jakič, ki so bile po mojem mnenju v velikem
               delu netočne.</p>
               <p>Namreč, moram tudi protestirati zaradi tega, ker se stalno potem zgodi manipulacija,
               da tudi v časopisu zapišejo "mu ni bila dana beseda, ker ni govoril o vprašanju, ki
               je bilo na dnevnem redu". Ne bodo napisali, da je gospod Jakič govoril o prevelikem
               proračunu atletske zveze in bi ga vi morali takrat ustaviti, ampak bodo zapisali, da
               Jerovšek ni dobil besede. Ampak, ker se taka rešitev ni zgodila prvič, ampak že
               tretjič, jaz ne morem odgovarjati, kaj koalicijski poslanci govorijo, če jih je treba
               popraviti, jih bom popravil, dokler je tak poslovnik.</p>
               <p>Jaz upam, da ste spoznali svojo napako in da boste zmogli toliko moči, da se boste
               opravičili za to kršitev poslovnika, ki mi je bila povzročena. Hvala lepa.</p>
            </sp>
            <sp xml:id="SDZ3-Redna-07-2001-07-06.sp104">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Jerovšek, opravičujem se vam. V delu, v katerem imava skupno
               težavo, da pojem replike razlagava vsak drugače.</p>
               <p>Nadaljujemo z <title>38. TOČKO DNEVNEGA REDA, TO JE PRVO OBRAVNAVO PREDLOGA ZAKONA O
                  INVESTICIJSKIH SKLADIH IN DRUŽBAH ZA UPRAVLJANJE</title>
               </p>
         

               <p>. Predlog zakona je v obravnavo zboru predložila vlada Republike Slovenije. Želi
               predstavnik vlade besedo? Gospod državni sekretar Darko Tolar, izvolite. Lahko greste
               na govornico, gospod Tolar.</p>
            </sp>
            <sp xml:id="SDZ3-Redna-07-2001-07-06.sp105">

               <speaker>MAG. DARKO TOLAR:</speaker>

               <p>Spoštovane poslanke, spoštovani poslanci. Predlog zakona o investicijskih skladih in
               družbah za upravljanje, predstavlja zadnji zakonski temelj za zaokroženo zakonodajo s
               področja slovenskega finančnega sistema na področju trga kapitala: primarnega kakor
               tudi sekundarnega. Zakon temelji na ustrezni zakonodaji v Evropski skupnosti, točneje
               na direktivi o investicijskih skladih in na vseh popravkih in dopolnitvah te
               direktiva, ki so bile v Evropski skupnosti sprejete.</p>
               <p>Zakon omogoča zbiranje prihrankov in nalaganje zbranih prihrankov prek kuponov ali
               delnic v investicije v gospodarstvu. Cilj tega zakona je, ustvariti trdnost in
               zanesljivost delovanja tega segmenta finančnega sistema in seveda na dolgi rok
               zaupanje vlagateljev v tovrstne naložbe in tovrstno varčevanje. Temelji na načelu
               preglednosti delovanja investicijskih skladov na načelu varnega in skrbnega
               poslovanja ter na načelu nadzora nad ravnanjem subjektov, ki profesionalno delujejo
               na tem področju v skladu z določbami zakona.</p>
               <p>Za izvedbo oziroma sama izvedba zakona ne bo zahtevala dodatnih posebnih
               proračunskih sredstev. Hvala lepa.</p>
            </sp>
            <sp xml:id="SDZ3-Redna-07-2001-07-06.sp106">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Predlog zakona je obravnaval odbor za finance in monetarno politiko kot
               matično delovno telo. Želi poročevalec predstaviti mnenje odbora o predlogu zakona?
               (Ne želi.) Želi besedo predstavnik sekretariata? (Tudi ne.) Besedo imajo predstavniki
               poslanskih skupin. V imenu poslanske skupine Združene liste socialnih demokratov bo
               predstavil stališče, gospod Miran Potrč. Izvolite.</p>
            </sp>
            <sp xml:id="SDZ3-Redna-07-2001-07-06.sp107">

               <speaker>MIRAN POTRČ:</speaker>

               <p>Hvala lepa. Spoštovane kolegice in kolegi, spoštovana gospa podpredsednica.</p>
               <p>Zakon o investicijskih skladih in družbah za upravljanje ima mnogo členov, zelo
               skopo pa so opredeljeni razlogi za njegovo sprejetje in tudi obrazložitev zakona.
               Napisano je, da gre za uskladitev zakona z mednarodno primerljivimi rešitvami, s
               čemer soglašamo in zato tudi zakon podpiramo.</p>
               <p>Rad bi pa uvodoma poudaril, da posebej soglašamo tudi z opredelitvijo, da je eno od
               pomembnih načel tega zakona, tudi načelo varnega in skrbnega poslovanja. Vse osebe,
               ki profesionalno opravljajo storitve v zvezi z upravljanjem investicijskih skladov,
               torej tudi družbe za upravljanje, morajo storitve opravljati v interesu vlagateljev.
               To je pomembno, to je nesporno; tako naj bi veljalo, vsaj po našem mnenju, tudi že
               doslej. Vendar se je treba vprašati, ali je bilo res tako posebej, ker so nas tudi
               leta 1994, ko smo sprejemali sedaj še veljavni zakon o skladih in družbah za
               upravljanje, prepričevali na enak način - da bo zakon dobro uredil vsa vprašanja in
               da prevzemamo, pač, svetovno prakso na tem področju.</p>
               <p>Sedaj se pa ne poudarja in ne opozarja, da z novim predlogom zakona veljavni zakon o
               investicijskih skladih in družbah za upravljanje, ki smo ga sprejeli leta 1994,
               razveljavljamo, in kako so doslej po veljavnem zakonu poslovale in delovale posebne
               investicijske družbe, ki so zbirale tudi certifikate državljanov po zakonu o
               lastninjenju. Z zakonom, ki ga danes sprejemamo v prvi obravnavi, se zahteva namreč
               tudi njihovo preoblikovanje. Nismo pa pozorni na to, ali in kako se rešujejo
               vprašanja, ki so doslej bila v zvezi z njihovim poslovanjem odprta.</p>
               <p>Zato se mi zdi, da je prav, da ob tem zakonu govorimo tudi o stanju in delovanju na
               podlagi veljavnega zakona, tako pooblaščenih investicijskih družb kot tudi družb za
               upravljanje, posebej zato, ker niti vlada niti dosedanja razprava v državnem zboru na
               to posebej nista opozorili.</p>
               <p>V imenu poslanske skupine bi na kratko govoril o treh skupinah vprašanj v zvezi s
               tem.</p>
               <p>Prvič. Pooblaščene investicijske družbe so bile neločljivi sistem lastninjenja.
               Zbrale so cca 320 milijard vrednosti lastniških certifikatov, v njih je certifikate
               vložilo prek milijon 200 tisoč državljank in državljanov. Mnogi brez pooblaščenih
               investicijskih družb ne bi imeli možnosti kamorkoli vložiti svoje certifikate. Vedeti
               je namreč treba, da upokojenci, zaposleni v državni upravi, v javnih zavodih in mnogi
               drugi niso mogli, tudi če bi želeli, certifikatov vlagati v podjetja. Zato govoriti o
               tem, da so imeli imetniki certifikatov možnost kakršnekoli izbire, ni v celoti
               objektivno; malenkost izbire je bilo, ampak malo. Ti lastniki certifikatov, ki niso
               mogli vlagati v svoja podjetja, so lahko namreč sodelovali le v javni prodaji delnic,
               ki so jo razpisovala podjetja. Iz poročil o lastninjenju pa je razvidno, da je bilo
               razpisane javne prodaje v podjetjih le za približno četrtino vrednosti zbranih
               certifikatov, in torej če bi vsi šli tudi v javno prodajo, bi na koncu še vedno tri
               četrtine certifikatov ostalo za vlaganje v pooblaščene investicijske družbe</p>
               <p>Drugo. Kljub takšni vlogi pooblaščenih investicijskih družb in kljub obljubi po
               zakonu še do danes, osem let in pol od sprejetja zakona, država ni pokrila vse
               vrednosti lastninskih certifikatov, ki so jih zbrale pooblaščene investicijske
               družbe. Še vedno ni zagotovljene cca četrtine vrednosti premoženja, potrebnega za
               zagotovitev protivrednosti zbranih certifikatov. Na to v Združeni listi socialnih
               demokratov - ne trdim, da edini - opozarjamo že dalj časa. Na naš predlog je bil v
               jeseni leta 1996 sprejet celo zakon, ki je obvezal vlado, da do 31.12.1997 zapolni
               privatizacijski primanjkljaj. Kasneje je bilo določenih še nekaj rokov, zadnji
               zakonski rok je zapadel 12. januarja 2000, se pravi tudi že pred skoraj letom in pol,
               zapadel pa je tudi že rok, ki smo skupaj dogovorili v koalicijski pogodbi. Nismo
               prenehali z našimi opozorili, ampak zaenkrat je treba priznati, da posebej uspešni
               nismo bili. Ne trdim, da je za tako stanje kriva samo vlada, morda so krivi tudi v
               družbah za upravljanje in njihovi lastniki, vendar problem ni rešen.</p>
               <p>In tretjič. V zadnjem času smo prejemali ali pa vsaj jaz sem sprejel in zaznal še
               informacijo o enem resnem problemu, to je vprašanje vrednosti delnic družb za
               upravljanje. Ugotovili smo namreč lahko, da je vrednost delnic pooblaščenih
               investicijskih družb v zadnjih letih realno padla, trdim za cca 10-krat, medtem ko se
               je v istem času vrednost delnic družb za upravljanje, torej tistih, ki so upravljali
               pooblaščene investicijske družbe, povečala najmanj za 10-krat. Imeli smo torej
               popolnoma obratno situacijo. Tisti, ki so upravljali pooblaščene investicijske
               družbe, so si povečali svoj kapital, upravljali pa so družbe tako, da se je kapital
               ali pa delnice teh, ki so vlagali, za 10-krat zmanjšal. Tisti, ki bi torej morali
               skrbeti za varno in skrbno poslovanje pooblaščenih investicijskih družb, najmanj vsaj
               za ohranjanje njihove realne vrednosti, so bogato - trdim bogato - poskrbeli zase v
               škodo imetnikov pooblaščenih investicijskih družb. Mislim, da je to nesporno. To je
               pač dejstvo, to kažejo številke, ne glede na to, ali je to prijetno ali pa je to
               grobo slišati. To je anomalija procesa lastninjenja, to - po mojem - ni sprejemljivo.</p>
               <p>Zato bi bilo prav, da izvemo, kje so razlogi, da je to bilo mogoče in kdo je to
               omogočil: ali je to omogočil zakon - torej država, vlada, ki ga je leta 1994
               predlagala in ki ga doslej nismo spremenili, da bi takšno stanje onemogočal -, ali je
               to omogočilo zlorabljanje zakona, ali karkoli drugega. Tudi če je tako stanje
               formalno zakonito - in ne bom trdil, da ni -, je po mojem nemoralno. Nemoralno je, da
               nekdo, ki skrbi za premoženje drugega, mirno gleda, kako mu to premoženje propada,
               sam pa ob tem bogati, če je to zaradi svojega ravnanja omogočala celo država, pa je
               dodatno nesprejemljivo.</p>
               <p>Zaradi tega v Združeni listi socialnih demokratov pričakujemo, da nam bodo
               predstavniki vlade dali pojasnila in odgovore, kako je doslej to bilo mogoče, kje so
               razlogi za takšno stanje, zakaj nismo pravočasno dobivali od vlade predlogov, da se
               to onemogoči ali kajdrugega. Pričakujemo, če danes to ne bo mogoče, da nam bodo dali
               to vsaj do druge obravnave zakona. Poleg tega pa bolj ali manj, bi rekel, resno in
               odločno opozarjamo na to, da bi bilo tudi ob tem zakonu prav opozoriti, da je
               privatizacijsko vrzel po mnogih obljubah treba končno zapolniti. Hvala lepa.</p>
            </sp>
            <sp xml:id="SDZ3-Redna-07-2001-07-06.sp108">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker ne želi očitno nobena poslanska skupina več predstaviti svojih
               stališč do tega zakona, dajem besedo poslankam in poslancem. Pisnih prijav k razpravi
               nisem prejela, zato je razprava morebitnih razpravljavcev omejena na 5 minut. Želi
               kdo razpravljati? Ker ne, zaključujem splošno razpravo.</p>
               <p>Prehajamo na razpravo o predlaganih sklepih in stališčih. Najprej dajem v razpravo
               prvi sklep matičnega delovnega telesa, ki se glasi - pred tem pa glede na to, da nas
               v dvorani za izvedbo veljavnega glasovanja ni zadosti, vljudno prosim kolege in
               kolegice, ki se nahajajo v bližini, da se nam pridružijo. Najprej dajem v razpravo
               prvi sklep matičnega delovnega telesa, ki se glasi: "Predlog zakona o investicijskih
               skladih in družbah za upravljanje, prva obravnava, je primerna podlaga za pripravo
               predloga zakona za drugo obravnavo."</p>
               <p>Želi o predlaganem sklepu kdo razpravljati? (Ne želi.) Zaključujem razpravo.</p>
               <p>Prehajamo na odločanje o predlogu sklepa. Glasujemo. Žal nas v dvorani ni zadosti,
               zato v skladu s poslovnikom drugič glasujemo, zatem bomo prekinili za deset minut.</p>
               <p>Drugič glasujemo. Navzočih nas je 43, kar pomeni, da ne moremo veljavno
               odločati.</p>
               <p>Tretjič bomo glasovali o predlogu sklepa ob 13.31 uri.</p>
               <p>(Seja je bila prekinjena ob 13.20 uri in se je nadaljevala ob 13.31 uri.)</p>
            </sp>
            <sp xml:id="SDZ3-Redna-07-2001-07-06.sp109">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovani, tretjič bomo glasovali o sklepu z naslednjo vsebino: "Predlog zakona o
               investicijskih skladih in družbah za upravljanje, prva obravnava, je primerna podlaga
               za pripravo predloga zakona za drugo obravnavo."</p>
               <p>O predlogu sklepa odločamo tretjič. Glasujemo. Navzočih je 50 poslank in poslancev.
               Za je glasovalo 44, proti nihče.</p>
               <p>(Za je glasovalo 44.) (Proti nihče.)</p>
               <p>Ugotavljam, da je predlagani sklep sprejet.</p>
               <p>Prehajamo na razpravo o stališčih, ki jih je pripravilo matično delovno telo in so
               zapisana v poročilu delovnega telesa, kot tudi na razpravo o dopolnjevalnem stališču,
               ki ga je vložil poslanec Miran Potrč; najprej bomo odločali o slednjem, nato pa še o
               dveh predlogih dodatnih sklepov. Kdo želi besedo? (Nihče.)</p>
               <p>Prehajamo na odločanje o dopolnjevalnem predlogu, ki ga je vložil gospod Miran
               Potrč. Glasujemo. Navzočih je 50 poslank in poslancev. Za je glasovalo 42, proti
               2.</p>
               <p>(Za je glasovalo 42.) (Proti 2.)</p>
               <p>Ugotavljam, da je predlog dopolnjevalnega stališča sprejet.</p>
               <p>Prehajamo še na odločanje o predlogu stališč matičnega delovnega telesa. Glasujemo.
               Navzočih je 48 poslank in poslancev. Za je glasovalo 42, proti nihče.</p>
               <p>(Za je glasovalo 42.) (Proti nihče.)</p>
               <p>Ugotavljam, da so predlagana stališča v celoti sprejeta.</p>
               <p>V zvezi s tem zakonom je gospod Miran Potrč vložil tudi predlog dveh dodatnih
               sklepov. Želi o tem kdo razpravljati? (Ne želi.) Zaključujem razpravo.</p>
               <p>Prehajamo na odločanje o obeh predlaganih dodatnih sklepih. Glasujemo. Navzočih je
               51 poslank in poslancev. Za je glasovalo 46, proti nihče.</p>
               <p>(Za je glasovalo 46.) (Proti nihče.)</p>
               <p>Ugotavljam, da sta oba predlagana dodatna sklepa sprejeta.</p>
               <p>S tem zaključujem to točko dnevnega reda.</p>
               <p>Prehajamo na <title>39. TOČKO DNEVNEGA REDA - PREDLOG ZAKONA O SPREMEMBAH IN
                  DOPOLNITVAH ZAKONA O BANČNIŠTVU, SKRAJŠANI POSTOPEK. </title>
               </p>
               <p>Predlog zakona je v obravnavo zboru predložila vlada Republike Slovenije. Želi
               predstavnik vlade besedo? Gospod državni sekretar, gospod Tolar, izvolite.</p>
            </sp>
            <sp xml:id="SDZ3-Redna-07-2001-07-06.sp110">

               <speaker>MAG. DARKO TOLAR:</speaker>

               <p>Spoštovane poslanke, spoštovani poslanci! Predlog sprememb in dopolnitev zakona o
               bančništvu temelji na treh temeljih, in sicer na dopolnitvi zakona o bančništvu in
               njegovi uskladitvi s konsolidirano direktivo Evropske skupnosti za področje
               bančništva, ki je bila sprejeta sredi lanskega leta, in v nadaljevanju tudi z dodatno
               direktivo št. 28, ki obravnava položaj, mesto in pa tudi določilo v zvezi z vse
               hitrejše se razvijajočim elektronskim denarjem. Drugi temelj so manjše dopolnitve
               ureditve, ki so se pokazale v praksi izvajanja samega zakona, odkar je bil sprejet v
               februarju leta 1999. Tretji vir so nekateri redakcijski popravki navedenih določb.
               Načela, ki so v tem zakonu vsebovana, so načela preglednosti poslovanja bank, načelo
               varnega in skrbnega poslovanja in načelo nadzora. Tudi pri tem zakonu niso ogroženi
               dodatni proračunski viri. Hvala lepa.</p>
            </sp>
            <sp xml:id="SDZ3-Redna-07-2001-07-06.sp111">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Predlog zakona je obravnaval odbor za finance in monetarno politiko kot
               matično delovno telo. Želi poročevalec predstaviti mnenje odbora? (Ne želi.) Želi
               besedo predstavnik sekretariata? (Tudi ne.) Želijo besedo predstavniki poslanskih
               skupin? (Ne želijo.) Pisnih prijav poslank in poslancev k razpravi nisem prejela,
               zato je razprava morebitnih razpravljavcev omejena na 5 minut. Želi kdo razpravljati?
               (Ne.) Zaključujem splošno razpravo.</p>
               <p>Prehajamo na <title>drugo obravnavo </title>, to je na razpravo ter odločanje o
               posameznih členih predloga zakona. Zboru predlagam, da skladno z drugo alineo 189.
               člena poslovnika po končani razpravi in glasovanju o amandmajih - imamo samo en
               amandma - in členih razpravlja in glasuje skupaj o preostalih členih, h katerim niso
               bili vloženi amandmaji. Predlagani sklep ne bo sprejet, če mu bo nasprotovala najmanj
               tretjina navzočih poslancev. Glasujmo! Navzočih nas je 45. Ta trenutek mislim, da že
               46. Upam, da bo drugo glasovanje o predlogu sklepa veljavno. Drugič glasujemo o
               predlogu sklepa, kot sem ga predstavila. Glasujmo! Navzočih je 47 poslank in
               poslancev. Za je glasovalo 41, proti 1.</p>
               <p>(Za je glasovalo 41.) (Proti 1.)</p>
               <p>Ugotavljam, da je predlog sprejet.</p>
               <p>Prehajamo na razpravo o posameznih členih in vloženih amandmajih. Kot sem vas
               seznanila, je vložen samo en amandma, in sicer k 35. členu. Predlagatelj amandmaja je
               vlada Republike Slovenije. Želi kdo razpravljati? (Ne.) Prehajamo na odločanje o
               amandmaju k 35. členu. Glasujemo. Navzočih je 47 poslank in poslancev. Za je
               glasovalo 40, proti nihče.</p>
               <p>(Za je glasovalo 40.) (Proti nihče.)</p>
               <p>Ugotavljam, da je amandma sprejet.</p>
               <p>Odločamo še o 35. členu v celoti. Glasujemo. Žal je bilo glasovanje neveljavno. Tako
               bomo morali napravo, toliko sem poučena, da tehnična naprava, če ni vse brezhibno,
               sama označi tovrstno sporočilo. Zato ponavljamo glasovanje o 35. členu v celoti.
               Glasujemo. Navzočih je 48 poslank in poslancev. Za je glasovalo 42, proti nihče.</p>
               <p>(Za je glasovalo 42.) (Proti nihče.)</p>
               <p>Ugotavljam, da je člen v celoti sprejet.</p>
               <p>Ker smo opravili razpravo in odločanje o vloženem amandmaju, prehajamo na razpravo
               in odločanje o ostalih členih, h katerim niso bili vloženi amandmaji. Želi kdo
               besedo? (Ne.) Prehajamo na odločanje o preostalih členih. Glasujemo. Navzočih je 47
               poslank in poslancev. Za je glasovalo 42, proti nihče.</p>
               <p>(Za je glasovalo 42.) (Proti nihče.)</p>
               <p>Ugotavljam, da so preostali členi sprejeti.</p>
               <p>Prehajamo na razpravo o naslovu zakona. Želi kdo razpravljati? (Ne.) Prehajamo na
               odločanje. Glasujemo. Navzočih je 45, mislim, da nas je več, zato vljudno prosim, da
               pritisnete na enega izmed gumbov, bližamo se h koncu. Lepo vas prosim, da opravimo
               zdaj veljavno glasovanje, ker v dvorani nas je ravno toliko, kot nas je bilo pri
               prejšnjem glasovanju. Ponavljam torej drugič. Glasujemo o naslovu zakona. Glasujemo.
               Navzočih je 50 poslank in poslancev. Za je glasovalo 46, proti nihče.</p>
               <p>(Za je glasovalo 46.) (Proti nihče.)</p>
               <p>Ugotavljam, da je naslov zakona v celoti sprejet.</p>
               <p>Prehajamo na <title>tretjo obravnavo </title>predloga zakona.</p>
               <p>Ugotavljam, da je bil k predlogu zakona v drugi obravnavi sprejet amandma k 35.
               členu. Če želijo kvalificirani predlagatelji k temu členu vložiti amandma, prosim, da
               to storijo. Pred tem sprašujem, ali želi kdo razpravljati o predlogu zakona v celoti?
               (Ne želi.)</p>
               <p>Prehajamo na odločanje o zakonu v celoti. Pred tem sprašujem sekretariat, ali je
               prišlo do morebitne neskladnosti določb zakona zaradi sprejetega amandmaja? (Ni
               prišlo.) Hvala lepa.</p>
               <p>Prehajamo torej na odločanje o zakonu v celoti. Glasujemo. Navzočih je 49 poslank in
               poslancev. Za je glasovalo 42, proti nihče.</p>
               <p>(Za je glasovalo 42.) (Proti nihče.)</p>
               <p>Ugotavljam, da je predlagani zakon v celoti sprejet.</p>
               <p>S tem zaključujem to točko dnevnega reda. Predstavnikom vlade se najlepše
               zahvaljujem.</p>
               <p>Spoštovani, če dovolite, ker ni predstavnikov vlade za 40. točko dnevnega reda, samo
               še sporočilo - prosim za pozornost - na klopi ravnokar dobivate uskladitveni amandma
               k zakonu o prevozih v cestnem prometu. Prosim, če bi bili še toliko pozorni, da v
               tretji obravnavi glasujemo še o tem uskladitvenem amandmaju, in potem zaključimo za
               ta teden. Počakali bomo še kakšno sekundo, da bo uskladitveni amandma razdeljen, da
               se lahko z njim seznanite.</p>
               <p>Prehajamo torej na obravnavo <title>PREKINJENE 5. TOČKE DNEVNEGA REDA - TRETJA OBRAVNAVA PREDLOGA ZAKONA O PREVOZIH
               V CESTNEM PROMETU, HITRI POSTOPEK.</title>
               </p>
               <p>Na podlagi ugotovitve sekretariata za zakonodajo in pravne zadeve, da je zaradi
               sprejetih amandmajev porušena medsebojna skladnost določb zakona, je vlada Republike
               Slovenije predložila (kar smo zdaj dobili na klopi) dva uskladitvena amandmaja. Želi
               predstavnik vlade besedo? (Ne želi.) Predstavnice sekretariata ni. Želi besedo
               predstavnik matičnega delovnega telesa? (Ne.)</p>
               <p>O vsebini uskladitvenih amandmajev razprava ni možna, zato prehajamo na odločanje o
               uskladitvenem amandmaju vlade k 51. členu. Glasujemo. Navzočih je 49 poslank in
               poslancev. Za je glasovalo 40, proti 2.</p>
               <p>(Za je glasovalo 40.) (Proti 2.)</p>
               <p>Ugotavljam, da je uskladitveni amandma sprejet.</p>
               <p>Gospod Kelemina, izvolite.</p>
            </sp>
            <sp xml:id="SDZ3-Redna-07-2001-07-06.sp112">

               <speaker>BRANKO KELEMINA:</speaker>

               <p>Hvala lepa za besedo. Se opravičujem, ampak, ko gledam seznam teh amandmajev in pa
               tudi predlog zakona za drugo obravnavo, kot je meni znano iz tega izhaja, da 120.
               člen sploh ni bil amandmiran v drugi obravnavi. Potem k 120. členu ne moremo dati
               amandmaja. Zdaj jaz tega ne morem tolerirati. Praksa je taka, spoštovati moramo
               poslovnik. Jaz tega ne bom podprl in mislim, da je v nasprotju s poslovnikom. Če je
               pa obrazložitev drugačna, pa prosim za obrazložitev. Hvala lepa.</p>
            </sp>
            <sp xml:id="SDZ3-Redna-07-2001-07-06.sp113">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Predstavnica sekretariata se nam je ravnokar pridružila. Mislim, da vam
               bo pojasnilo podala. Izvolite.</p>
            </sp>
            <sp xml:id="SDZ3-Redna-07-2001-07-06.sp114">

               <speaker>HELENA OGRINC:</speaker>

               <p>Hvala lepa, gospa podpredsednica. Sekretariat je iz razlogov, ki so navedeni pri
               obrazložitvi k 120. členu, ocenjeval, da je potrebno zagotoviti enoten pristop, kar
               se tiče tistih rešitev, ki se nanašajo na odložitev določenih členov predlaganega
               zakona do polnopravnega članstva Republike Slovenije v Evropski uniji. Členi so bili
               amandmirani, in sicer od 54. do 59. Niso pa bili členi, ki so navedeni potem v
               obrazložitvi, to so 21. 22. in 23., ki so potem vsebinsko povzeti v predlagani
               spremembi 120. člena. Na ta način ocenjujemo, da je zagotovljena konsistentnost
               besedila zakona. Amandmaji so bili pa sprejemani v drugi obravnavi. Hvala lepa.</p>
            </sp>
            <sp xml:id="SDZ3-Redna-07-2001-07-06.sp115">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Mislim, da ste lahko s pojasnilom zadovoljni. Prehajamo torej na
               odločanje o uskladitvenem amandmaju k 120. členu. Glasujmo! Navzočih je 50 poslank in
               poslancev. Za je glasovalo 36, proti 5.</p>
               <p>(Za je glasovalo 36.) (Proti 5.)</p>
               <p>Ugotavljam, da je uskladitveni amandma sprejet.</p>
               <p>Prehajamo torej na glasovanje o zakonskem predlogu v celoti. Se opravičujem.
               Prekinjam glasovanje. Spregledala sem... Želi obrazložitev glasu najprej gospod Sok
               in potem gospod Kelemina. Izvolite gospod Sok.</p>
            </sp>
            <sp xml:id="SDZ3-Redna-07-2001-07-06.sp116">

               <speaker>ALOJZ SOK:</speaker>

               <p>Hvala za besedo. Osnovni namen zakona naj bi bil avtoprevoznikom omogočiti čimbolj
               enostaven dostop do trga storitev, se pravi do prevozništva, opravljanja prevozov in
               pa prevoz blaga in pa prevozov potnikov. To, kar ta zakon prinaša, so glavnem
               obremenitve, in sicer obremenitve tako po ekonomski plati, finančni kot tudi po
               administrativni plati.</p>
               <p>Ta zakon je po našem mnenju pisan na kožo velikih družb, z veliko kapitala, ki bodo
               povzročile, če lahko temu rečem, avtoprevozniški kanibalizem. Enostavno bodo pač
               ugasnile določene male avtoprevozniške firme oziroma posamezni avtoprevozniki. Zato
               osebno tega zakona ne bom podprl, pa tudi poslanci naše poslanske skupine ne. Hvala
               lepa.</p>
            </sp>
            <sp xml:id="SDZ3-Redna-07-2001-07-06.sp117">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Kelemina, izvolite, obrazložitev glasu.</p>
            </sp>
            <sp xml:id="SDZ3-Redna-07-2001-07-06.sp118">

               <speaker>BRANKO KELEMINA:</speaker>

               <p>Hvala lepa, za besedo, spoštovana, spoštovani vsi skupaj.</p>
               <p>Sam osebno, pa tudi naša poslanska skupina v večini tega predloga zakona ne bo
               podprla. To pa iz več razlogov, ker je po naši oceni in po oceni še marsikoga v tem
               parlamentu, ampak tega pač javno ne bo povedal, zakon bistveno prenormiran,
               neevropski, nepregleden, nejasen, diskriminatoren, pri izvajanju se bo pa pokazalo
               veliko število težav. Vse posledice, ki bodo iz prisiljenega sprejema tega zakona,
               zaradi neuskladitve s prezadetimi nastale v zvezi z izvajanjem tega zakona, si pač
               pripišite tisti, ki boste ta zakon podprli. Samo če omenim eno zadevo, kjer ste v
               zadnjem trenutku tako rekoč lokalne skupnosti obvezali vseh obveznosti tako rekoč.
               Prej je bilo določeno, da bodo lokalne skupnosti pomagale pridobiti te parkirane
               prostore, po novi določbi samo zagotovijo v prostorskih aktih, da se to uredi, potem
               pa ni več njihova briga. Mislim, da to ni bilo v prvotnem konceptu tako mišljeno,
               potem je še cela vrsta drugih nepravilnosti in tudi zato, ker niste tako rekoč skoraj
               v nobenem primeru hoteli upoštevati tistih pripomb, ki smo jih v drugi in pa tretji
               obravnavi, v amandmajski obliki predložili poslanci socialdemokratske stranke, zato
               tega zakona ne bomo podprli. So pa tudi mogoče kakšne dobre rešitve, ki bi jih bilo
               vredno podpreti, vendar smatramo, da je toliko slabih, da zakona ne bomo podprli.
               Hvala lepa.</p>
            </sp>
            <sp xml:id="SDZ3-Redna-07-2001-07-06.sp119">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Prehajamo torej na odločanje o zakonu v celoti. Glasujemo. Navzočih je
               49 poslank in poslancev. Za je glasovalo 31, proti 13.</p>
               <p>(Za je glasovalo 31.) (Proti 13.)</p>
               <p>Ugotavljam, da je predlagani zakon v celoti sprejet.</p>
               <p>S tem zaključujem 5. točko dnevnega reda. Predstavnikom vlade se za sodelovanje
               zahvaljujem. Spoštovani, spoštovane! Preden zaključimo, dovolite samo še tole
               sporočilo. 7. sejo bomo nadaljevali v torek 17. julija ob 14. uri, in sicer z
               obravnavo 40. točke dnevnega reda, morebiti z obravnavo 26., če bo mnenje delovnega
               telesa, in nato po dnevnem redu dalje. Za sodelovanje se vam najlepše zahvaljujem. Na
               svidenje. <title>(SEJA JE BILA PREKINJENA 6. JULIJA 2001 OB 13.54 URI.) </title>
               </p>
            </sp>
         </div>
      </body>
   </text>
</TEI>

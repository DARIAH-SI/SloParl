<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ3-Redna-23-2003-02-24">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|FCD0D6BF422A8BA4C1256CDE004EF2AC</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=sz&amp;uid=FCD0D6BF422A8BA4C1256CDE004EF2AC</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ3-Redna-23-2003-02-24.DZ" n="23">
               <name>Redna</name>
               <date when="2003-02-24"/>
            </setting>
         </settingDesc>
         <particDesc>
            <listOrg>
               <org xml:id="SDZ3-Redna-23-2003-02-24.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">23. seja</stage>
            <stage type="date">(24. februar 2003)</stage>
            <stage type="chairman">Sejo je vodil Borut Pahor, predsednik državnega zbora.</stage>
            <stage type="time">Seja se je pričela ob 14.02 uri. </stage>


            <sp xml:id="SDZ3-Redna-23-2003-02-24.sp1">

               <speaker>PREDSEDNIK BORUT PAHOR:</speaker>

               <p>Spoštovane kolegice in dragi kolegi! Ura je minuto čez 14.00, začeli bomo 23. sejo
               državnega zbora Republike Slovenije. Sklical sem jo na podlagi prvega odstavka 57.
               člena poslovnika.</p>
               <p>Najprej vas bom obvestil, katere kolegice in kolegi zaradi drugih obveznosti niso
               navzoči na seji. To so kolegi: Battelli, Čebulj, Čeligoj, Fabjan, Germič, Horvat,
               Jakič, Janša, Juri, Kangler, mag. Kramberger, Lavrinc, Partljič, Peterle, mag.
               Potrata, kolegi Pucko, Pukšič, Tanko, Terčon, Trofenik, Veber, mag. Vizjak, kolegica
               Oražmova in kolega Zlobec Lukič, za pričetek seje sta se opravičila kolegaAleksander
               Merlo in Jožef Špindler - kolega Merlo je tukaj. Za vse ostale pa velja, kot sem jih
               navedel.</p>
               <p>Tudi na to sejo sem povabil predsednika vlade Republike Slovenije k 1. točki
               dnevnega reda, k vsem ostalim točkam dnevnega reda predstavnike vlade Republike
               Slovenije, varuha človekovih pravic k 15. točki, predstavnika sodnega sveta in
               skupščine zavoda za zdravstveno zavarovanje k 21. točki. Vse, ki ste že na seji, še
               enkrat lepo pozdravljam!</p>
               <p>Kolegice in kolegi, najprej bomo prešli na določitev dnevnega reda 23. seje
               državnega zbora. Predlog, ki je bil pripravljen v skladu z 59. členom poslovnika in
               ste ga prejeli 14. februarja letos. O predlogu dnevnega reda bomo odločali v skladu z
               drugim odstavkom 64. člena poslovnika. Najprej o umikih. Prosil bom za pozornost. Ali
               lahko prosim vse za pozornost?</p>
               <p>Poslanska skupina Socialdemokratske stranke državnemu zboru predlaga, da se z
               dnevnega reda umakne predlog zakona o ratifikaciji pogodbe med vlado Republike
               Slovenije in vlado Republike Hrvaške o ureditvi statusnih in drugih pravnih razmerij,
               povezanih z vlaganjem v NEK, njenim izkoriščanjem in razgradnjo in skupno izjavo o
               podpisu pogodbe med vlado Republike Slovenije in vlado Republike Hrvaške o ureditvi
               statusnih in drugih pravnih razmerij, povezanih z vlaganji v NEK, njenim
               izkoriščanjem in razgradnjo. Tak predlog je, kot rečeno, dala poslanska skupina
               Socialdemokratske stranke in sprašujem, ali želi kdo od predlagateljev to
               obrazložiti. Prosim, kolega Kelemina, za predlagatelja. Tri minute.</p>
            </sp>
            <sp xml:id="SDZ3-Redna-23-2003-02-24.sp2">

               <speaker>BRANKO KELEMINA:</speaker>

               <p>Hvala lepa za besedo. Spoštovani predsednik in spoštovani vsi skupaj, lepo
               pozdravljeni! Socialdemokratska stranka ne podpira ratifikacije pogodbe med Slovenijo
               in Hrvaško v zvezi z nuklearno elektrarno, kajti menimo, da je ta pogodba slaba,
               škodljiva in tudi neuresničljiva v praksi. To ni samo naše mnenje, ki se je
               oblikovalo skozi zgodovino, lahko rečemo, sprejemanja tega dokumenta, ampak je to
               mnenje tudi društva jedrskih strokovnjakov Slovenije oziroma na splošno jedrskih
               strokovnjakov. Tudi pravnastroka je stališča, da je ta pogodba slaba in škodljiva za
               Slovenijo. Tudi sklad za razgradnjo v Krškem je takega mnenja, tudi Posavje je takega
               mnenja, predvsem njegovi ljudje, ne glede na to, kar ste se vi v zadnjem času
               dogovorili.</p>
               <p>Skratka, mi smo trdno prepričani, da v kolikor boste danes potrdili to ratifikacijo
               te pogodbe, s tem še vedno ta pogodba ostane slaba in za Slovenijo škodljiva. Ne bomo
               navajali, ker smo že stokrat povedali, kje so tiste točke, v katerih je dejansko ta
               predlog pogodbe škodljiv za Slovenijo. Ampak tukaj se najprej postavlja predvsem
               politično vprašanje, kaj bo Slovenija s tem dobila, če bo ratificirala to pogodbo. To
               je temeljno vprašanje. In naše trdno prepričanje v Socialdemokratski stranki je, da
               ne bo dobila nič oziroma da bo izgubila velik del suverenosti nad tem objektom in da
               bo tudi zaradi tega na splošno gospodarska situacija in gospodarska škoda na tem
               področju izredno velika. Mi se zavedamo stiske oblasti, kajti vemo, da je odklop bila
               napačna poteza, leta 1998, in da bodo zaradi tega tudi določene konsekvence s hrvaške
               strani. Mi smo trdno prepričani, da je Hrvaška zelo temeljito preštudirala določbe te
               pogodbe, in da, v kolikor bi te določbe, v tej pogodbi, bile za njo tako slabe, kot
               govorijo oni v saboru, te pogodbe ne bi nikoli ratificirali. To je dejstvo.</p>
               <p>In tudi vnaprej se ve, da gre samo za politične posledice in pa tudi, seveda, za
               gospodarske, zato naša poslanska skupina enostavno ne more podpreti ratifikacije in
               se bolj zavzemamo za to, ne glede na to, da je slovenska vlada storila veliko napako
               z odklopom, zaradi česar bo Slovenija trpela določene posledice, tudi finančne
               posledice, to je dejstvo. Mi se vseeno zavzemamo za to, da se ta zadeva transparentno
               razčisti, če ne drugače, pa z arbitražo na mednarodnem gospodarskem sodišču ali
               kjerkoli že. Skratka, kot povedano, predlagamo umik te točke z dnevnega reda in tudi
               najavljamo nepodprtje ratifikacije. Hvala lepa.</p>
            </sp>
            <sp xml:id="SDZ3-Redna-23-2003-02-24.sp3">

               <speaker>PREDSEDNIK BORUT PAHOR:</speaker>

               <p>Hvala lepa. Želijo besedo predstavniki poslanskih skupin? Ugotavljam, da nihče. Potem
               menim, da ni potrebe po dodatni obrazložitvi oziroma utemeljitvi predloga, tako da bo
               državni zbor odločal o predlogu za umik. Gre za predlog umika točke, ki zadeva
               Nuklearko Krško in ratifikacijo pogodbe med Slovenijo in Hrvaško.</p>
               <p>Na glasovanje bom torej dal predlog, da se ta točka umakne z dnevnega reda. Glasujemo
               o predlogu za umik. Ugovor bo spoštovan, prekinil sem glasovanje. Tukaj je bil
               ugovor, češ da glasovalna naprava ne dela, dal jo je kolega Rupar - za dve minuti bom
               prekinil sejo in prosim službe, da preverijo. Zdaj je v redu. Ima še kdo ugovor,
               preden ponovimo glasovanje. Ali je z glasovalnimi napravami vse v redu, lahko državni
               zbor odloči? Ugovorov, da glasujemo, ni. Tako, da dajem ponovno predlog za umik te
               točke z dnevnega reda na glasovanje. Glasujemo. Glasujemo o predlogu za umik te točke
               z dnevnega reda. Prosim za mir v dvorani! 53 navzočih, 17 za in 33 proti.</p>
               <p><stage>(Za je glasovalo 17.)</stage> <stage>(Proti 33.)</stage></p>
               <p>Ugotavljam, da državni zbor tega predloga ni sprejel.</p>
               <p>Prehajamo na obravnavo in odločanje o predlogu poslanskih kolegov Petana in
               Jerovška, predlagateljev predloga zakona, da se z dnevnega reda umakne predlog zakona
               o statusu Slovencev brez slovenskega državljanstva v prvi obravnavi. Želi kdo od
               predlagateljev besedo? Kolega Jerovšek.</p>
            </sp>
            <sp xml:id="SDZ3-Redna-23-2003-02-24.sp4">

               <speaker>JOŽEF JEROVŠEK:</speaker>

               <p>Hvala lepa, gospod predsednik. Spoštovane kolegice in kolegi! Po sklicu 23. seje, ko
               je bil predlog zakona že uvrščen na dnevni red seje, sva bila seznanjena s kolegom
               Petanom, da bo komisija državnega zbora za odnose s Slovenci v zamejstvu in po svetu
               pristopila k pripravi sistemskega zakona, ki bo urejal to področje. Gre za izredno
               pomemben zakon, ki je bil v parlamentarno proceduro vložen že leta 1998. In ta zakon
               ureja vrsto in obseg posebnih pravic in ugodnosti, ki jih uživajo Slovenci, ki imajo
               status Slovenca brez državljanstva, ter pridobitev in izgubo tega statusa. Po
               nekaterih podatkih gre za 360.000 takih oseb, zato vas ni potrebno prepričevati, kako
               pomembna je materija tega zakona, in je na neki način že žalostno, da ni bil prej
               uvrščen v zakonodajno proceduro in izglasovan. Vendar, ker pa komisija, takšna imamo
               zagotovila, zelo resna dela pri pripravi bolj sistemskega zakona, želimo z umikom te
               točke z dnevnega reda in pozneje tudi iz procedure sprostiti pot, da bo zakon,ki
               ureja status Slovencev brez slovenskega državljanstva in še druge pravice in tudi
               status teh državljanov, čimprej sprejet. Pač predlagamo umik te točke z dnevnega
               reda. Hvala lepa.</p>
            </sp>
            <sp xml:id="SDZ3-Redna-23-2003-02-24.sp5">

               <speaker>PREDSEDNIK BORUT PAHOR:</speaker>

               <p>Želijo besedo predstavniki poslanskih skupin? Prosim, kolega Barovič za poslansko
               skupino Slovenske nacionalne stranke.</p>
            </sp>
            <sp xml:id="SDZ3-Redna-23-2003-02-24.sp6">

               <speaker>BOGDAN BAROVIČ:</speaker>

               <p>Hvala lepa. Čeprav veste, da je za našo poslansko skupino, poslansko skupino
               Slovenske nacionalne stranke to zelo pereče vprašanje, se mi pri prebiranju in pri
               osnovni analizi zakona, katerega avtor je, mislim da gospod Janez Podobnik, zdi, da
               bil ta zakon primeren za obravnavo danes. Zato spoštovanim kolegicam in kolegom
               povem, da pač ne bom podprl predloga, da se to umakne. Hvala.</p>
            </sp>
            <sp xml:id="SDZ3-Redna-23-2003-02-24.sp7">

               <speaker>PREDSEDNIK BORUT PAHOR:</speaker>

               <p>Želi še katera poslanska skupina pojasniti stališča? <stage>(Nobena.)</stage> Potem to razpravo
               zaključujem. Prešli bomo na glasovanje. Gre za predlog za umik predloga zakona o
               statusu Slovencev brez slovenskega državljanstva z dnevnega reda. Glasujemo.
               Glasujemo o predlogu za umik. Prosim za pozornost, smo sredi glasovanja. Navzočih je
               55 kolegic in kolegov, 45 jih je bilo za in 8 proti.</p>
               <p><stage>(Za je glasovalo 45.)</stage> <stage>(Proti 8.)</stage></p>
               <p>Ugotavljam, da je predlog sprejet.</p>
               <p>Drugih predlogov za umik nimam, tako da lahko preidemo na glasovanje o določitvi
               dnevnega reda v celoti, seveda s to odločitvijo, ki smo jo sprejeli maloprej. Prosim,
               da se izrečete o predlogu dnevnega reda, kot ste ga prejeli, s sprejeto spremembo.
               Glasujemo. Navzočih je 53 kolegic in kolegov, 40 za in 3 proti.</p>
               <p><stage>(Za je glasovalo 40 članov.)</stage> <stage>(Proti 3 člana.)</stage></p>
               <p>Ugotavljam, da je dnevni red 23. seje državnega zbora določen.</p>
               <p>Ob 15. uri preidemo na prvo točko dnevnega reda, to je na vprašanja poslank in
               poslancev. Na prva tri vprašanja bo odgovarjal predsednik vlade, do takrat prekinjam
               sejo.</p>
               <stage type="time">(Seja je bila prekinjena ob 14.15 uri in se je nadaljevala ob 15.02 uri.)</stage>
            </sp>
            <sp xml:id="SDZ3-Redna-23-2003-02-24.sp8">

               <speaker>PREDSEDNIK BORUT PAHOR:</speaker>

               <p>Kolegice in kolegi, ministrice in ministri. Prosim, če zasedete svoja mesta.
               Nadaljevali bomo sejo. Ali lahko prosim za mir in red v dvorani? Prosim za mir v
               dvorani. Zasedite, prosim, svoja mesta. Ura je 15.01. Nadaljevali bomo sejo.</p>
               <p>Kot rečeno, smo pri <title>1. TOČKI - VPRAŠANJA POSLANK IN POSLANCEV.</title> Nekatere
               ministrice in ministri so opravičili svojo odsotnost. To so dr. Gaber, minister za
               šolstvo, znanost in šport, dr. Grizold, minister za obrambo, mag. Kovač, ministrica
               brez resorja, odgovorna za strukturno politiko in regionalni razvoj, dr. Janez
               Potočnik, minister brez resorja, odgovoren za evropske zadeve, in generalni sekretar
               vlade gospod Mirko Bandelj.</p>
               <p>Pri vprašanjih poslank in poslancev bomo v skladu s poslovnikom začeli točko dnevnega
               reda tako, da bomo na osnovi 244. člena poslovnika slišali vprašanja iz vrst
               opozicije, na katera bo odgovarjal predsednik vlade, mag. Rop, ki ga med nami lepo
               pozdravljam. In kasneje ministrice in ministri, na vprašanja kolegic in kolegov.
               Spomnim naj, da poslanec lahko postavi največ dve vprašanji, za kar so mu na voljo 3
               minute za vprašanje in ministrom 5 minut za odgovor. Poslanke in poslanci lahko
               vprašanje dopolnijo, za to imajo 2 minuti časa, vlada pa 3 minute za dodatni odgovor.</p>
               <p>Prosim, da najprej dr. Miha Brejc zastavi vprašanje predsedniku vlade mag. Ropu.</p>
            </sp>
            <sp xml:id="SDZ3-Redna-23-2003-02-24.sp9">

               <speaker>DR. MIHA BREJC:</speaker>

               <p>Hvala lepa. Gospod predsednik vlade! Poslanske skupine Liberalne demokracije,
               Združene liste, DeSUS-a in Ljudske stranke, to se pravi vladne koalicije, so vložile
               predlog ustavnega zakona o dopolnitvah 90. člena ustave. In v četrtem odstavku tega
               predloga je zapisano: <q>"Referenduma ni dopustno razpisati, če ustavno sodišče ugotovi,
               da bi z referendumsko odločitvijo bile prizadete človekove pravice oziroma temeljne
               svoboščine ali druge ustavne vrednote oziroma bi zaradi referendumske odločitve,
               nastale težko popravljive posledice za delovanje države."</q></p>
               <p>Mene zanima:</p>
               <p>Kaj to pomeni? Kako vlada gleda na to formulacijo <q>"težko popravljive posledice za
               delovanje države"</q>?</p>
               <p>Mimogrede, takšna formulacija me spominja na neke druge čase, je po mojem mnenju tudi
               nedemokratična in neevropska, ampak vseeno, vladna koalicija je vložila.</p>
               <p>Zato prosim, gospoda predsednika vlade, če lahko pove:</p>
               <p>Kakšni zakoni bi to lahko bili, zaradi katerih bi se, če bi na referendumu bili
               zaustavljeni, recimo, zgodile težko popravljive posledice za delovanje države?</p>
               <p>Jaz se bojim, da bo vlada med takšne zakone uvrstila vse tisto, kar ji bo pač glede
               na trenutne potrebe ustrezalo in bo morda imelo ugodne posledice za državo, neugodne
               posledice pa za državljane. Tu mislim zlasti, kot primer seveda, na dva zakona
               oziroma zakonski področji, ki sta v zadnjem času predmet širokega interesa. Najprej
               gre tukaj za pokojninski zakon, ki se mu obetajo v jeseni spremembe, vsaj tako lahko
               razberemo iz dnevnega časopisja oziroma po reakcijah ljudi. Recimo, vprašanje, ki je
               s tem povezano, je, ali bo recimo nova pokojninska zakonodaja povzročila tudi novo
               metodologijo valorizacije pokojnin. Napovedana je že sprememba pri indeksaciji plač,
               kjer se bo upoštevalo evropsko povprečje, ne pa domača inflacija, kar ima za
               posledico, da bodo upokojenci še nadalje čakali na svoje povišice in bo pač vlada po
               svoji presoji določala odstotke.</p>
               <p>Drugič recimo, kaj je z dodatkom za rekreacijo. Slišimo, da dodatka za rekreacijo ne
               bo več oziroma da je na spisku tistih postavk, ki naj bi se ukinile. Drugi dodatki,
               znižanje pokojninske osnove. In seveda, tu moramo še omeniti davčno zakonodajo, za
               katero prav tako obstajajo napovedi, da se bo spremenila. Mislimo zlasti na močno
               obdavčenje nepremičnin, na obdavčenje obresti in na kapitalske dobičke. Prosim za
               odgovor.</p>
            </sp>
            <sp xml:id="SDZ3-Redna-23-2003-02-24.sp10">

               <speaker>PREDSEDNIK BORUT PAHOR:</speaker>

               <p>Hvala lepa za vprašanje, dr. Brejc. Prosim, mag. Rop, predsednik vlade, beseda je
               vaša.</p>
            </sp>
            <sp xml:id="SDZ3-Redna-23-2003-02-24.sp11">

               <speaker>MAG. ANTON ROP:</speaker>

               <p>Prav lepo pozdravljeni vsi skupaj! Gospod poslanec, najlepša hvala za vprašanje.
               Vaše vprašanje se nanaša na spremembe 90. člena ustave. Ustavna komisija je v zvezi s
               tem členom že zavzela stališče, skratka odprla postopek za spremembe 90. člena in
               tudi zavzela nekatera stališča oziroma usmeritve. Vsekakor pa je za pričakovati, da
               bo v nadaljevanju v zvezi z 90. členom še diskusija, tako znotraj ustavne komisije,
               seveda tudi znotraj strokovne skupine. Ko govorimo o 90. členu, bi zatorej zelo jasno
               rad povedal, da tako, kar se tiče vlade, pa tudi koalicije, nedvomno je zelo jasno
               stališče, da se s spremembami ne želi spreminjati ali celo zmanjševati doseženi
               standard neposredne demokracije v Sloveniji. Vi, gospod poslanec, seveda zelo dobro
               veste, da je Slovenija po mednarodnih ocenah, vsaj kar se tiče tega standarda, ocene
               referendumske prakse, pa tudi samega sistema pri samem vrhu med evropskimi državami
               in je med državami, pred njo sta samo Liechtenstein in Švica, potem pa je Slovenija v
               naslednji skupini, v kateri so Italija in pa tudi Latvija, vse ostale imajo nižji
               standard.</p>
               <p>Torej, temeljni problemi, ki jih vidimo v 90. členu, so nedvomno tisti, ki so
               povezani z blokado zakonodajnega postopka, visokimi stroški izvajanja referendumov, z
               načinom izvajanja referendumov v smislu zelo jasnih vprašanj, ki se obravnavajo v
               okviru referenduma. Skratka, da vendarle tisti, ki na referendumu odločajo, vedo, o
               čem odločajo,in da odločajo o tistih stvareh, o katerih in za katere je smiselno, da
               odločajo. Da ne odločajo o strokovno zapletenih zadevah, da ne odločajo o zadevah, za
               katere je nedvomno, da sta pristojna, da odločita in prevzameta odgovornost tako
               vlada kot ne nazadnje tudi državni zbor. Torej, to so temeljni cilji in to so
               temeljni smotri sprememb in, kot vi zelo dobro veste, so v tem kontekstu predlagane
               rešitve v smeri zakonodajnih referendumov in v smeri substitucije predhodnega
               zakonodajnega referenduma. Vendar so to predlogi, o katerih se bo še diskutiralo.</p>
               <p>Kar se tiče predlaganih omejitev pri referendumskih odločanjih, kar vas, očitno,
               seveda daleč najbolj zanima, in to je popolnoma razumljivo, bi rad poudaril, da je v
               predlogu, ki je bil obravnavan na ustavni komisiji in ki je bil prediskutiran in tudi
               sprejet, bila predlagana rešitev, da je ustavno sodišče torej tisto, ki presodi, kdaj
               referendum ni dopusten zaradi posledic, torej ne parlament ne vlada ne politična
               večina, trenutna, ampak ustavno sodišče. Mislim, da je v tem kontekstu vaša skrb
               odveč.</p>
               <p>Vsekakor bi pa rad zelo jasno povedal, da kar se tiče konkretnih sprememb, o katerih
               ste govorili, vsaj kar se tiče pokojninskega zakona, velja, da so to teme, za katere
               je potrebno vedno širše soglasje, je potrebno predhodno usklajevanje, ne samo med
               političnimi strankami, ampak tudi socialnimi partnerji. In v tem kontekstu bo ravnala
               vlada, bo ravnala koalicija, in menim, da je vprašanje, mislim, da v tem tako kratkem
               roku ni možno v Sloveniji pripraviti korenitejših sprememb pokojninske zakonodaje. Je
               pa popolnoma jasno, in s tem se ukvarja celotna Evropa v tem momentu, tudi na
               naslednjem vrhu Evrope bodo diskutirali točno o demografskih vprašanjih in problemih
               Evrope in sistemov v vseh evropskih državah, v tem kontekstu tudi o problemih tako
               zdravstvene reforme kot tudi pokojninske reforme. In, seveda, rok in čas, ki je pred
               celotno Evropo in tudi Slovenijo, je približno 2008, 2010, to je čas, v katerem pride
               do upokojevanja tako imenovane <q>"babyboom"</q> generacije in takrat bodo potrebne tovrstne
               rešitve. Sam si seveda ne predstavljam, daleč od tega, da lahko takšne rešitve
               rešujemo na ta način, da bi delali kakršnekoli take ali podobne spremembe v 90. členu
               ustave, ampak bodo za to potrebni zelo temeljiti razgovori v družbi in iskanje
               nacionalnega konsenza.</p>
            </sp>
            <sp xml:id="SDZ3-Redna-23-2003-02-24.sp12">

               <speaker>PREDSEDNIK BORUT PAHOR:</speaker>

               <p>Hvala lepa. Dopolnilno vprašanje, kolega dr. Brejc.</p>
            </sp>
            <sp xml:id="SDZ3-Redna-23-2003-02-24.sp13">

               <speaker>DR. MIHA BREJC:</speaker>

               <p>Zahvaljujem se za odgovore, čeprav niso bili popolni. Namreč, meni je jasno, kakšna
               je vloga ustavnega sodišča, vendar sprašujem:</p>
               <p>Kakšno je stališče vlade oziroma kako vlada razume to formulacijo <q>"v težko
               poopravljivih okoliščinah"</q>?  Naštel sem dva konkretna zakona in
                  bi želel slišati konkreten odgovor, ali bo vlada upokojencem vzela regres ali,
                  kako se reče, dodatek za rekreacijo, ali bo znižala pokojninsko osnovo in tako
                  naprej. To so vprašanja, ki ljudi zelo zanimajo, in v poslanskih pisarnah imamo
                  polno takih vprašanj kar naprej. Enako mislim tudi za obresti. Poglejte, obresti
                  so rezultat nekoga, ki varčuje; ti s ti, ki varčuje in s tem koristi našemu
                  skupnemu gospodarstvu, bi rekel, ker je več denarja na voljo, bo zdaj kaznovan s
                  tem, da bo plačal obresti; potem nepremičnine, in tako naprej in tako naprej, teh
                  vprašanj je zelo veliko. Pričakoval bi, da bo gospod p redsednik vlade jasno
                  rekel, <q>"ja, obdavčili bomo nepremičnine, vzeli bomo to, vzeli bomo ono"</q>, ne pa s
                  primerjavo z različnimi evropskimi situacijami, ki jih sam tudi dobro poznam -
                  zavedam se, da je to resen problem, sem tudi seveda prebral vse, kar je b i lo o
                  tem napisanega, še posebej, kar je govoril gospod finančni minister, pa seveda
                  njegova državna sekretarka, ki je imela nekoliko drugačno mnenje, ko gre za
                  obresti, ki jih je treba obdavčiti, in kapitalske dobičke, ki jih ni treba menda.
                  Ampak veste, g ospod predsednik vlade, meni je zelo všeč, ko govorite, da je
                  Slovenija v vrhu Evrope po mnogih kriterijih. Jaz bi si želel, da bi bila
                  Slovenija v vrhu tudi takrat, ko gre za plače in pokojnine. 
           </p>
            </sp>
            <sp xml:id="SDZ3-Redna-23-2003-02-24.sp14">

               <speaker>PREDSEDNIK BORUT PAHOR:</speaker>

               <p>Gospod predsednik, prosim.</p>
            </sp>
            <sp xml:id="SDZ3-Redna-23-2003-02-24.sp15">

               <speaker>MAG. ANTON ROP:</speaker>

               <p>Najlepša hvala za dodatno vprašanje. To se seveda ne nanaša na 90. člen, ampak
               konkretno na nekatere zakonske rešitve v pokojninski zakonodaji in pa v davčni
               zakonodaji. Torej, lahko zelo jasno povem in sem zadovoljen, da lahko povem, da ne
               planiramo in ne bomo upokojencem vzeli regres, upokojenci bodo imeli regres in so ga
               imeli in jim bomo zagotovili regres. Tisto, kar smo razmišljali in če smo kdaj
               razmišljali, smo o tem, da bi morda transformirali regres v 13 pokojnino in bi na ta
               način dinamiko izplačevanja pokojnin uskladili s tisto dinamiko, ki velja pri plačah.
               O tem je tekla diskusija, vendar je to popolnoma druga diskusija, ki bo tekla na
               drugo temo.</p>
               <p>Kar se tiče obdavčevanja dobičkov in obresti, veljajo tiste rešitve oziroma o njih
               diskutiramo in jih pripravljamo, ki se nanašajo na obdavčevanje obresti in pa
               kapitalskih dobičkov, ki so ekstremni, ki so veliki in se ne nanašajo na navadne
               državljane, ki imajo normalne prihranke, ki imajo pokojnine ali plače v banki, ampak
               se nanaša na obresti, na ogromne vsote, ki pravzaprav predstavljajo posebne vrste
               rentarstva in v teh primerih v vseh državah, primerljivih v Evropi, take obresti
               obdavčujejo. Tak primer je na primer Nemčija in večkrat sem jaz o tem tudi že javno
               govoril.</p>
               <p>Tako da, kar se tega tiče, ni potrebno biti posebej v skrbeh. Hvala.</p>
            </sp>
            <sp xml:id="SDZ3-Redna-23-2003-02-24.sp16">

               <speaker>PREDSEDNIK BORUT PAHOR:</speaker>

               <p>Hvala lepa. Naslednje vprašanje bo predsedniku vlade zastavil kolega Igor Štemberger.
               Prosim, imate besedo.</p>
            </sp>
            <sp xml:id="SDZ3-Redna-23-2003-02-24.sp17">

               <speaker>IGOR ŠTEMBERGER:</speaker>

               <p>Hvala za besedo. Predsednika vlade sprašujem za mnenje o Vilniuški izjavi:</p>
               <p>Ali boste zaradi pristopa Slovenije k njej ukrepali zoper zunanjega ministra dr.
               Dimitrija Rupla oziroma ali ga boste zamenjali? Hvala.</p>
            </sp>
            <sp xml:id="SDZ3-Redna-23-2003-02-24.sp18">

               <speaker>PREDSEDNIK BORUT PAHOR:</speaker>

               <p>Predsednik vlade, prosim, imate besedo.</p>
            </sp>
            <sp xml:id="SDZ3-Redna-23-2003-02-24.sp19">

               <speaker>MAG. ANTON ROP:</speaker>

               <p>Najlepša hvala za vprašanje, gospod poslanec.</p>
               <p>Torej, v zvezi z Vilniuško izjavo sem v preteklih dnevih in tednih že kar nekajkrat
               javno spregovoril in pojasnil zelo jasno stališča slovenske vlade. Najprej, kar se
               tiče Vilniuške izjave, je to izjava, ki so k njej pristopili zunanji ministri, to je
               izjava, o kateri - in to prav tako drži in to je bilo tudi povedano na odboru, ko ste
               obravnavali to temo - je teklo posvetovanje zunanjega ministra tako z menoj kot tudi
               še z nekaterimi drugimi v Republiki Sloveniji. Gre za izjavo, ki jo je potrebno jasno
               razumeti in tudi interpretirati v smislu celotne izjave, ki je bila sprejeta na vladi
               Republike Slovenije in v kateri smo sprejeli celovito stališče v zvezi z iraško
               krizo.</p>
               <p>V tem celovitem stališču v zvezi z iraško krizo smo zelo jasno povedali, da vlada
               Republike Slovenije ocenjuje in meni, da je potrebno storiti vse, kar je možno, da
               pride do mirne rešitve iraške krize. Da je potrebno kompletno iraško krizo in
               problematiko reševati v okviru Varnostnega sveta ob sodelovanju vseh članic
               Varnostnega sveta, pri čemer smo posebej pozvali tudi članice Evropske unije, ki
               sodelujejo v Varnostnem svetu, da storijo vse, da bi prišlo do konvergence interesov
               oziroma pogledov in da bi na koncu prišli do te mirne rešitve. Da pa je treba tudi
               vse potrebno storiti, da pride do razorožitve iraškega režima. Pravzaprav v tem
               kontekstu je potrditev pravilnosti naših odločitev, potrditev pravilnosti politike,
               ki smo jo vodili v tem času, posebna izjava Evropske unije, h kateri pa smo
               pristopili kot vlada in h kateri sem tudi sam kot predsednik vlade javno in jasno
               tudi v Bruslju pristopil. V tej izjavi Evropske unije se jasno, nedvoumno poudarja,
               na eni strani vse to, kar sem prej govoril, na drugi strani pa tudi priznanje
               Združenim državam Amerike za vse, kar so storili in storile za to, da bi prišlo do
               razorožitve iraške krize. In temeljna pot je Varnostni svet in pa mirna rešitev.In za
               to se bomo tudi vnaprej zavzemali. Jaz sem trdno prepričan, da je seveda tudi
               minister Rupel zelo jasno že večkrat povedal, da je na tej poti in da bo skupaj s
               celotno vlado storil vse, da bo takšno stališče tudi jasno v Evropi.</p>
               <p>Sicer pa se v zvezi z iraško krizo, kot veste, vsak dan razvijajo novi dogodki in
               naša zunanja politika bo na te dogodke ustrezno in promptno odgovarjala. Vilniuška
               izjava je pravzaprav nekaj, kar je že preteklost, glede na vse tisto, kar se je
               dogajalo, nekaj, kar je že zdavnaj nadgrajeno s skupnimi stališči vseh članic
               Evropske unije in vseh kandidatk za vstop v Evropsko unijo in vseh kandidatk,
               pravzaprav, tudi za vstop v Nato. Najlepša hvala.</p>
            </sp>
            <sp xml:id="SDZ3-Redna-23-2003-02-24.sp20">

               <speaker>PREDSEDNIK BORUT PAHOR:</speaker>

               <p>Dopolnilno vprašanje. Prosim, kolega Štemberger.</p>
            </sp>
            <sp xml:id="SDZ3-Redna-23-2003-02-24.sp21">

               <speaker>IGOR ŠTEMBERGER:</speaker>

               <p>Glejte, z vašim odgovorom me niste prepričali niti mi niste jasno odgovorili, ali ga
               boste zamenjali ali ne.</p>
               <p>Menimo, da so stališča vlade, ki ste jih sprejeli, v nasprotju z Vilniuško izjavo.
               Mi smo še vedno mnenja, da je zunanji minister s svojimi dejanji naredil veliko
               zunanjepolitično škodo naši državi. In zato vabim vse poslance in poslanke, da s
               svojim podpisom k interpelaciji pripomorejo...</p>
            </sp>
            <sp xml:id="SDZ3-Redna-23-2003-02-24.sp22">

               <speaker>PREDSEDNIK BORUT PAHOR:</speaker>

               <p>... to ni predmet...</p>
            </sp>
            <sp xml:id="SDZ3-Redna-23-2003-02-24.sp23">

               <speaker>IGOR ŠTEMBERGER:</speaker>

               <p>... k razpravi o delovni odgovornosti zoper zunanjega ministra Rupla.</p>
            </sp>
            <sp xml:id="SDZ3-Redna-23-2003-02-24.sp24">

               <speaker>PREDSEDNIK BORUT PAHOR:</speaker>

               <p>To ni predmet vprašanja. Prosim.</p>
            </sp>
            <sp xml:id="SDZ3-Redna-23-2003-02-24.sp25">

               <speaker>MAG. ANTON ROP:</speaker>

               <p>Spoštovani poslanec. Dovolite, da vendarle pokomentiram to vašo oceno v zvezi z
               Vilniuško izjavo.</p>
               <p>Jaz sem ravno te dni imel priliko, da sem prisostvoval sedmemu evropskemu forumu v
               Avstriji, kjer smo zelo veliko diskutirali tudi o iraški krizi in tudi o načinu
               reševanja problemov in načinu, kako pravzaprav relativno različna stališča članic
               Evropske unije približati in prispevati k mirni rešitvi. Lahko povem, da je
               pravzaprav Vilniuška izjava nekaj, o čemer se ne diskutira posebej in tudi ne
               predstavlja posebnega problema. Jaz sem seveda tam lahko z velikim zadovoljstvom
               pojasnil, kakšna so stališča Slovenije. In ta so, lahko rečem evropska in so tista
               stališča, ki podpirajo predvsem mirno rešitev.</p>
               <p>V tem kontekstu vam moram, seveda, tudi zelo jasno povedati, da ne bom predlagal
               razrešitve ministra Rupla. Drugače pa nimam pristojnosti, da bi ga sam razrešil, imam
               pristojnost, da predlagam, vendar tega ne bom storil, ker menim, da minister Rupel
               lahko uspešno opravlja svoje delo v funkciji in za zunanjo politiko, ki jo je vlada
               Republike Slovenije, pa ne nazadnje tudi koalicijska pogodba, zelo jasno
               začrtala.</p>
            </sp>
            <sp xml:id="SDZ3-Redna-23-2003-02-24.sp26">

               <speaker>PREDSEDNIK BORUT PAHOR:</speaker>

               <p>Hvala lepa, predsednik vlade. Zadnje vprašanje v okviru te seje vam bo danes zastavil
               kolega dr. Bajuk. Imate besedo, kolega dr. Bajuk.</p>
            </sp>
            <sp xml:id="SDZ3-Redna-23-2003-02-24.sp27">

               <speaker>DR. ANDREJ BAJUK:</speaker>

               <p>Hvala lepa za besedo. Spoštovani! Podatkov glede SIB banke, ki so doslej že javno
               objavljeni, vključno s podatki vlade o odgovoru na poslansko vprašanje kolega Janeza
               Janše iz aprila leta 2002 je toliko, da bi lahko danes začeli izredno sejo, ki bi
               imela naslov Obravnava politične ter posledično materialne in kazenske odgovornosti
               za nepregledno poslovanje in spreminjanje lastništva banke SIB najpomembnejših
               institucij slovenske države, ministrstvaza finance pod vodstvom mag. Gasparija in
               Ropa, Vlade Republike Slovenije in Banke Slovenije. Banka SIB še zdaleč ni samo
               zadeva Mestne občine Ljubljana. Najprej je zadeva Vlade Republike Slovenije in Banke
               Slovenije.</p>
               <p>Naj v dokaz navedem za javnost najnujnejše podatke. Aprila leta 1990 v zadnjih
               tednih Šinigojeve vlade je bila SIB banka ustanovljena z večinskim lastništvom
               države. Ker je kasneje uprava banke, gospod Klemenčič, ugovarjala višini lastništva
               države, je bil leta 1998 sklenjen sporazum, potrjen v juniju 1999. leta, s katerimi
               je Republika Slovenija opredelila svoj večinski delež v višini 36,9% in se strinjala
               le z 20% glasovalno pravico, čeprav ni dobila preferenčnih, temveč le navadne
               delnice. Ni želela imeti glasovalne pravice. Tej se je odrekla, da bi se lahko
               odrekla tudi odgovornosti. Aprila leta 2000, 14. aprila, je vlada z menjalno pogodbo
               del svojega deleža prenesla na kapitalsko družbo in Slovensko odškodninsko družbo. V
               letu 2001 je finančno ministrstvo pod vašim vodstvom še preostalidelež države, 21,6%,
               preneslo državnemu Prvemu pokojninskemu skladu, s katerim upravlja gospod Lenič. Do
               konca leta 2001, 27. decembra 2001 so bili v nadzornem svetu kot predstavniki
               državnega kapitala ljudje, ki jih je imenovala vlada Republike Slovenije Danes v
               nadzornem svetu SIB banke z bivšim neposrednim deležem države 37% upravljajo
               predstavniki SOD-a in KAD-a, prvega pokojninskega sklada, ki so vsi v 100% lasti
               države. Izguba banke SIB, izkazana v letu 2002, to je v času, ko je njen lastnik že
               bilaEnergetika, je posledica očitno prikrite izgube preteklih let, do katerih so
               nadzor nad upravo Banke SIB skupno z gospodom Klemenčičem imeli najvišji predstavniki
               vlade in Banke Slovenije.</p>
               <p>Moje vprašanje:</p>
               <p>Ali bo vlada dovolila prevzem banke SIB s strani Nove ljubljanske banke ali
               katerekoli druge družbe, v kateri ima država kakšen kapitalski delež?</p>
               <p>In drugič:</p>
               <p>Kako dolgo še se bo vladajoča koalicija na državni in lokalni ravni norčevala iz
               državljanov? Hvala lepa.</p>
            </sp>
            <sp xml:id="SDZ3-Redna-23-2003-02-24.sp28">

               <speaker>PREDSEDNIK BORUT PAHOR:</speaker>

               <p>Hvala lepa za vprašanje. Prosim, gospod predsednik vlade, imate besedo.</p>
            </sp>
            <sp xml:id="SDZ3-Redna-23-2003-02-24.sp29">

               <speaker>MAG. ANTON ROP:</speaker>

               <p>Spoštovani gospod poslanec! Država Republika Slovenija nikoli ni imela večinskega
               deleža v Slovenski investicijski banki. Sami ste povedali, da je bil ta delež 37
               oziroma 40% in da je v letu 2000 ta delež bil 21,65%.</p>
               <p>Strategija prejšnje vlade, pa tudi te vlade, opredeljena v strategiji gospodarskega
               razvoja in strategiji do finančnega sistema in pa bank in podjetij, je bila vseskozi
               jasna. Strategija je bila, da se umika iz državnih podjetij in da se umika tudi iz
               bank. In v tem kontekstu smo že večkrat tukaj diskutirali in jaz sem prepričan, da je
               ta strategija bila prava, da je bila dobra in to se kaže v primeru Nove Ljubljanske
               banke, kjer se danes kaže, in lahko slišimo od največjih kritikov privatizacije Nove
               Ljubljanske banke, da se je v Novi Ljubljanski banki toliko spremenilo v tem času po
               privatizaciji, kot se prej v desetih letih ni. Slovenska investicijska banka je ena
               najmanjših bank v Sloveniji, njen delež je 0,96%, niti en odstotek bilančne vsote
               vseh slovenskih bank ni, zato je bil jasen pristop države in vlade, in mislim, da je
               bil pravilen, da se umakne iz te banke.</p>
               <p>Dejstvo je, da je večinski in kontrolni delež Slovenske investicijske banke
               pridobila Energetika Holding oziroma prek nje Mesto Ljubljana. Mesto Ljubljana
               upravlja s Holdingom in posredno tudi z Energetiko. Zato je prav - zato je prav,
               trdim - da tudi to prevzame odgovornost za to, da v zvezi z nastalo situacijo poskuša
               ustrezno odreagirati. Pri tem bi rad zelo jasno povedal, da ne trdim, da ni potrebno
               ugotoviti odgovornosti tistih, ki so poslovali v Slovenski investicijski banki,
               tistih, ki so poslovali v Energetiki in v Holdingu, in ne nazadnje vseh tistih, ki so
               posredovali pri konkretnih transakcijah. Zato upam, da bo večina tistih sklepov, ki
               jih je Mesto Ljubljana, mestni svet sprejel, držala in da bodo tudi izvedeni. Sam
               ocenjujem, da je kar nekaj institucij, in je daleč od tega, da bi bila tu vlada in
               Banka Slovenije edina, ki bi morala odreagirati, predvsem je popolnoma jasno, da mora
               odreagirati Mesto Ljubljana - Mesto Ljubljana je sprejelo sklepe in upam, da se bodo
               realizirali. Za razliko od tistih institucij, ki so bile do sedaj navedene, menim, da
               je treba ustrezno vlogo dati tudi inštitutu za revizijo, ki je navsezadnje pristojen
               za dajanje licenc revizijskim hišam, in treba je dati pobudo tudi njemu - upam, da bo
               državno tožilstvo storilo vse tisto, kar je potrebno, in dokumentacijo ima.</p>
               <p>Kot ste bili verjetno seznanjeni že iz poročil različnih medijev, je tudi urad za
               preprečevanje korupcije v tem primeru sprožil postopek oziroma ustrezno analizo.
               Agencija za trg vrednostnih papirjev bo opravila svojo nalogo in je to direktor
               oziroma vršilec dolžnosti tudi zelo jasno povedal. Sam upam, da bo tudi računsko
               sodišče, zlasti v primeru Holdinga in Energetike, opravilo svoje revidiranje in
               seznanilo mestni svet z ustrezno analizo. In ne nazadnje, Banka Slovenije je izjemno
               pomembna pri celotni zgodbi. Tako kot je imela svoja poročila, ko se je pristopalo k
               nakupu banke, jih ima tudi sedaj in ima tudi nekatere vzvode za zelo pomembne
               odločitve v povezavi z nadaljnjo usodo Slovenske investicijske banke. Torej,
               Slovenska investicijska banka je v posredni lastnini Mesta, zato je Mesto dolžno - in
               je tudi šlo na to pot, in sam podpiram v tem smislu politiko županje Mesta Ljubljane,
               da odkrije, da razkrije vse, kar se je dogajalo, in da se ugotovi, kdo so, če so,
               tisti, ki so konkretno neposredno odgovorni za napake, ki so se v tem primeru
               nedvomno zgodile.</p>
               <p>Vlada Republike Slovenije bo v tem kontekstu, seveda v okviru svojih pristojnosti,
               sodelovala z vsemi institucijami, zlasti v okviru pristojnosti, ki jih ima v povezavi
               s posameznimi uradi oziroma institucijami, nad katerimi ima kakršnokoli pooblastilo.
               Hvala.</p>
            </sp>
            <sp xml:id="SDZ3-Redna-23-2003-02-24.sp30">

               <speaker>PREDSEDNIK BORUT PAHOR:</speaker>

               <p>Dopolnilno vprašanje, dr. Bajuk.</p>
            </sp>
            <sp xml:id="SDZ3-Redna-23-2003-02-24.sp31">

               <speaker>DR. ANDREJ BAJUK:</speaker>

               <p>Gospod predsednik vlade, iz vašega odgovora mi je jasno, da vladi, Liberalni
               demokraciji in Združeni listi ni jasno, kaj se dogaja, ali pa še vedno predpostavlja,
               da slovenska javnost ne razume bistva dogajanj v Slovenski investicijski banki.
               Prepričan sem v nasprotno, da javnost in še posebej meščani mesta Ljubljane dobro
               vedo, da celotna slovenska politična oblast prikriva, da so v banki SIB v preteklih
               letih odobravali, dajali posojila vedoč, da jih določeni prejemniki, ki jih je dr.
               Arhar pred kratkim označil za slamnate može, ne bodo nikoli vrnili, po doslej znanih
               podatkih vsaj za nekaj 5 milijard tolarjev. To bi bilo na primer več kot dovolj za
               takojšnjo dokončanje Onkološkega instituta ali za izgradnjo nove univerzitetne
               knjižnice, ali da bo še bolj razumljivo, nad 10 km dolgo strnjeno kolono novih Cliov.
               Popravljalno dejanje, s katerim boste lahko slovensko javnost prepričali o
               nasprotnem, je le naslednje. Doseči boste morali razveljavitev nezakonitega nakupa
               banke SIB s strani Energetike, tako da boste izvršitev tega dejanja zahtevali od
               direktorja agencije za trg vrednostnih papirjev, dr. Nevena Boraka, od generalne
               državne tožilke gospe Zdenke Cerar in ostalih organov pregona. S tem dejanjem boste
               lahko vrnili denar Energetiki, državi, vladi Republike Slovenije pa ga boste vrnili
               le tako, da boste morali razkriti komitentente banke SIB, ki niso vračali posojil,
               ter od urada za preprečevanje pranja denarja zahtevati izsleditev pravih prejemkov
               teh posojil.</p>
               <p>Če menite, gospod predsednik, da je državljane potolažil gospod dr. Rekar včeraj na
               valu 202 z besedami, da je bilo na Daljnem zahodu še huje, boste seveda nadaljevali
               sedanjo politiko. Njegovo tolažbo je bilo mogoče razumeti kot naslednje sporočilo: Na
               Daljnem zahodu je bilo še težje. Tam je dobil zlati rudnik tisti, ki je streljal
               prvi. Hvala lepa.</p>
               <p>Ali ste pripravljeni takšen pristop načeti? Hvala lepa.</p>
            </sp>
            <sp xml:id="SDZ3-Redna-23-2003-02-24.sp32">

               <speaker>PREDSEDNIK BORUT PAHOR:</speaker>

               <p>Gospod predsednik vlade, imate besedo za dopolnilni odgovor.</p>
            </sp>
            <sp xml:id="SDZ3-Redna-23-2003-02-24.sp33">

               <speaker>MAG. ANTON ROP:</speaker>

               <p>V zvezi s tem, to je bil bolj vaš komentar, bi rekel, da je zelo jasno nedvomno
               sporočilo tudi vlade Republike Slovenije in tudi mene, da je potrebno storiti vse za
               to, da se ugotovi, ali obstajajo tovrstni komitenti, ali obstajajo tovrstne
               transakcije, ali obstajajo notranje informacije, ki so potekale med različnimi
               akterji same transakcije, na osnovi katerih je kdorkoli dobil premoženjsko korist ali
               si prilastil del tega, o čemer ste govorili.</p>
               <p>Jaz ocenjujem, da so te institucije, ki so bile tukaj javno navedene, ki so
               izpostavljene, dovolj usposobljene, da bodo zadevi prišle do dna. In jaz sem
               prepričan, da bomo o tej zadevi še govorili in sem prepričan, da bo seveda tudi sama
               revizija na koncu ugotovila nepravilnosti in mislim, da moramo vsi skupaj storiti vse
               za to, da bi bili tisti, ki so odgovorni na koncu za to, kar se je zgodilo, tudi
               ustrezno sankcionirani. Vendar jaz na pamet ocen ne bi dajal, za to so institucije, o
               katerih sem govoril, in vlada, kot sem povedal, bo v okviru svojih pristojnosti
               skrbela in poskrbela za to, da bodo te institucije opravile svoje delo in seveda
               prišle do rezultatov in jaz verjamem, da bomo takrat vsi skupaj tudi zelo jasno
               seznanjeni z njimi in jaz sem seveda tudi prepričan, da slovenska javnost upravičeno
               to zahteva. Mi se tega zavedamo in zato bomo seveda podprli tovrstne aktivnosti, ki
               bi seveda privedle stvar do dna. Hvala</p>
            </sp>
            <sp xml:id="SDZ3-Redna-23-2003-02-24.sp34">

               <speaker>PREDSEDNIK BORUT PAHOR:</speaker>

               <p>Hvala lepa. Prosim, dr. Bajuk.</p>
            </sp>
            <sp xml:id="SDZ3-Redna-23-2003-02-24.sp35">

               <speaker>DR. ANDREJ BAJUK:</speaker>

               <p>Proceduralno, gospod predsednik. Na podlagi drugega odstavka 246. člena, ker nisem
               zadovoljen z odgovorom, predlagam, da državni zbor sklene, da bo na naslednji seji
               opravil razpravo o odgovoru vlade ali predsednika vlade glede tega vprašanja. Hvala
               lepa.</p>
            </sp>
            <sp xml:id="SDZ3-Redna-23-2003-02-24.sp36">

               <speaker>PREDSEDNIK BORUT PAHOR:</speaker>

               <p>O tem bo jutri v popoldanskem delu odločil državni zbor brez razprave. Prosim.</p>
            </sp>
            <sp xml:id="SDZ3-Redna-23-2003-02-24.sp37">

               <speaker>JOŽEF JEROVŠEK:</speaker>

               <p>Gospod predsednik, predlagam, da se o predlogu, ki ga je podal gospod Bajuk, glasuje
               takoj. To pa iz razlogov, ta nova praksa v parlamentu, po novem poslovniku, je
               prikrivanje pred javnostjo. Gospod Bajuk in vsa slovenska javnost ve, da gre za
               milijardno korupcijo v SIB banki. In tudi, recimo, na SRD - kar bom potem v svojem
               poslanskem vprašanju povedal - gre za iste osebe. Gospod Rekar, ki tu <q>"zdravi"</q>, je na
               SRD odobraval stomilijonske pogodbe za nagrade. Da se opravi to glasovanje takoj, da
               naj pred kamerami ljudje izvedo, kdo je za to, da se opravi ta diskusija, da pridemo
               temu do dna, ker če bomo jutri glasovali, bo ista zgodba kot vedno, ko ne bo
               izglasovano. Nočem, da se bodo gospodje tu skrivali pred javnostjo. Opravimo to
               glasovanje, po poslovniku je to možno, in nimamo kaj odlašati. To je nemogoča praksa,
               da o tako jasnem predlogu odlašamo, čez dva dni, čez tri dni.</p>
            </sp>
            <sp xml:id="SDZ3-Redna-23-2003-02-24.sp38">

               <speaker>PREDSEDNIK BORUT PAHOR:</speaker>

               <p>Hvala lepa, kolega Jerovšek. Rad bi pojasnil najprej, ta poslovniška možnost, da
               predsednik ali predsedujoči odloči, kdaj bo glasovanje, obstaja. Naj povem, da
               razlogi za to, da smo pred časom sprejeli to prakso, niso v tem, da bi se kdorkoli
               izogibal vednosti javnosti o glasovanju. Šlo je za vprašanje, ali lahko med
               postavljanjem poslanskih vprašanj, ne samo takrat, ko nanje odgovarja predsednik
               vlade, temveč tudi,ko odgovarjajo ministri in ministrice, državni zbor odloči. Vemo,
               da je takrat stopnja sklepčnosti nižja. Menili smo, da je koristneje, da s tem
               počakamo do naslednjega dne, in tako smo doslej tudi ravnali. Seja bo jutri, tako kot
               sicer, javna in javnost bo izvedela o tem, kako državni zbor glasuje. Prosim.</p>
            </sp>
            <sp xml:id="SDZ3-Redna-23-2003-02-24.sp39">

               <speaker>JOŽEF JEROVŠEK:</speaker>

               <p>Gospod predsednik, jutri ne bo glasovanja pred kamerami, pred javnostjo. Danes so oči
               slovenske javnosti uprte v parlament, v vprašanja predsedniku vlade, v njegove
               poslance. Zahtevam, da se o mojem predlogu glasuje sedaj.</p>
            </sp>
            <sp xml:id="SDZ3-Redna-23-2003-02-24.sp40">

               <speaker>PREDSEDNIK BORUT PAHOR:</speaker>

               <p>Prav. Potem bo državni zbor...</p>
            </sp>
            <sp xml:id="SDZ3-Redna-23-2003-02-24.sp41">

               <speaker>JOŽEF JEROVŠEK:</speaker>

               <p>Potem pa naj javnost ve, kdo prikriva javnosti argumente.</p>
            </sp>
            <sp xml:id="SDZ3-Redna-23-2003-02-24.sp42">

               <speaker>PREDSEDNIK BORUT PAHOR:</speaker>

               <p>Potem bo državni zbor najprej odločal o tem, da danes odločimo o tem vprašanju.
               Predlagam kljub vsemu, da ne bi začeli s prakso, ko bi lahko kadarkoli med
               poslanskimi vprašanji in pobudami kdorkoli od poslank in poslancev takoj zahteval
               odločanje, ker poznamo probleme, ki so s tem povezani, in niso vezani na politično
               stališče do konkretnega predloga. Mislim, da je ta praksa boljša.</p>
               <p>Prosim, zdaj bom vprašal državni zbor, da se bo ta odločil, ali glasujemo o tem
               predlogu takoj ali jutri. Ne bi rad, da bi sprejeli danes odločitev, da vedno med
               poslanskimi vprašanji in pobudami avtomatično glasujemo; ne nazadnje nas je praksa
               naučila, da je odložitev boljša. Mislim pa, da bi bilo dobro, da se tudi na kolegiju
               naslednjič dogovorimo glede prakse - prosim, kolega Jerovšek - da razčistimo to
               vprašanje. Zdaj bom torej vaš predlog, da takoj odločimo o tem, dal na glasovanje.
               Gre torej za predlog, da o predlogu kolega dr. Bajuka, da državni zbor razpravlja na
               naslednji seji o odgovoru predsednika vlade, odločimo takoj.</p>
               <p>Kdo je za to ali proti, da o tem odločimo takoj? Prosim? Ugovor na glasovanje?
               Prosim, kolega Petan, dvignili ste še, ko je naprava...</p>
            </sp>
            <sp xml:id="SDZ3-Redna-23-2003-02-24.sp43">

               <speaker>RUDOLF PETAN:</speaker>

               <p>Se opravičujem, ampak...</p>
            </sp>
            <sp xml:id="SDZ3-Redna-23-2003-02-24.sp44">

               <speaker>PREDSEDNIK BORUT PAHOR:</speaker>

               <p>Tako kot vedno bom tudi zdaj ravnal. Če poslanec dvigne roko v času glasovanja,
               ugovor spoštujem, sicer pa ne. Ali še kdo ugovarja, da njegova glasovalna naprava ne
               deluje brezhibno, kajti glasovanje bomo ponovili?</p>
               <p>Še enkrat bom vprašal državni zbor, ali se strinja s predlogom, da o predlogu dr.
               Bajuka glasujemo takoj. Prosim. 54 navzočih, 22 za in 32 proti.</p>
               <p><stage>(Za je glasovalo 22.)</stage> <stage>(Proti 32.)</stage></p>
               <p>Ugotavljam, da bo državni zbor odločal o predlogu, ki ga je dal dr. Bajuk, v skladu s
               poslovnikom jutri, tako kot je bilo tudi sicer v zadnjem času v navadi. Če bi kdo
               menil, da ta praksa ni dobra, predlagam, da se o njej mirno pogovorimo v okviru
               kolegija in sam bom kot predsednik tako odločitev tudi spoštoval. Drugače pa mislim,
               da je prav povedati, da današnje ravnanje ni v ničemer drugačno od ravnanj, ki smo
               jih imeli sicer; na zadnjih zasedanjih je državni zbor o predlogu glasoval prvi dan,
               naslednji dan, v torek v popoldanskem času.</p>
               <p>Naslednje vprašanje bo zastavila kolegica Maria Pozsonec.</p>
            </sp>
            <sp xml:id="SDZ3-Redna-23-2003-02-24.sp45">

               <speaker>MARIA POZSONEC:</speaker>

               <p>Hvala lepa, gospod predsednik. Vsem prisotnim lep pozdrav. Ministra za delo, družino
               in socialne zadeve dr. Vlada Dimovskega sprašujem:</p>
               <p>Na kakšen način in v kolikšnem obsegu se bodo v letu 2003 usklajevali socialni
               prejemki in pokojnine? Hvala.</p>
            </sp>
            <sp xml:id="SDZ3-Redna-23-2003-02-24.sp46">

               <speaker>PREDSEDNIK BORUT PAHOR:</speaker>

               <p>Prosim, gospod Dimovski.</p>
            </sp>
            <sp xml:id="SDZ3-Redna-23-2003-02-24.sp47">

               <speaker>DR. VLADO DIMOVSKI:</speaker>

               <p>Spoštovana poslanka, hvala lepa za vprašanje.</p>
            </sp>
            <sp xml:id="SDZ3-Redna-23-2003-02-24.sp48">

               <speaker>PREDSEDNIK BORUT PAHOR:</speaker>

               <p>Bolj na glas.</p>
            </sp>
            <sp xml:id="SDZ3-Redna-23-2003-02-24.sp49">

               <speaker>DR. VLADO DIMOVSKI:</speaker>

               <p>Hvala lepa za vprašanje. Se opravičujem, imam malo problemov z grlom.</p>
               <p>Ta vprašanja, ki se nanašajo oziroma odgovor na vaše vprašanje, je predvsem
               vprašanje usklajevanj. In sicer prvega od teh, to se pravi socialnih prejemkov,
               določa zakon o socialnem varstvu, in sicer, da se vsi prejemki iz tega naslova
               usklajujejo s prvim drugim in na osnovi indeksa življenjskih stroškov. Ta stopnja
               rasti, s katero se potem uskladi osnovni znesek minimalnega dohodka, ki je določen
               kot tisti, kot neka osnovna kategorija v zakonu o socialnem varstvu, je znašala 7,2%.
               Ker ste me že vprašali konkretno, na kakšen način in v kakšnem obsegu se bodo od
               višine minimalnega dohodka, do katerega je potem možno pridobiti socialno pomoč,
               znašajo, bom nekaj podatkov tukaj kar navedel, hkrati vam bom pa dostavil, seveda,
               celotni odgovor, zato da boste lahko konkretno s številkami imeli možnost pogledati,
               na kakšen način bodo ta usklajevanja potekala.</p>
               <p>In sicer naj navedem, da za samsko in prvo odraslo osebo v družini bo ta višina
               minimalnega dohodka znašala nekaj več kot 43 tisoč tolarjev. Potem za vsako naslednjo
               odraslo osebo v družini nekaj več kot 30 tisoč tolarjev. Skratka, tukaj je še kar
               nekaj kategorij, tako da ne bi tukaj z vsemi temi številkami operiral, vam bomo
               odgovor na to vprašanje dostavili pisno.</p>
               <p>Hkrati ste me vprašali za usklajevanje pokojnin. Rekel bi tako, po podatkih
               Statističnega urada Republike Slovenije so bili 27.2.2003 objavljeni podatki, po
               katerih je stopnja rasti povprečnih plač na zaposlenega izplačana za obdobje januar -
               december 2002, v primerjavi z izplačili za obdobje januar - december 2001 znašala
               9,7%. Stopnja rasti pokojnin, izplačanih za to obdobje, po mnenju statističnega
               urada, za januar - december 2002, v primerjavi z izplačili za obdobje januar -
               december 2001, je znašala prav tako 9,7%. Glede na to, da v gibanju povprečnih plač
               in pokojnin za isto obdobje ni nastala pozitivna razlika, pogoji za uskladitev
               pokojnin v februarju niso bili izpolnjeni. To je ugotovil tudi na zadnji seji Upravni
               odbor Zavoda za pokojninsko in invalidsko zavarovanje v informaciji, ki jo je zavod
               posredoval na isti seji. In glede na gibanja plač, pa je verjetna uskladitev v mesecu
               marcu.</p>
               <p>Naslednji rok, ker ste me vprašali za letošnje leto, je v zakonu predviden rok za
               uskladitev pokojnin v mesecu septembru. Če pa seveda ne bo pozitivne razlike med
               plačami in pokojninami, potem ta uskladitev poteka vsak naslednji mesec, to se pravi
               lahko se izvrši v oktobru. Če ne, potem ta razlika v vsakem naslednjem mesecu do
               konca leta. Tako da je bistveno sedaj to razmerje oziroma v stopnjah rasti gibanja
               plač in pokojnin. Naj povem še enkrat, da je to na osnovi statističnih podatkov, ki
               jih objavlja Statistični urad Republike Slovenije.</p>
            </sp>
            <sp xml:id="SDZ3-Redna-23-2003-02-24.sp50">

               <speaker>PREDSEDNIK BORUT PAHOR:</speaker>

               <p>Dopolnilno vprašanje, kolegica Pozsonec.</p>
            </sp>
            <sp xml:id="SDZ3-Redna-23-2003-02-24.sp51">

               <speaker>MARIA POZSONEC:</speaker>

               <p>Hvala lepa. Hvala lepa za odgovor, sicer sem jaz upala na več konkretnih podatkov,
               recimo družinska pokojnina, potem kmečka pokojnina itd.</p>
            </sp>
            <sp xml:id="SDZ3-Redna-23-2003-02-24.sp52">

               <speaker>PREDSEDNIK BORUT PAHOR:</speaker>

               <p>Prosim, minister Dimovski.</p>
            </sp>
            <sp xml:id="SDZ3-Redna-23-2003-02-24.sp53">

               <speaker>DR. VLADO DIMOVSKI:</speaker>

               <p>Hvala lepa še enkrat. To vprašanje, ker gre za celo vrsto prejemkov, vključno z
               nekaterimi, ki jih na področju socialnih prejemkov nisem omenil, kot je recimo
               minimalni dohodek za otroka, ki znaša 13, nekaj več kot 13 tisoč tolarjev, potem
               povišanje za enostarševsko družino, dodatek za najemnino itd., vključno z vsemi
               vašimi vprašanji, ki so nanašajo na posebne tipe pokojnin, vam bomo seveda dostavili
               pisno.</p>
            </sp>
            <sp xml:id="SDZ3-Redna-23-2003-02-24.sp54">

               <speaker>PREDSEDNIK BORUT PAHOR:</speaker>

               <p>Kolegica Ana Marija Tisovic bo postavila vprašanje ministru za notranje zadeve.
               Imate besedo.</p>
            </sp>
            <sp xml:id="SDZ3-Redna-23-2003-02-24.sp55">

               <speaker>MARIJA ANA TISOVIC:</speaker>

               <p>Hvala lepa za besedo, gospod predsednik. Pozdravljeni predstavniki vlade, kolegice in
               kolegi! Postavila bi vprašanje gospodu Bohincu, ministru za notranje zadeve:</p>
               <p>Vemo, da nobena država ni imuna proti korupciji, proti gospodarskemu kriminalu, o tem
               se pri nas zadnje čase ogromno pogovarjamo. Ko pogledamo statistične podatke za leta
               nazaj, ugotavljamo, da je vedno več teh kriminalnih dejanj odkritih, sprašujemo se
               lahko tudi, ali je to zaradi tega, ker gospodarski kriminal narašča, ali pa zato, ker
               službe imajo večji efekt pri svojem delu.</p>
               <p>Zato sprašujem gospoda ministra:</p>
               <p>Ali ima zagotovljenih dovolj sredstev za dobre strokovnjake za kriminaliste
               gospodarskega kriminala, da so ti dovolj lahko motivirani?</p>
               <p>To je eno vprašanje.</p>
               <p>Drugo vprašanje pa je:</p>
               <p>Ali so odstranjene vse pravno-formalne ovire, ki bi jih ovirale pri njihovem delu,
               pri odkrivanju, njihovem dokazovanju, in če bi bilo potrebno, še mogoče kazenski
               zakonik v tem delu, ki zadeva gospodarski kriminal, kje popraviti?</p>
               <p>Namreč, ljudje se pogovarjamo to - eden, ko oropa pošto ali banko, pa dobi 10
               milijonov ali pa nekaj takega, ta bo dobil kazen od 1-5 let, medtem ko tam ko gredo
               milijarde, pa ne vemo, ali je bil kdo kaznovan ali ne.</p>
            </sp>
            <sp xml:id="SDZ3-Redna-23-2003-02-24.sp56">

               <speaker>PREDSEDNIK BORUT PAHOR:</speaker>

               <p>Prosim, minister za notranje zadeve.</p>
            </sp>
            <sp xml:id="SDZ3-Redna-23-2003-02-24.sp57">

               <speaker>DR. RADO BOHINC:</speaker>

               <p>Najprej se zahvaljujem za to na moč aktualno vprašanje.</p>
               <p>Strinjam se z vami, da je v zadnjem času upravičeno govora o gospodarskem kriminalu
               kot fenomenu posttranzicijskega obdobja. Delno smo k temu prispevali tudi mi,
               zavedajoč se, da mora na tem področju država, kar pomeni tudi naše ministrstvo in
               generalna policijska uprava storiti več prav v smereh, kot ste jih med drugim tudi vi
               nakazali. Zato pripravljamo za razpravo na vladi, predvidoma že v naslednjem tednu,
               obširnejšo analizo te problematike, s predlogi nekaterih precej konkretnih ukrepov za
               preseganje ne prav zavidljivega stanja na področju obvladovanja gospodarskega
               kriminala.</p>
               <p>Pred tem naj vam pa povem, da to nezavidljivo stanje ni od danes ali včeraj ali
               izpred dveh let, ampak da lahko tako rečemo kar od začetka 90. let. Vsa statistika,
               ki smo jo zbrali, kaže na to, da je v privatizacijskem tranzicijskem obdobju bila
               vrsta zelo specifičnih kaznivih dejanj s področja poslovnih goljufij, zlorabe
               položaja in lastninskega preoblikovanja, da je policija prijavila kar 490 ovadb v tem
               obdobju zoper 649 osumljencev oziroma 908 kaznivih dejanj s tega področja. Skratka,
               bilo je opravljeno dovolj obsežno delo, pa vendarle lahko ocenimo, da organi pregona
               in pravosodja v tem obdobju storilcem kaznivih dejanj na področju poslovnih goljufij
               in lastninske privatizacije niso bili v zadostni meri kos.</p>
               <p>Jaz vam danes ne morem postreči s podatki, koliko je bilo s tega področja obsojencev,
               to sega v pristojnost sicer ministrstva za pravosodje, ampak bomo v obširnejšem
               pisnem odgovoru zbrali tudi te odgovore. Rad bi vas pa seznanil s tem, kaj
               pripravljamo kot ukrepe vlade na tem področju.</p>
               <p>Velik del ukrepov se nanaša na kadrovski vidik tega vprašanja. Namreč, gospodarski
               kriminal je že po definiciji zelo zapleteno strokovno področje s področja ekonomije,
               prava, različnih finančnih področij in ključni je razvoj strok znotraj
               kriminalistične stroke na teh številnih področjih in pa ujemanje koraka z razvojem
               strok in tudi kriminala na tem področju. V posttranzicijskem obdobju je namreč
               značilno, da kriminal sega na neka povsem nova področja, ki jih danes poznamo pod
               imenom zloraba notranjih informacij, notranje trgovanje,borzne špekulacije,
               mednarodne finančne transakcije, in to je povezano z znanji, ki jih ni lahko
               dohajati. Zato gre vrsta naših predlogov predvsem v smer vzpostavitve izobraževalnih
               programov, v katerih se bodo skupaj usposabljali in izobraževali policisti,
               kriminalisti, tožilci in pa sodeči preiskovalni sodniki s tega specifičnega
               področja.</p>
               <p>Druga skupina predlogov se nanaša na sodelovanje z eksperti in ekspertnimi
               organizacijami s tega področja, predvsem revizijskimi in konsultantskimi
               organizacijami s področja financ.</p>
               <p>Tretja skupina predlogov se nanaša na primerljivo nagrajevanje, kot ste vi rekli,
               motive kriminalistov, da bi preprečili zelo obsežno fluktuacijo, ki smo ji bili v
               dveh valovih priča v letih od 1993 do 1997. Kar 89 kriminalistov je odšlo v različne
               druge državne službe in v letih 1997 do 2001 drug val 60-ih. Skratka, napraviti
               moramo primerljiv sistem nagrajevanja brez disparitet, ki bi omogočile nelojalno
               konkurenco znotraj državnih služb.</p>
               <p>Vzpostavljamo tudi drugačna razmerja znotraj sistemizacije delovnih mest,
               postavljamo nov tip gospodarskega kriminalista-specialista s podiplomsko izobrazbo in
               dali smo tudi pobudo za poseben specialistični program za kriminaliste, tožilce in
               sodnike, kjer bi se usposabljali ljudje na teh novih znanjih, da bi bili kos temu,
               kar so izzivi novega posttranzicijskega obdobja in kar se povezuje z naraščajočim
               obsegom vse bolj zapletenih oblik kriminala.</p>
               <p>Glede prvega vprašanja še naslednje. Oblikovana bo koordinacijska medresorska
               skupina, ki bo koordinirala vse te aktivnosti. Glede drugega vprašanja samo še to,
               slovenski kazenski zakonik je tem področju dober, ni ga treba spreminjati. Pač pa
               močno podpiram spremembe zakona o kazenskem postopku, ki dajejo več pooblastil
               policiji v dokaznih postopkih s tega področja. Hvala lepa.</p>
            </sp>
            <sp xml:id="SDZ3-Redna-23-2003-02-24.sp58">

               <speaker>PREDSEDNIK BORUT PAHOR:</speaker>

               <p>Hvala lepa. Prosim, dopolnilno vprašanje, kolegica Marija Ana Tisovic.</p>
            </sp>
            <sp xml:id="SDZ3-Redna-23-2003-02-24.sp59">

               <speaker>MARIJA ANA TISOVIC:</speaker>

               <p>Hvala lepa. Z vašim odgovorom sem v glavnem zadovoljna, vendar me pa zanima, ali
               imate dovolj sredstev, da ne bo potem rečeno <q>"nismo imeli dovolj finančnih sredstev,
               da bi lahko ves ta program, ki je zelo v redu, izpolnili"</q>. Hvala lepa.</p>
            </sp>
            <sp xml:id="SDZ3-Redna-23-2003-02-24.sp60">

               <speaker>PREDSEDNIK BORUT PAHOR:</speaker>

               <p>Dopolnilni odgovor, gospod minister.</p>
            </sp>
            <sp xml:id="SDZ3-Redna-23-2003-02-24.sp61">

               <speaker>DR. RADO BOHINC:</speaker>

               <p>Se zahvaljujem za precizacijo vprašanja. Sredstev seveda ni nikoli dovolj. Naj povem,
               da je bila leta 1997 sprejeta dobra strategija boja zoper gospodarski kriminal, ki je
               predvidela 189,5 milijonov dodatnih sredstev za kriminalistično policijo. Strategija
               je bila sprejeta, dodatnega denarja ni bilo. Seveda bomo storili vse, da s
               prerazporeditvami znotraj proračuna policije in ministrstva za notranje zadeve, pa
               tudi znotraj možnosti, ki so v državnem proračunu, poiščemo nova sredstva za
               programe, o katerih sem govoril - za večji razvoj strok na tem področju, za dodatna
               usposabljanja in tudi za večji angažma ekspertov s tega področja.</p>
            </sp>
            <sp xml:id="SDZ3-Redna-23-2003-02-24.sp62">

               <speaker>PREDSEDNIK BORUT PAHOR:</speaker>

               <p>Hvala lepa. Naslednje vprašanje bo ministrici za gospodarstvo in ministru za obrambo
               zastavil kolega Rokavec. Naj povem, da kolega... Prosim? A, kolega Barovič, se
               opravičujem! Se vam iskreno opravičujem. Ministru za pravosodje boste postavili
               vprašanje, potem pa kolega Rokavec. Prosim.</p>
            </sp>
            <sp xml:id="SDZ3-Redna-23-2003-02-24.sp63">

               <speaker>BOGDAN BAROVIČ:</speaker>

               <p>Hvala lepa, gospod predsednik. Spoštovani ministrici, spoštovani ministri! Občina
               Trbovlje je skupaj z ostalima dvema zasavskima občinama leta 1999 ministrstvu za
               pravosodje in državnemu zboru dala zakonsko pobudo za ustanovitev okrožnega sodišča v
               Trbovljah, ki naj bi bilo krajevno pristojno za območje občin Radeče, Hrastnik,
               Trbovlje, Zagorje in Litija.</p>
               <p>Utemeljitev: Temeljno sodišče v Ljubljani, Enota Trbovlje, je bilo v preteklosti po
               pripadu zadev, in je še danes, druga največja enota v okviru takrat temeljnega
               sodišča v Ljubljani, takoj za enoto Ljubljana. Od uveljavitve zakona o sodiščih, ki
               je začelveljati s 1. januarjem 1995, so številne pristojnosti prešle na okrožno
               sodišče v Ljubljani, kjer se še danes vrstijo veliki zaostanki. Ti zaostanki so med
               drugim povzročili težave pri zapiranju poglavij države Republike Slovenije ob
               vstopanju v Evropsko unijo. S temi zaostanki je ministrstvo za pravosodje izsililo
               program Herkules, s temi ali zaradi teh zaostankov je na matičnem delovnem telesu v
               ministrstvu za pravosodje bilo pridobljeno dodatno nagrajevanje za posamezne
               sodnike.</p>
               <p>Po drugi strani pa je to ministrstvo delo vzelo sodnikom in drugim delavcem, ki so v
               preteklosti razbremenjevali in tekoče opravljali svoje delo, konkretno, v Trbovljah.
               Zakon o sodiščih iz leta 1995 je na primer ustanovil Okrožno sodišče v Krškem in v
               Slovenj Gradcu, spet primerjava in utemeljitev, ki pred tem nista imeli niti sedeža
               enote temeljnega sodišča, niti sedeža javnega pravobranilca. Če primerjamo število
               prebivalcev na območjih Krškega, Slovenj Gradca in Trbovelj, ima Trbovlje danes
               največje število prebivalcev, ki bi ga Okrožno sodišče pokrivalo, okrog skoraj
               71.000, Krško 70.000, Slovenj Gradec 58.000. V Trbovljah je poslopje, ki bi ga z
               nadzidavo in minimalnimi sredstvi usposobili za izvrševanje vseh pristojnosti
               okrožnega sodišča, vključno z gospodarskim oddelkom. Zustanovitvijo okrožnega sodišča
               v Trbovljah bi omogočili prebivalcem tekoče in lažje uveljavljanje pravic na sodiščih
               na območju, ki ga je že pokrivalo temeljno sodišče.</p>
               <p>Vprašanja. Prvič: Zakaj se ministrstvo za pravosodje na uradno pobudo za ustanovitev
               okrožnega sodišča iz leta 1995 ni odzvalo?</p>
               <p>Drugič: Zakaj ni ministrstvo za pravosodje kot nosilec zakona o sodiščih vsaj
               preverilo utemeljenost pobude s podatki, s katerimi razpolaga?</p>
               <p>Tretjič: Kdo je odgovoren ali bo odgovoren, da je okrožne sodišče v Ljubljani
               preobremenjeno?</p>
               <p>Četrtič: Kdo bo plačeval že tako revnim prebivalcem Trbovelj vožnjo v Ljubljano,
               dopuste in stroške, ki jih imajo, ker ne morejo iskati pravice tam, kjer bi jih lahko
               po vseh zakonskih in ekonomskih pokazateljih? Hvala lepa.</p>
            </sp>
            <sp xml:id="SDZ3-Redna-23-2003-02-24.sp64">

               <speaker>PODPREDSEDNIK VALENTIN POHOREC:</speaker>

               <p>Hvala. Prosim ministra za odgovore.</p>
            </sp>
            <sp xml:id="SDZ3-Redna-23-2003-02-24.sp65">

               <speaker>MAG. IVAN BIZJAK:</speaker>

               <p>Spoštovani gospod poslanec, spoštovani predsedujoči! Res je, kar ste navedli, da se
               je ministrstvo že v preteklosti ukvarjalo z vprašanji mreže okrožnih sodišč, seveda v
               prvi vrsti ob sami sodni reformi pred letom 1995. Takrat je bilo dejansko predmet
               tehtanja tudi vprašanje, ali naj bo ustanovljeno približno za to območje, ki ga
               navajate, tudi okrožno sodišče s sedežem, takrat po mojih informacijah, bodisi v
               Trbovljah ali v Litiji.</p>
               <p>Takrat do takšne odločitve očitno tudi na osnovi opravljenih analiz ni prišlo. V
               kasnejšem obdobju se je, tudi pred kratkim, ponovno analiziralo tudi ob sodelovanju
               tujih ekspertov obstoječo mrežo sodišč. Ugotovitve tako tujih ekspertov kot naših
               lastnih analiz so takšne, da je obstoječa mreža sodišč kvečjemu preveč razvejana,
               zlasti kar zadeva nivo okrajnih sodišč. Enako pa velja tudi, da na nivoju okrožnih
               sodišč ne ugotavljamo potrebe, da bi širili število teh sodišč. Na to kažejo vsi
               strokovni vidiki, ko gre za število zadev, ko gre za velikost območja in ko gre za
               gledanje na racionalnost poslovanja. Z vseh teh vidikov ni nekega razloga za
               ustanovitev dodatnih in tudi tega konkretnega dodatnega sodišča. Eventualno bi takšen
               ponovni razmislek bil primeren, ko bi prišlo do neke jasne, enovite členitve
               Slovenije, ker trenutno imamo različna okrožja različno postavljena in znotraj tega
               seveda bi bil primeren tudi razmislek o ustreznosti sedanjih sodnih okrožij. Sicer pa
               moram zatrditi, da ministrstvo ni naklonjeno kakršnikoli nadaljnji drobitvi sodnega
               sistema, da temu torej načeloma nasprotujemo.</p>
               <p>Tudi obstoječa manjša okrožna sodišča se soočajo z nekaterimi težavami, ki izvirajo
               zlasti iz njihove velikosti. Predvsem bi omenil težave z večjo specializacijo, ki je
               glede nekaterih zadev še kako potrebna.</p>
               <p>Na konkretno vprašanje, zakaj se ministrstvo leta 1999 ni odzvalo, vam ta trenutek
               ne moremo odgovoriti. Domnevam pa, da je bila pobuda proučena. Isto velja tudi glede
               vseh elementov ugotavljanja utemeljenosti tedanje pobude.</p>
               <p>Glede vaših ocen o izraziti preobremenjenosti okrožnega sodišča v Ljubljani naj
               omenim, da vendarle to sodišče ni med tistimi najbolj izrazito preobremenjenimi, da
               tudi rezultati v smislu obvladovanja pripada in zmanjševanja števila nerešenih zadev
               kažejo na to, da to sodišče tudi tiste težave, s katerimi se sooča, dokaj uspešno
               premaguje, tako da to ne more biti tisti ključni razlog za neko bistveno drugačno
               odločitev.</p>
               <p>Če sklenem, ministrstvo ni naklonjeno ustanavljanju novih sodišč katerekoli stopnje.
               Seveda pa glede ustreznosti sedanjih okrožij, tudi glede na podatke, ki ste jih zdaj
               navajali, bi bil primeren čas za ponovno proučitev takrat, ko se bo ta geografska
               členitev Slovenije na nek način ustalila in ko bi bilo tudi prav, da se okrožja na
               različnih področjih delovanja države čim bolj poenotijo, kar zadeva samo območje.
               Hvala.</p>
            </sp>
            <sp xml:id="SDZ3-Redna-23-2003-02-24.sp66">

               <speaker>PODPREDSEDNIK VALENTIN POHOREC:</speaker>

               <p>Hvala, gospod minister. Želite postaviti dodatno vprašanje? Prosim.</p>
            </sp>
            <sp xml:id="SDZ3-Redna-23-2003-02-24.sp67">

               <speaker>BOGDAN BAROVIČ:</speaker>

               <p>Gospod minister, hvala lepa. Vendar bom zelo konkretno še enkrat vprašal. Nanizal sem
               nekaj podatkov in ne bi želel, da me kolegi iz Slovenj Gradca ali pa iz Krškega
               napačno razumejo. Dal sem jih samo za primerjavo. Sam si želim in jim privoščim, da
               imajo svoje okrožno sodišče, da svojim ljudem olajšajo delo, da iščejo pravico tam,
               kjer so. Ti podatki so absolutno primerljivi - število ljudi, število zadev, vrsta
               zadev, vse je identično Trbovljam, le da je v Trbovljah ta trenutek, žal, socialna
               situacija takšna, da si - pa če vzamete to za demagogijo ali pač ne - marsikdo ne
               more privoščiti, če pride, tudi ločitve, ki so na primer lahko posledica socialnih
               stisk. Marsikje zaradi socialnih stisk pride do ločitev in marsikdo si te ločitve, po
               katere pravdni postopek mora v Ljubljano,res ne more privoščiti, pa to ni demagogija.</p>
               <p>Zato sprašujem: Ali so možnosti, da v ministrstvu za pravosodje proučite in
               izenačite neke pogoje, ki dajejo možnost za uvrstitev sodišč na stopnjo okrožnih,
               okrajnih in tako naprej. Podatki so identični, podatki so primerljivi, podatki
               dokazujejo, da je upravičenost zahteve za vzpostavitev okrožnega sodišča v Trbovljah
               dana.</p>
               <p>Samo to me zanima, ali je možno, da to proučite in da z reorganizacijo pomagate spet
               nekemu novemu toku, pa čeprav zaposlovanja v državni upravi, k ponovni obuditvi in
               zmanjšanju stroškov. Ali je sploh kakšna možnost, da se o tem razmisli? Hvala.</p>
            </sp>
            <sp xml:id="SDZ3-Redna-23-2003-02-24.sp68">

               <speaker>PODPREDSEDNIK VALENTIN POHOREC:</speaker>

               <p>Hvala. Prosim še za ta del odgovora.</p>
            </sp>
            <sp xml:id="SDZ3-Redna-23-2003-02-24.sp69">

               <speaker>MAG. IVAN BIZJAK:</speaker>

               <p>V vsakem resnem vprašanju je vedno možno razmišljati. Sam seveda ne podcenjujem vaših
               argumentov, ki jih navajate, vendar je usmeritev ministrstva, da v sedanjem mandatu,
               v mandatu sedanje vlade, ne uvaja novih reform sodnega sistema. Veliko bolj pomembno
               se nam zdi, da vse sile usmerimo v odpravljanje sodnih zaostankov. Šele neko povsem
               normalno stanje v sodstvu bi bilo lahko izhodišče za neke morebitne nove reforme, za
               bolj optimalno organizacijsko členitev slovenskega sodstva.</p>
               <p>Še enkrat rečem, načeloma nasprotujemo spremembam, nameravamo pa, tudi na osnovi
               tega, kar ste navedli, tudi na osnovi tistega, kar računam, da bomo lahko našli glede
               že opravljenih tovrstnih analiz ponovno preveriti nekatera dejstva, da bi videli, ali
               so recimo tudi za neko malo bolj oddaljeno bodočnost kakršnikoli resni razlogi za
               spremembe v organizaciji sodišč, in če so, na katerih vse območjih v Sloveniji.</p>
            </sp>
            <sp xml:id="SDZ3-Redna-23-2003-02-24.sp70">

               <speaker>PODPREDSEDNIK VALENTIN POHOREC:</speaker>

               <p>Hvala. Naslednje vprašanje bo postavil kolega Franci Rokavec ministrici za
               gospodarstvo in ministru za obrambo. Za njim pa Bogomir Vnučec. Prosim.</p>
            </sp>
            <sp xml:id="SDZ3-Redna-23-2003-02-24.sp71">

               <speaker>FRANCI ROKAVEC:</speaker>

               <p>Hvala za besedo, gospod predsedujoči. Spoštovane ministrice, gospod minister,
               poslanke in poslanci!</p>
               <p>Prvo vprašanje zastavljam ministrici dr. Petrinovi: Kaj bo storila vlada Republike
               Slovenije za rešitev problematike v usnjarski industriji?</p>
               <p>Dejstvo je, konkretno v obratu Industrija usnja Vrhnika, obrat Šmartno, da je bila v
               decembru mesecu lanskega leta na začasni, prisilni dopust poslana večina celotnega
               kolektiva, ki šteje 328 zaposlenih. Vsi ti ljudje so v tem trenutku brez dela. Vemo,
               da gre za vprašanje ne samo 328 ljudi oziroma njihovih družin, ampak je posledično s
               tem vprašanjem povezano neposredno okoli 1 000 ljudi in pa celo širše območje.</p>
               <p>Zato sprašujem omenjeno ministrstvo: Kaj bo storila država v zvezi z reševanjem
               dolgoletne problematike v usnjarski industriji v naši državi? Kakšni bodo tisti
               ukrepi, ki jih bo država tudi prek Slovenske razvojne družbe v likvidaciji storila na
               tem področju?</p>
               <p>Vemo, da je v programu prodaje državnega premoženja tudi prodaja tega deleža
               Industrije usnja Vrhnika. Moje vprašanje:</p>
               <p>Kaj želi oziroma ali želi vlada ohraniti usnjarsko industrijo v Sloveniji? Če želi,
               kako bo to storila za njihovo tehnološko usposobitev in konkurenčno nastopanje na
               svetovnih trgih? To je vprašanje.</p>
               <p>Drugo vprašanje pa je namenjeno ministrstvu za obrambo. Že v mesecu januarju sem
               zastavil pisno poslansko vprašanje, na katero sem dobil odgovor. Gre za problem
               ukinitve izpostave za obrambo v Litiji in prenos te dejavnosti pod izpostavo v
               Trbovljah. Oba občinska sveta, tako občina Šmartno pri Litiji, tako kot tudi občina
               Litija, sta na to odločitev, ki je bila sprejeta mimo volje in odločitev teh dveh
               občin, ostro protestirala. Zahtevala sta nemuden razgovor s pristojnimi organi
               ministrstva. Od tega časa je minilože enajst dni, od ministrstva ničesar.</p>
               <p>Dejstvo je, da je ta organizacijska povezava nelogična. Nelogična je zato, ker že iz
               naravne povezave Litija konfigurira na Ljubljano. V tem konkretnem primeru bo
               posredovana zadeva občana v Trbovlje, potem pa bo šla v nasprotno smer proti
               Ljubljani.</p>
               <p>In drugo. Nesprejemljivo je, da je ministrstvo za obrambo sprejelo to odločitev na
               podlagi tega, ker je bila Litija vedno v okviru ljubljanske uprave za obrambo, ne pa
               uprave za obrambo v Trbovljah. Na podlagi tega in tudi predložene nove reorganizacije
               na področju zaščite in reševanja se občanke in občani v obeh občinah upravičeno
               sprašujemo, ali ni to del tihega scenarija oblikovanja bodočih regij in prikrojevanja
               njihovih odločitev. Naj samo omenim, da je omenjeno območje že protestiralo leta 1994
               glede organizacije na področju teritorialne obrambe in v treh dneh se plebiscitarno
               odločilo z več kot 85% občanov, da takim povezavam nasprotujejo.</p>
               <p>Zato bi še enkrat želel, da se takoj vzpostavi kontakt z obema lokalnima skupnostma
               in najde ustrezna rešitev. Oba občinska sveta sta predlagala revizijo te odločitve in
               zato tudi opravičeno pričakujemo najprej pogovor, potem pa tudi smiselno boljšo
               rešitev. Hvala lepa.</p>
            </sp>
            <sp xml:id="SDZ3-Redna-23-2003-02-24.sp72">

               <speaker>PODPREDSEDNIK VALENTIN POHOREC:</speaker>

               <p>Hvala za vprašanje. Najprej bo na prvo vprašanje odgovorila ministrica za
               gospodarstvo dr. Tea Petrin.</p>
            </sp>
            <sp xml:id="SDZ3-Redna-23-2003-02-24.sp73">

               <speaker>DR. TEA PETRIN:</speaker>

               <p>Hvala. Vsem prisotnim lep pozdrav. Spoštovani poslanec, spoštovani predsedujoči! Rada
               bi vas obvestila, da je vlada Republike Slovenije že na svoji seji 19. decembra 1999
               sprejela program prilagajanja slovenske usnjarske in obutvene industrije pogojem
               notranjega trga Evropske unije v obdobju 2000 do vključno leta 2003.</p>
               <p>Ministrstvo za gospodarstvo že od začetka leta 2000 izvaja ta program
               prestrukturiranja oziroma prilagajanja slovenske usnjarske industrije pogojem
               notranjega trga Evropski uniji. Ta program je bil namreč tudi potrjen v evropski
               komisiji in tudi redno poročamo, kako se ta progam izvaja.</p>
               <p>Čemu so bile namenjene te spodbude? Predvsem povečanju konkurenčne sposobnosti
               podjetij v tej industriji, in sicer je bilo dogovorjeno, da so najpomembnejše ali pa
               najbolj potrebne razvojne spodbude na področju trženja, tehnološke prenove in pa na
               področju razvoja človeških virov. Ta program ni usmerjen v finančno prestrukturiranje
               v ožjem smislu, temveč je pripravljen kot program razvojnih spodbud, zato tudi
               odgovornost za razvojne odločitve nosijo seveda sodelujoča podjetja in ne država. Mi
               jim dajemo seveda pomoč. V izvajanje tega programa je bilo do sedaj vključenih več
               kot 75% podjetij iz te panoge, tako po številu zaposlenih kot tudi po prihodku.</p>
               <p>Poleg tega treba je vedeti, da se bo ta program - to je edini vertikalni ali
               sektorski program, ki smo ga izposlovali v procesih pogajanja z Evropsko unijo -
               iztekel leta 2003. Vendar to ne pomeni, da potem podjetja v tej panogi ne bodo
               deležna več nikakršne pomoči. Nasprotno, pomoč se bo še naprej dodeljevala, in sicer
               prav ta razvojna pomoč, hkrati pa bomo zagotavljali tudi dodatna sredstva za podporo
               delovanju skupnih tehnoloških centrov in za oblikovanje proizvodno-storitvenih mrež.</p>
               <p>Kar se tiče podjetja IUV, podjetje IU Vrhnika ima na razpolago kar nekaj možnosti.
               Prvič, naj omenim zakon o pomoči za reševanje in prestrukturiranje gospodarskih
               družb, na podlagi katerega se lahko podjetja, ki zaidejo v resne težave, se pravi, da
               so tako rekoč pred prisilno poravnavo, če se dokaže, da je možno z določenim
               prestrukturiranjem zagotoviti, da postanejo tržno sposobna podjetja, seveda lahko
               pridobijo to pomoč.</p>
               <p>Kar se tiče podjetja, moram reči, da ne glede na ta zakon, pa prestrukturiranje
               podjetja IU Vrhnika že poteka na osnovi programa prestrukturiranja, in sicer v
               pripravi je aneks k pogodbi o poroštvu Republike Slovenije in konverzija terjatev
               Republike Slovenije do družbe IUV d.d. Zakaj konverzija? Konverzija zaradi tega, ker
               bi s tem omogočili pridobitev delnic oziroma delniškega paketa, ki bi bil večji od
               50% kapitala, kar bi omogočilo pridobiti strateškega partnerja. Ves ta program
               prestrukturiranja teče skupaj s podjetjem. Prav tako se v finančno sanacijo vključuje
               država prek poroštev. In zakaj so poroštva pomembna? Pri poroštvih država jamči do
               80% zneska kredita, z aneksi k poroštvenim pogodbam pa se obrestna mera zniža na TOM
               + 5%. Poleg tega bo k finančnemu prestrukturiranju veliko pripomoglo tudi to, da
               družba namerava odprodati poslovno nepotrebno premoženje. Hvala.</p>
            </sp>
            <sp xml:id="SDZ3-Redna-23-2003-02-24.sp74">

               <speaker>PODPREDSEDNIK VALENTIN POHOREC:</speaker>

               <p>Hvala. Na drugo vprašanje bi naj odgovoril minister za obrambo, ki je opravičeno
               odsoten, zato v skladu z 247. členom poslovnika sledi v 30 dneh pismeni odgovor.
               Dajem vam besedo, kolega Rokavec.</p>
            </sp>
            <sp xml:id="SDZ3-Redna-23-2003-02-24.sp75">

               <speaker>FRANCI ROKAVEC:</speaker>

               <p>Hvala za besedo. Moram reči, da je bil odgovor gospe ministrice dejansko zelo
               izčrpen, vendar se kljub vsemu zastavlja temeljno vprašanje.</p>
               <p>Vemo, da je bil pred nekaj leti ukinjen obrat Štore, prav iste firme, Industrije
               usnja Vrhnika. Ja, se opravičujem, obrat Šoštanj. Sedaj je zelo velika skrb in
               negotovost v Šmartnem pri Litiji, zato bi dejansko želel, ker sta to edina dva
               segmenta usnjarske industrije v Sloveniji, da vlada dejansko prouči vse možnosti,
               tako proračunske kot tudi zakonodajne, da se reši in obdrži ta usnjarska industrija.
               In drugo, to je pa zadeva v zvezi z ministrstvom za obrambo in pa mojim vprašanjem.
               Jaz bi, gospod predsedujoči, predlagal, da se izkoristi 247. člen tega poslovnika in
               se na naslednji seji zagotovi ustni odgovor na to moje vprašanje. Hvala lepa.</p>
            </sp>
            <sp xml:id="SDZ3-Redna-23-2003-02-24.sp76">

               <speaker>PODPREDSEDNIK VALENTIN POHOREC:</speaker>

               <p>Hvala za dodatno vprašanje ministrici za gospodarstvo. Drugo pa velja v skladu z
               247. členom in bomo na naslednji seji zagotovili ta odgovor. Ministrica Petrinova,
               prosim še za ta del odgovora.</p>
            </sp>
            <sp xml:id="SDZ3-Redna-23-2003-02-24.sp77">

               <speaker>DR. TEA PETRIN:</speaker>

               <p>Hvala lepa. Pa ne samo v pojasnilo. Delimo isto mnenje. To podjetje je že naredilo
               določene napore v procesu prestrukturiranja, predvsem v pridobivanju tehnološke
               izboljšave, designa, trženja in podobno. Zaradi tega bomo seveda podprli te napore
               vodstva, ravno zdaj se bodo oglasili tudi na ministrstvu za gospodarstvo, da vidimo,
               katere so še možnosti na podlagi tega zakona o pomoči podjetjem v težavah. Hvala.</p>
            </sp>
            <sp xml:id="SDZ3-Redna-23-2003-02-24.sp78">

               <speaker>PODPREDSEDNIK VALENTIN POHOREC:</speaker>

               <p>Hvala tudi vam. Sedaj bi imel besedo Bogomir Vnučec, vendar ga ni. Zato bomo šli na
               naslednjega spraševalca. Ivan Kebrič bo postavil vprašanje ministru za finance.
               Prosim, kolega Kebrič, imate besedo. Jože Tanko namreč ni navzoč.</p>
            </sp>
            <sp xml:id="SDZ3-Redna-23-2003-02-24.sp79">

               <speaker>IVAN KEBRIČ:</speaker>

               <p>Hvala za besedo. Spoštovani navzoči! Spoštovani gospod minister, upošteval sem
               želenih 60 dni, to je čas, da ste se vpeljali v novo funkcijo, zato vam to poslansko
               vprašanje postavljam šele danes.</p>
               <p>Ne le glede na nezaupanje in dvom upokojencev, ampak tudi številnih drugih, v
               objavljene podatke Urada za statistiko Republike Slovenije v zvezi z gibanjem plač in
               življenjskih stroškov, je vprašanje, kako Urad za statistiko Republike Slovenije
               zajema plače in kaj sploh so izkazane plače.</p>
               <p>Po kakšnem vzorcu Urad za statistiko Republike Slovenije ugotavlja gibanje plač in
               nato izračunava mesečna povprečja bruto in neto plače? Ali so v teh bruto plačah,
               sprašujem vas, zajeti vsi zaslužki zaposlenih za svoje opravljeno delo? Znano je, da
               določena podjetja izplačujejo del zaslužkov kar enostavno z boni. Zakaj uporabljam
               izraz <q>"zaslužek"</q> in ne le <q>"plača"</q>? Zato, ker je od plače potrebno plačati davke in
               prispevke, zaslužek ali njegov del pa je možno delavcu dati tudi na drug način.</p>
               <p>Sprašujem vas, kako je urad za statistiko upošteval božičnice, izplačilo dobičkov,
               pa še kakšne druge oblike izplačil zaposlenih ob koncu leta? Kakšno je vaše stališče
               do tega dejstva? Z drugimi oblikami izplačil se je moč izogniti plačilu davkov in
               prispevkov. Na vse, kar bi moralo biti izkazano kot plača, ste na finančnem
               ministrstvu prvi zainteresirani, da bi država dobila svoje, prav tako zavod za
               zdravstveno zavarovanje Slovenije in zavod za pokojninsko in invalidsko zavarovanje,
               saj bi se s tem povečali prihodki v proračun, tako skozi davke kot tudi prispevke in
               posledično manjša potreba za transfer iz državnega proračuna v imenovana zavoda.</p>
               <p>Upokojenci pozdravljajo zakonsko določilo, da se pokojnine usklajujejo z vsemi
               plačami, saj tako delijo usodo zaposlenih, vendar, kot že rečeno, dvomijo v podatke o
               izplačanih plačah in jim enostavno ne verjamejo za tako gibanje, kakršno se izkazuje.</p>
               <p>Prosim vas, da vi kot odgovorni minister za finance pojasnite, ne samo meni, nam
               poslancem, ampak vsej javnosti, kakšen vzorec je vzet za gibanje plač? Ali so
               potrebne za pravilno zajemanje vseh prejemkov na račun dela in plačilo davkov in
               prispevkov morebiti kakršnekoli spremembe tozadevne zakonodaje?</p>
            </sp>
            <sp xml:id="SDZ3-Redna-23-2003-02-24.sp80">

               <speaker>PODPREDSEDNIK VALENTIN POHOREC:</speaker>

               <p>Hvala. Prosim, če izključite mikrofon. Gospod minister, imate besedo za odgovor.
               Prosim.</p>
            </sp>
            <sp xml:id="SDZ3-Redna-23-2003-02-24.sp81">

               <speaker>DR. DUŠAN MRAMOR:</speaker>

               <p>Hvala lepa za vprašanje. Sicer se večina vprašanj nanaša na drugega ministra, ker je
               zakon v pristojnosti ministrstva za delo, družino in socialne zadeve. Ne glede na to
               sem pridobil vse informacije od urada za statistiko, kako zajemajo plače in seveda
               tisti del, ki se nanaša na ministrstvo za finance. Bom odgovoril.</p>
               <p>V zvezi z metodologijo statističnega spremljanja plač bi želel povedati to, da
               statistični urad že vrsto let spremlja plače v podjetjih, družbah in organizacijah,
               razen v zasebnih podjetjih z enim ali dvema zaposlenima osebama. Se pravi, v tem
               okviru zajame 600.000 zaposlenih, približno 22.000 enot je teh podjetij, in z vidika
               prejemanja plače gre za približno 88% vseh zaposlenih.</p>
               <p>Kaj se zajema? V plače so zajeti izplačani prejemki zaposlenih oseb za delo v polnem
               delovnem času in delovnem času, krajšem in daljšem od polnega, zajema vse druge
               prejemke, ki se oblikujejo na tej osnovi, nadomestilo za letni dopust, plačani dopust
               do 7 dni, za državne praznike, bolniške odsotnosti do 30 dni, za strokovno
               izobraževanje, zastoje pri delu brez krivde zaposlenih oseb, plačane odsotnosti in
               podobno, za ostala izplačila plač za obdobje zadnjih 12 mesecev in nadomestila plač
               za predhodne mesece, prejemke za minulo delo, stimulativne dodatke, nagrade, premije
               ter prejemke po periodičnem obračunu in zaključnem računu za opazovani mesec. To se
               vse šteje v plače. Če pa so izplačila izplačana iz sredstev skupne porabe oziroma
               materialnih stroškov, na primer regres, nadomestilo za prevoz in prehrano, boni,
               dnevnice, kilometrine, izplačila v obliki vrednostnih papirjev, potem jih ne upošteva
               statistika v zneskih plač.</p>
               <p>Od leta 1999 dalje spremlja ločeno statistika tudi izplačilo 13. plač, božičnic,
               novoletnic, ki so po metodologiji del zaostalih plačil, z novembrom 2002 pa je SURS
               začel spremljati plače tudi za del zaposlenih oseb, ki v redno raziskovanje niso
               sicer zajeti, to so tista zasebna podjetja z eno osebo ali dvema zaposlenima osebama
               in samostojni podjetniki za dodatno mesečno raziskavo. Vseh teh enot je približno
               38.000, tako je s tem pravzaprav večji del populacije zajet. Ker gre za zelo podroben
               material o posameznih elementih te metodologije, predlagam, da ta materialposredujemo
               v pisni obliki, ker ima metodološka pojasnila, ki so še bolj natančna.</p>
               <p>V zvezi z vašim vprašanjem glede obdavčenja in s tem pritoka davkov in prispevkov v
               tri blagajne, bi želel povedati, da v skladu z zakonom o dohodnini se za osnovo za
               davek od osebnih prejemkov iz delovnega razmerja šteje plača, nadomestilo plače in
               drugi prejemki iz delovnega razmerja, in sicer izplačani v denarju, bonih ali naravi,
               vključno s povračili stroškov in drugimi prejemki, če presegajo določeno višino, ter
               prejemki v obliki stimulacij in bonitet. To se pravi, tudi boni in ostale oblike so
               zajeti v dohodnino. V skladu s predpisi, ki določajo prispevke za socialno varnost,
               pa je podobno zajemanje relativno celovito. Tako bi rekel, da čisto splošna ocena je,
               da se upoštevajo vsi prejemki iz delovnega razmerja, ne glede na to, v kakšni obliki
               so. Je pa res, da v zadnjem obdobju opažamo trend, da se zavezanci v vedno večji meri
               prilagajajo davčnim in drugim obremenitvam ter se selijo iz davčno bolj obremenjenih
               oblik dohodkov v manj obremenjene oblike dohodkov. S tem v zvezi pripravljamo sedaj
               spremembo zakona o dohodnini, ki naj bi temeljil na drugačnem konceptu glede na
               sedanji sistem, da to ne bi bilo mogoče. Podobna problematika je pa značilna tudi za
               področje prispevkov za socialno varnost, kjer bodo prav tako potrebne določene
               spremembe v teh področnih zakonih. Hvala.</p>
            </sp>
            <sp xml:id="SDZ3-Redna-23-2003-02-24.sp82">

               <speaker>PODPREDSEDNIK VALENTIN POHOREC:</speaker>

               <p>Hvala ministru za odgovor. Kolega Kebrič želi postaviti še dodatno vprašanje.
               Prosim.</p>
            </sp>
            <sp xml:id="SDZ3-Redna-23-2003-02-24.sp83">

               <speaker>IVAN KEBRIČ:</speaker>

               <p>Z vašim odgovorom nisem popolnoma zadovoljen, zato vam postavljam dodatno vprašanje.
               Morda sem vas napak razumel, ker najprej ste dejali, da boni niso kot plača, potem
               ste pa dejali, da so zajeti v dohodnino oziroma prijavo za dohodnino.</p>
               <p>Moje dodatno vprašanje je naslednje. Prepričan sem, da vam je poznano, da mnogi
               samostojni podjetniki, bodisi z enim zaposlenim ali pa celo brez, izplačujejo
               minimalne plače, ob tem pa si zagotavljajo dodatno pokojnino z maksimalno dovoljenim
               plačilom v drugi steber, torej neobdavčeno inbrez plačila prispevkov, torej to ni
               bruto plača in v gibanju plač ni zajeto. Ob kopičenju bogastva jim seveda ni mar za
               osnovno pokojnino, morda pa bodo predvidenih zadnjih 18 let res izplačevali sebi
               višje plače, da bi jim bila zagotovljena višja pokojninska osnova. Poseben problem je
               tudi, da taka podjetja v glavnem delajo z delavci po pogodbah, saj so dajatve pogodb
               znatno nižje od dajatev za redno zaposlene.</p>
               <p>Sprašujem vas: Kako boste ukrepali v teh primerih, saj morate biti skupaj z ministrom
               za gospodarstvo, ministrom za delo, družino in socialne zadeve zainteresirani za čim
               večjo zaposlenost in redno izplačevanje tako plač ter na njihovi osnovi davkov in
               prispevkov?</p>
            </sp>
            <sp xml:id="SDZ3-Redna-23-2003-02-24.sp84">

               <speaker>PODPREDSEDNIK VALENTIN POHOREC:</speaker>

               <p>Hvala. Gospod minister, prosim še za ta odgovor.</p>
            </sp>
            <sp xml:id="SDZ3-Redna-23-2003-02-24.sp85">

               <speaker>DR. DUŠAN MRAMOR:</speaker>

               <p>Hvala lepa. Se popolnoma strinjam. Mislim, da sem na vaše vprašanje že odgovoril.
               Dejal sem, da opažamo v zadnjem času trend, da se selijo zavezanci iz bolj davčno
               obremenjenih v manj davčno obremenjene dohodke. S tem v zvezi pripravljamo, kot sem
               rekel, nov zakon o dohodnini, ki naj bi zgrajen na novem konceptu, ki naj bi to
               preprečeval. Ravno tako sem tudi rekel, da bi bilo treba na teh področnih zakonih za
               prispevke za pokojninsko in zdravstveno varstvo v bistvu na podoben način stvari
               urediti. S tem se strinjam z vami.</p>
               <p>Glede bonov. Točno ste povzeli, da v plači niso zajeti, ker so pač plačilo iz
               materialnih stroškov, medtem ko v dohodnini pa so zajeti, je ta razlika med njimi.
           </p>
            </sp>
            <sp xml:id="SDZ3-Redna-23-2003-02-24.sp86">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Kolega Kebrič, ni več dodatnega vprašanja.</p>
            </sp>
            <sp xml:id="SDZ3-Redna-23-2003-02-24.sp87">

               <speaker>IVAN KEBRIČ:</speaker>

               <p>Zadeva predlog sklepa. Na podlagi drugega odstavka 246. člena poslovnika državnega
               zbora Republike Slovenije <stage>(Uradni list Republike Slovenije, št. 35/2 iz leta 2002)</stage>,
               predlagam, da državni zbor na svoji naslednji seji opravi razpravo o odgovoru
               ministra za finance na moje poslansko vprašanje. Bistveno je to, kar je dejal, da
               pripravljajo.</p>
               <p>Mislim, da je za državni zbor, za vse poslance, še kako nujno potrebno, da smo
               seznanjeni z zadevami, kaj se dogaja in kako se odloča na ekonomsko-socialnem svetu,
               kjer so trije partnerji, delodajalci, delojemalci in seveda vlada, ko razpravljajo o
               plačah, o gibanju plač, pa tudi o teh bonih, o katerih je bilo govora, pri čemer ne
               delim mnenja z vami, da so ti boni del zaslužka, ki se izogne plačilu prispevkov in
               se obračuna brez prispevkov, brez davkov. Dejansko pa podjetja to izkoriščajo, da se
               izognejo, da bi temu dali plače. To je za zaposlene še kako potrebno, saj bo s tem
               višja pokojninska osnova. Prosim, da o tem sklepuglasujemo po običajnem postopku
               jutri.</p>
            </sp>
            <sp xml:id="SDZ3-Redna-23-2003-02-24.sp88">

               <speaker>PODPREDSEDNIK VALENTIN POHOREC:</speaker>

               <p>Hvala za proceduralni predlog. O tem predlogu bomo v skladu z drugimi glasovanji
               opravili odločanje na jutrišnjem delu seje. Nadaljujemo s poslanskimi vprašanji. Med
               mojim seznamom in vrstnim redom poslanskih vprašanj in s koregiranjem pred sejo so
               neke razlike, se za nje opravičujem, ker nisem bil prej seznanjen z njimi. Kolega
               Tanko je odsoten, zato bi bil na vrsti kolega Peter Levič, prej pozvani Bogomir
               Vnučec pa na 15 mestu. Se opravičujem za to zamenjavo, nič ni tako kritičnega še.
               Peter Levič ima besedo. Prosim.</p>
            </sp>
            <sp xml:id="SDZ3-Redna-23-2003-02-24.sp89">

               <speaker>PETER LEVIČ:</speaker>

               <p>Hvala lepa, gospod predsednik. Malo smo izgleda imeli nek nesporazum. Vprašanje
               postavljam ministrstvu za delo, družino in socialne zadeve, gospodu Dimovskemu.</p>
               <p>Še pred časom, leta 2002 smo slišali, da se znotraj vašega ministrstva pripravlja
               poseben program o družinski politiki in zakonodaji, ki naj bi povišal nizko rodnost v
               Sloveniji in preprečil nadaljnja zmanjšanja števila rojstev otrok, ki je v zadnjih
               dveh desetletij upadlo iz 30 tisoč na 17 tisoč 500.</p>
               <p>Vsi smo enotni, da je družina osnovna celica družbe in vendar ob obljubljanju
               programa oziroma ukrepov za povišanje števila družin in rojstev še ni. Z raziskavo
               Ekonomsko-socialni položaj mladih družin v Sloveniji strokovnjaki ugotavljajo, da je
               manjše število rojstev pogojeno s tako objektivnimi kot s subjektivnimi razlogi.</p>
               <p>Med objektivne razloge, ki vplivajo na nizko rodnost, so v raziskavi navedli:
               zaposlenost, finančno varnost, stanovanjske pogoje, zmožnost usklajevanja dela in
               družinskega življenja ter varstva otrok. Ti dejavniki posredno pomenijo pozno
               osamosvajanje mladih od svojih staršev, kar posredno povzroči, da se odlaša z
               odločitvijo za rojstvo in tako zaradi biološke ure zmanjkuje časa za drugega, ponekod
               celo za prvega otroka. Mladi se pri odločitvi za rojstvo odločajo med prednostmi
               samstvenega in družinskega življenja, vse več pa je žensk, ki še preden jim poteče
               biološka ura, se zavestno odločijo, da otrok ne bodo imele. Iz 5% v zadnjih letih je
               ta številka narasla na 15%.</p>
               <p>Kljub temu da je odločitev o rojstvu odločitev vsakega posameznika in da nanjo
               nedvoumno vplivajo tudi subjektivni razlogi, povezani s pripravljenostjo prevzeti
               oziroma ne prevzeti odgovornosti, pa je bilo rojevanje in materinstvo v preteklosti
               vedno neka družbena norma, družbena skrb, katero pa bi verjetno morala sooblikovati
               tudi vlada.</p>
               <p>Pozno osamosvajanje od staršev, odločanje za družino po 30 letu in sodobno
               potrošniško življenje pa s seboj nosi tudi drugo vprašanje: reproduktivno zdravje
               moških in žensk. To so moški in ženske, ki kljub želji zaradi zdravstvenih razlogov
               ne morejo imeti otrok. Par v takem primeru po štirih neuspelih poizkusih ostane brez
               vsake pomoči in vse je odvisno od ekonomske sposobnosti ali naključne sreče para.
               Podobnih parov je po oceni v Sloveniji od 5 do 10 tisoč in vsi lahko izračunamo, kaj
               bi pomenilo, če bi vsem tem parom omogočili imeti otroka.</p>
               <p>Skladno s tem vas sprašujem: Kdaj boste pripravili obljubljen nacionalni program za
               družino? Obljuba je bila, da bo program izdelan in predstavljen v začetku leta 2003
               ter da bo ta program vseboval ukrepe tako na področju stanovanjske, šolske,
               zdravstvene in socialne politike. Kdaj bo program pripravljen in kdaj ga bomo začeli
               izvajati? Hvala lepa.</p>
            </sp>
            <sp xml:id="SDZ3-Redna-23-2003-02-24.sp90">

               <speaker>PODPREDSEDNIK VALENTIN POHOREC:</speaker>

               <p>Hvala za vprašanje. Prosim ministra dr. Dimovskega za odgovor.</p>
            </sp>
            <sp xml:id="SDZ3-Redna-23-2003-02-24.sp91">

               <speaker>DR. VLADO DIMOVSKI:</speaker>

               <p>Hvala lepa za to vprašanje. Kot ste že v samem vprašanju povedali, gre za zelo
               kompleksen predmet raziskovanja oziroma kompleksen predmet, s katerim se že kar nekaj
               časa ukvarjamo tudi na ministrstvu.</p>
               <p>Delim vašo skrb, kar se tiče natalitete v Sloveniji, ker dejansko je to vprašanje
               povezano s celotnim spektrom tudi prihodnosti in prihodnjega razvoja. Kar se tiče
               samega vprašanje rodnosti, je to zelo kompleksen problem, ki zadeva sociološke,
               politične, ekonomske, ideološke in druge dejavnike. Zaradi te kopmpleksnosti smo se
               tudi odločili, da bi to vprašanje, ki ni bilo natančno, vsaj v zadnjem obdobju ni
               bilo raziskovano, bi poskušali predvsem s pomočjo stroke ugotoviti, kaj so zdaj tista
               osnovna vprašanja, ki bi jih morali na nek način vgraditi v nacionalni program za
               družino.</p>
               <p>Mi smo takoj v začetku leta 2001 pristopili k CRP-u oziroma inicirali CRP program, ki
               naj bi ta vprašanja dodatno razdelal. Tukaj je cel sklop raziskav, ki se postopoma
               zaključujejo in ki že dajejo nekatere prve rezultate, ki smo jih tudi javno že
               objavili in so bili tudi v medijih predstavljeni kot prvi deli raziskav znotraj tega
               CRP-ja. Rezultati analiz, kiso na področju družine, kažejo pravzaprav to vprašanje v
               nekoliko drugačni luči, kot smo ga bili vajeni do sedaj. Predstavljajo predvsem
               razloge, zakaj se mladi ne odločajo za otroke, v prvi vrsti ekonomske razloge, hkrati
               pa je tudi prvič v teh raziskavah bila predstavljena višja kakovost življenja mladih,
               svoboda, potovanja, kariera in tako naprej, ki naj bi tudi vplivala na odločitev
               mladih in pa družin za otroke. Ugotovljena so bila tudi nekatera nova tveganja in
               negotovosti, kar se tiče zaposlitve in kariere. So pa tudi raziskovalci fakultete za
               družbene vede ugotovili, da gre po subjektivnih mnenjih anketirancev za tako
               imenovano preveč odgovorno starševstvo. Govori, da, recimo, otrok zahteva
               večprocentno angažiranost in tako naprej, kar so navedli kot enega izmed razlogov,
               zakaj se mladi pravzaprav ne odločajo, in pa tudi, da tako rečem, prepričanje v
               vsemogočnost medicine.</p>
               <p>Jaz sem zdaj na kratko samo, ker imam pač omejen čas tukaj pri odgovoru, navedel
               nekatere faktorje, s katerimi so nam postregli raziskovalci, da predstavljajo
               zmanjšano, da tako rečem, odločitev za otroke.</p>
               <p>Naj pa povem, preden odgovorim na tisto zaključno vprašanje, da je to vprašanje
               rodnosti nekako v Sloveniji, ker se že večinoma primerjamo z Evropsko unijo, bolj ali
               manj, bi rekel, problem tudi vseh evropskih držav oziroma držav Evropske unije, kjer
               je ta neto koeficient reprodukcije na podobni ravni, kot je tudi v Sloveniji. Jasno
               je, da je potrebno tem vprašanjem in temu problemu posvetiti več pozornosti.</p>
               <p>Jaz bom kot zaključek tega povedal, da zaključujemo ta nacionalni program za družino,
               katerega smo obljubili. Seveda bo posredovan potem v medresorsko usklajevanje, da bi
               se posamezni resorji opredelili do reševanja tega vprašanja s svojega vidika, kot je
               stanovanjsko vprašanje, socialno vprašanje, gospodarsko vprašanje in tako naprej.</p>
               <p>Naj pa povem, da raziskovalci menijo, da bi neka usmeritev pri tem nacionalnem
               programu bila tako imenovana skrb za otroka in pa odločitev za prvega otroka. To naj
               bi predstavljalo konkretni napotek pri oblikovanju tega nacionalnega programa za
               družino in verjamem, da bomo v relativno kratkem času z osnutkom oziroma predlogom
               tega nacionalnega programa za družino prišli v javnost in bo potem možno o njem
               veliko več govoriti in diskutirati.</p>
            </sp>
            <sp xml:id="SDZ3-Redna-23-2003-02-24.sp92">

               <speaker>PODPREDSEDNIK VALENTIN POHOREC:</speaker>

               <p>Hvala, minister. Gremo naprej. Medtem sem bil opozorjen, da je poslanski kolega Jože
               Tanko odsoten zaradi bolezni, torej opravičeno, da ne bi bilo kakšnega dvoumnega
               mišljenja.</p>
               <p>Mag. Janez Drobnič bo naslednji, ki bo postavil vprašanje ministru za delo, družino
               in socialne zadeve in ministru za šolstvo, znanost in šport. Prosim.</p>
            </sp>
            <sp xml:id="SDZ3-Redna-23-2003-02-24.sp93">

               <speaker>MAG. JANEZ DROBNIČ:</speaker>

               <p>Hvala lepa za besedo, gospod predsedujoči.</p>
               <p>Gospod minister! Za vprašanje, ki ga naslavljam, sem dobil pravzaprav idejo iz
               mesečnih informacij, ki jih izdaja republiški zavod za zaposlovanje. Poglejmo, kako
               naj bi se to glasilo. Nanaša se na vprašanje usposabljanja in priprave na zaposlitev,
               ki ga izvaja zavod za zaposlovanje.</p>
               <p>V letu 2002 so se programi izobraževanja in usposabljanja zmanjšali za 32%, glede na
               prejšnje leto, v javna dela je bilo vključenih 2.000 oseb manj, samozaposlovanje 43%
               manj, v program tako imenovani 5.000, kar pomeni izobraževanje in pridobivanje
               dodatnih znanj za brezposelne, ki se vključujejo v trg dela, pa je ta številka
               dosegla samo 3.900. Vemo, da se ta program imenuje po številu vključenih. Na hearingu
               ste omenjali, da se bo ta program bistveno povečal in da bo ta številka 5.000
               zagotovo presežena.</p>
               <p>Poleg tega ugotavljamo iz poročila, da je bila večina vključitev opravljenih v
               zadnjem četrtletju. 60% vseh se je vključilo v zadnjem četrtletju, kar kaže, da je
               bilo vključevanje kampanjsko, drugače si ni mogoče tega razlagati. Izpopolnjevanje
               kar 80% v zadnjem tromesečju, usposabljanje z delovnim razmerjem 60%. Poleg tega
               ugotavljam iz poročila, da se je zmanjšalo število uživalcev nadomestil in pomoči za
               brezposelnost.</p>
               <p>Govorite o družbi znanja, izobraževanja za vse življenje, povečanja usposabljanja.
               Obstoječa praksa kaže ravno nasprotno, da Slovenija gre v drugo smer. Ne v smer
               povečanja znanja, povečanja uspešnosti, ampak zmanjševanja.</p>
               <p>Povejte mi prosim razloge, zakaj se je zgodilo takšno stanje oziroma zakaj takšno
               zmanjšanje programov. Hvala lepa.</p>
            </sp>
            <sp xml:id="SDZ3-Redna-23-2003-02-24.sp94">

               <speaker>PODPREDSEDNIK VALENTIN POHOREC:</speaker>

               <p>Hvala za vprašanje. Ministra prosim za odgovor.</p>
            </sp>
            <sp xml:id="SDZ3-Redna-23-2003-02-24.sp95">

               <speaker>DR. VLADO DIMOVSKI:</speaker>

               <p>Najprej bi povprašal o izvoru teh podatkov, ker glede na vaše vprašanje sem tudi sam
               pridobil te podatke. Kaže, da pravzaprav program 5000 je imel na začetku leta
               načrtovanih 4.700, dejanskih vključitev pa je bilo 5.200. To se pravi, da je indeks
               109. To je konkreten program znotraj programa vključevanja in zaposlitev. Kaže tudi,
               da v končnem, ko govorimo o celotnih sredstvih, ko govorimo samo za program
               usposabljanja in izobraževanja, je praktično indeks 99,8, kar pomeni, da je bilo
               načrtovanje teh sredstev, bi rekel, in dejansko izvrševanje teh sredstev skorajda
               100%, tako kot je bilo na začetku zamišljeno. Je pa seveda znotraj leta potrebno, in
               to pa moderna politika zaposlovanja zagotovo ima, se prilagajati trendom na trgu
               dela. Prilagajanje na trgu dela pomeni, da se predvsem odpravljajo strukturna
               neskladja. Če pogledate potem celotne podatke dolgotrajne zaposlenosti, zaposlenosti
               mladih, zaposlenosti žensk in tako naprej, pa podatki kažejo na to, da seti deleži
               oziroma te strukture spreminjajo in da v nekaterih segmentih dohajamo oziroma se na
               nek način izenačujemo s strukturami Evropske unije. Naj pri tej politiki povem, da je
               glavni cilj poskušati s sredstvi, ki so na razpolago v aktivni politiki zaposlovanja,
               vplivati predvsem na tako imenovani štiristebrni sistem, povečevanje zaposljivosti,
               ki naj bi vodilo predvsem mlade v vključevanje v zaposlitve. V tem smislu je aktivna
               politika zaposlovanja tista, ki naj na nek način omogoči večjo stopnjo zaposljivosti
               predvsem mladim, da bi se lažje vključili potem v proizvodni proces. Bom pa z
               veseljem pripravil ta odgovor tudi z vsemi številkami, ki vam jih bomo potem v
               pismeni obliki tudi posredovali.</p>
            </sp>
            <sp xml:id="SDZ3-Redna-23-2003-02-24.sp96">

               <speaker>PODPREDSEDNIK VALENTIN POHOREC:</speaker>

               <p>Hvala. Še dodatno vprašanje, kolega Drobnič.</p>
            </sp>
            <sp xml:id="SDZ3-Redna-23-2003-02-24.sp97">

               <speaker>MAG. JANEZ DROBNIČ:</speaker>

               <p>Hvala lepa. Gospod minister, se boste pač morali pogovoriti s tistimi vašimi
               službami, da bodo potem pisale drugačne podatke. V tej informaciji, to je uradna
               informacija, piše to, kar sem vam povedal. Zato nima smisla, da postavljam še
               kakršnokoli vprašanje na to temo.</p>
               <p>Edino tole bi vas še vprašal. Če ni doseženega takšnega cilja izobraževanja in
               usposabljanja, pa tudi ne porabe denarnih nadomestil in denarnih pomoči, potem je
               denar nekje ostal. In vas bom vprašal: Za kaj ste porabili ta denar, če je ostal?</p>
               <p>Zdaj pa še tisto drugo vprašanje, ki sem ga bil dolžan postaviti - upam, da mi boste
               dali v kvoto vprašanja, ker ga nisem izkoristil na začetku. To vprašanje se pa nanaša
               na ministra za šolstvo in šport, je pa povezano tudi s tem vprašanjem.</p>
               <p>Raziskave so pokazale, da kar 70% odraslih med 56. in 65. letom starosti ne dosega
               funkcionalne pismenosti, ki je potrebna za normalno vključevanje v sodobno družbo. To
               je strašljiv podatek za Slovenijo. Ko govorimo o neki družbi znanja, prihodnosti in
               ne vem kaj še vse, to popolnoma podre to sliko uspešnosti te države. Na spletni
               strani ministrstva za šolstvo pa je v uvodu napisan ta program takole: "Le s
               širjenjem možnosti za izobraževanje se bomo približali tistemu delu sveta, ki
               izobraževanje šteje med temeljne človekove pravice in se zaveda, da je pridobljeno
               znanje najzanesljivejše zavarovanje pred brezposelnostjo. Čedalje večjemu številu
               mladih in odraslih, ki želijo po srednji šoli izobraževanje nadaljevati, je bilo
               treba prilagoditi izobraževalno ponudbo. Zgledovali smo se po razvitem svetu in se
               odločili za razvejane študijske poti. Eno teorija, eno napovedovanje, eno spletne
               strani, praksa drugače. Kako to pojasniti slovenskim državljanom? Hvala lepa za
               dodatni odgovor.</p>
            </sp>
            <sp xml:id="SDZ3-Redna-23-2003-02-24.sp98">

               <speaker>PODPREDSEDNIK VALENTIN POHOREC:</speaker>

               <p>Hvala. Najprej bi pozval ministra, če še želi odgovoriti na to dodatno
               vprašanje.</p>
            </sp>
            <sp xml:id="SDZ3-Redna-23-2003-02-24.sp99">

               <speaker>DR. VLADO DIMOVSKI:</speaker>

               <p>Mislim, da bo to zadrego rešilo pisno poročilo, ki sem ga že prej obljubil in tudi,
               kar se tiče nadomestil. Tako bo iz tega razvidno, kakšna so bila sredstva, zakaj so
               bila porabljena in v katerih programih.</p>
            </sp>
            <sp xml:id="SDZ3-Redna-23-2003-02-24.sp100">

               <speaker>PODPREDSEDNIK VALENTIN POHOREC:</speaker>

               <p>Hvala. Na vaše drugo vprašanje, mag. Drobnič pa po 247. členu poslovnika sledi
               odgovor v 30-ih dneh. Hvala lepa.</p>
            </sp>
            <sp xml:id="SDZ3-Redna-23-2003-02-24.sp101">

               <speaker>PODPREDSEDNIK VALENTIN POHOREC:</speaker>

               <p>Naslednje vprašanje bo postavila poslanka Sonja Areh Lavrič. Prosim.</p>
            </sp>
            <sp xml:id="SDZ3-Redna-23-2003-02-24.sp102">

               <speaker>SONJA AREH LAVRIČ:</speaker>

               <p>Hvala, gospod predsedujoči! Spoštovani ministri, spoštovane poslanke, poslanci!
               Koroška regija, ki je statistično gledana ena izmed najrevnejših regij v Sloveniji,
               se poleg gospodarske krize, neurejene infrastrukture, velike brezposelnosti in s tem
               posledično izseljevanjem mladih izobraženih strokovnjakov iz regije srečuje tudi s
               težavami s pitno vodo. Vodovodi se gradijo prepočasi, zahtevajo preobsežna finančna
               sredstva vaških skupnosti, ki jih le-te brez pomoči države s težavo zagotovijo. Na
               neurejenost tega področja ne le v koroški regiji, pač pa na širšem območju Slovenije,
               kaže tudi vse več informacij, ki se v zadnjem času pojavljajo v medijih. Naj omenim
               na kratko, <q>"zaudarjajoča"</q>, rjava voda iz pip in podobno. Strah, da se bo pitna voda v
               Sloveniji v predhodnem obdobju še poslabšala, je upravičen.</p>
               <p>Ministra za okolje in prostor zato sprašujem, kako je v Sloveniji urejeno področje
               ravnanja s pitno vodo. V občini Slovenj Gradec na primer, velja odlok, po katerem se
               fekalije ne smejo uporabljati v naravi oziroma za polivanje kmetijskih zemljišč v
               času od 15. novembra do 15. marca.</p>
               <p>Ali morda obstaja podobno zakonsko določilo, ki bo to področje urejalo na nivoju
               celotne Slovenije?</p>
               <p>Kako pogosto se v Sloveniji opravljajo analize pitne vode? Ali se morda pod pretvezo
               pitne vode skriva tudi oporečna voda?</p>
               <p>Kako je v Sloveniji urejen nadzor nad celotnim sistemom omrežja pitne vode?</p>
               <p>Vemo namreč, da je kar nekaj vodovodnih cevi neprimernih, starih, v zelo slabem
               stanju ali celo iz azbestnih mas, ki pa vemo, da so zdravju zelo škodljive.</p>
               <p>Dejstvo je, da bomo posledice prekomernega onesnaževanja in s tem slabega ravnanja s
               pitno vodo čutili vsi. Zato je potrebno zakonsko urediti strožja merila pri ravnanju
               z odpadno vodo, ustrezno posodobiti mrežo pitne vode ter kršitelje ustrezno
               sankcionirati. Zavedamo se moramo, da le države, ki bodo imele zdravo pitno vodo,
               bodo bogate države. Hvala lepa.</p>
            </sp>
            <sp xml:id="SDZ3-Redna-23-2003-02-24.sp103">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Dajem besedo ministru za okolje, prostor in energijo.</p>
            </sp>
            <sp xml:id="SDZ3-Redna-23-2003-02-24.sp104">

               <speaker>MAG. JANEZ KOPAČ:</speaker>

               <p>Hvala lepa. Povsem se strinjam z vami, spoštovana gospa poslanka, da bodo samo
               države, ki bodo imele zdravo pitno vodo, lahko rekle zase, da so države blagostanja.
               Ampak, v Sloveniji sistem varovanja pitne vode oziroma skrbi za pitno vodo
               funkcionira, funkcionira dobro, že mnogo let, imamo pa v resnici tudi kje kakšno
               težavo. Sektor varovanja voda je pravzaprav razdeljen po svojih pristojnostih med tri
               resorje: ministrstvo za okolje, ministrstvo za zdravje in ministrstvo za kmetijstvo,
               gozdarstvo in prehrano.</p>
               <p>Za kvalitetno in za zdravstveno neoporečno pitno vodo, to kar je bilo pravzaprav
               vaše osrednje vprašanje, je zadolženo ministrstvo za zdravje, kmetijski sektor pa je
               zadolžen za okoljsko prijazno kmetovanje in obvladovanje vseh vrst emisij, ki bi
               zaradi kmetijske dejavnosti poslabšale stanje okolja, zlasti pitne vode. Ministrstvo
               za okolje, prostor in energijo pa je zadolženo za varovanje vodotokov in pa podzemnih
               voda, ki so v glavnem v večini Sloveniji tudi vir pitne vode.</p>
               <p>Konkretno, vaše vprašanje se je nanašalo na vnos gnojnic oziroma gnojevke, se reče
               uradno, v tla. Ta režim v Sloveniji ureja uredba o vnosu nevarnih snovi in
               rastlinskih hranil v tla, ki je bila sprejeta že leta 1996. S to uredbo so določene
               količine dovoljenih vnosov različnih snovi v tla, določene so mejne vrednosti,
               posebej pa so dovoljene letne količine na območjih varstvenih pasov za zajem pitne
               vode. V tem aktu, ki je vseslovenski, ki ni samo občinski, kot ta, ki ste ga omenili,
               je predvideno naslednje: da je prepovedano gnojenje z gnojevko ali z gnojnico na
               tleh, ki so nasičena z vodo, na tleh, ki so prekrita s snežno odejo, na tleh oziroma
               na velikih strminah, kjer gnojevka odteka po površini. Gnojenje je nasploh
               prepovedano na vseh zmrznjenih tleh in pa na vseh vodnih zemljiščih. To je splošna
               prepoved. Na vseh drugih kmetijskih zemljiščih, ki že tako ali tako niso zajete v
               tem, kar sem do zdaj povedal, pa so, torej na drugih kmetijskih zemljiščih, ki so
               brez zelene odeje, je nasploh prepovedano gnojenje z gnojevko od 15. novembra do 15.
               februarja. V tem konkretnem občinskem predpisu, ki ste ga omenili, je pač napisano do
               15. marca, državni predpis govori o 15. februarju Gnojenje z gnojevko je nasploh na
               območju cele države prepovedano na vseh stavbnih zemljiščih, na vseh nerodovitnih
               zemljiščih in to je pravzaprav vse.</p>
               <p>Zagotovo marsikdo gnoji tudi na takih zemljiščih, posebej zaradi tradicije, po
               kateri se gnoji pozimi in ko so polja zasnežena in podobno. To je sicer prepovedano.
               Nadzor nad izvajanjem te uredbe izvajajo pristojni okoljski kmetijski inšpektorji in
               pa inšpektorji, pristojni za zdravstveno varstvo prebivalstva.</p>
               <p>Kar se tiče onesnaženosti pitne vode z gnojevko, po naših izkušnjah nastaja največ
               problemov pri majhnih vaških vodovodnih sistemih, kjer niso urejena razmerja z
               upravljavci sistemov in pa z uporabniki pitne vode. Povsod tam, kjer gre za večje
               regionalne javne vodovode, takih problemov ni.</p>
               <p>Omenil bi še problem, ki ste se ga mimogrede dotaknili, problem azbestnih cevi.
               Azbestne cevi za vodovod niso nevarne, res pa je, da so porozne in da je tam velika
               izguba pitne vode, kar je navsezadnje škoda za vodno oskrbo in pa škoda zaradi
               potrošene energije pri prečrpavanju vode, ki gre v nič, ker pač voda odteče v
               podzemlje.</p>
               <p>Sicer pa, naj omenim še to, da je s 1. januarjem letos v Sloveniji začel veljati
               strožji, evropski predpis o dovoljenih količinah pesticidov v pitni vodi - to je
               sicer druga problematika, ni povezana z gnojnico oziroma z gnojevko - in da sistem
               nadzora funkcionira in zaenkrat ne vidimo kakšnih alarmantnih primerov - kjerkoli.
               Razen, kot sem rekel, sem in tja občasno na teh malih vaških vodovodih. Hvala
               lepa.</p>
            </sp>
            <sp xml:id="SDZ3-Redna-23-2003-02-24.sp105">

               <speaker>PODPREDSEDNIK VALENTIN POHOREC:</speaker>

               <p>Hvala mag. Janez Kopač. Želite še kakšno dodatno vprašanje? Ne. Hvala lepa. Ministru
               za notranje zadeve bo postavil vprašanje poslanski kolega Branko Kelemina.
               Prosim.</p>
            </sp>
            <sp xml:id="SDZ3-Redna-23-2003-02-24.sp106">

               <speaker>BRANKO KELEMINA:</speaker>

               <p>Hvala lepa za besedo. Spoštovani gospod minister, zadnjič vas ni bilo, pa vam nisem
               mogel postaviti vprašanja. Zadeva je še vedno aktualna.</p>
               <p>Sicer bom pa nadaljeval tam, kjer je končala moja poslanka kolegica Marija Ana
               Tisovic. Vi ste že delno odgovorili na to vprašanje, vendar ga sam želim osvetliti z
               druge dimenzije. In sicer bom povedal tako, kakor sem zadnjič nameraval, da so
               strokovnjaki, ne jaz osebno, ampak strokovnjaki s področja kriminologije ugotovili,
               da so se rezultati odkrivanja in preganjanja gospodarskega kriminala v Sloveniji
               katastrofalni. O tem smo veliko govorili in se vse s tem strinjamo. Razlogi za to so,
               tako navajajo poznavalci, predvsem v neustrezni kadrovski strukturi na vseh nivojih
               organov pregona gospodarskega kriminala <stage>(policiji, tožilstvu, sodstvu)</stage>, tudi v slabih
               delovnih pogojih, sposobni odhajajo drugam - to ste vi prej odgovarjali gospe
               poslanski, tako da na ta aspekt tudi ni treba, da posebej odgovarjate.</p>
               <p>Bi pa opozoril na nekaj drugega. Namreč, najhujše pri vsem tem je, da je zakonodaja
               na tem področju neustrezna - predvsem kazenski zakonik - ali pa zakonodaje sploh ni.
               Vemo, da nacionalnega programa preprečevanja in zatiranja kriminalitete v Republiki
               Sloveniji še nimamo oziroma ne vem v kakšni fazi. In vsi vemo, da oblastniki, vlada
               in centri moči očitno že leta in leta zavestno - poudarjam zavestno - in načrtno s
               svojo liberalistično politično filozofijo ustvarja in vzdržuje takšen pravni red, ki
               ne samo omogoča gospodarski kriminal, ampak ga celo ščiti in spodbuja. Upam, da ste
               si prebrali - sam sem na to že opozoril - članek v Dnevniku novinark Suzane Ranko in
               Vesne Vukovič: odlični komentarji, ki razgaljajo vsa ozadja in slabosti ministrstva
               na področju odkrivanja gospodarskega kriminala. In že zaradi njiju, ki sta tako
               temeljito razkrili te nepravilnosti, se izplača prebrati Dnevnik. Poglejte, tukaj
               piše: <q>"Politika se ob krizi policije, tožilstva in sodstva ne zgane. Zdi se, da
               veliko raje prisluhnejo gospodarskim lobijem in jim prek nesprejemanja zakonodaje
               pomagajo legalizirati sumljiva početja."</q> In tukaj strokovnjaki govorijo:v državi in
               družbi zaradi gospodarskega kriminala nastaja milijardna škoda.</p>
               <p>Sprašujem vas ker gre za široko politično dimenzijo tega vprašanja:</p>
               <p>Zakaj oblast zavestno dopušča takšno stanje? Kdaj mislite spremeniti zakonodajo, ki
               bo ustrezna evropski in ki bo preprečila gospodarski kriminal v Sloveniji? Hvala.</p>
            </sp>
            <sp xml:id="SDZ3-Redna-23-2003-02-24.sp107">

               <speaker>PODPREDSEDNIK VALENTIN POHOREC:</speaker>

               <p>Hvala. Dr. Rado Bohinc, minister za notranje zadeve, imate besedo. Prosim.</p>
            </sp>
            <sp xml:id="SDZ3-Redna-23-2003-02-24.sp108">

               <speaker>DR. RADO BOHINC:</speaker>

               <p>Hvala lepa za to vprašanje, čeprav najavljeno je bilo vprašanje o kriminaliteti in
               kriminalistični policiji nasploh, vi pa ste se, če sem prav razumel, sedaj
               osredotočili zgolj na gospodarsko kriminaliteto, o čemer sem poprej že govoril, pa bi
               samo poglobil še nekaj odgovorov v zvezi z gospodarsko kriminaliteto in to postavil
               nekoliko širši kontekst.</p>
               <p>Kar zadeva kriminalistično policijo in njenega delovanja v Sloveniji, moram
               povedati, da so standardi njenega delovanja mednarodno primerljivi tako po načinu
               delovanja kot tudi po stopnji preiskanosti oziroma po njenih rezultatih, zato bi
               moral izraziti nestrinjanje z oceno sedaj, pa ne vem, ali je vaša ali ste koga
               citirali o tem, da se rezultati na področju odkrivanja kaznivih dejanj katastrofalni.</p>
               <p>Ta ocena enostavno ni točna. Točno je, da stopnja preiskanosti kaznivih dejanj
               splošne kriminalitete nam statistično gledano raste, še posebej je na področju
               organiziranega kriminala in na področju klasičnega in premoženjskega kriminala
               stopnja preiskanosti v zadnjem času celo nad evropskim povečanjem - tu bi vas moral s
               statistiko vendar demantirati, pa ne verjamem, da ste imeli to v mislih. Če pa ste
               imeli v mislih samo gospodarski kriminal, potem moram pa izraziti strinjanje s tem,
               tako kot sem ga izrazil že po prej: s tem, da to ni vprašanje - kot pravim - tega
               obdobja, ampak se kriza obvladovanje gospodarske kriminalitete vleče že vsaj eno
               desetletje, začenši od postopka privatizacije, in tudi sedaj, ko vstopamo v
               posttranzicijsko obdobje, ko ne obvladujemo oziroma nismo v celoti kos novim
               ponavljajočim se zapletenim oblikam gospodarskega kriminala.</p>
               <p>Razlogi za to so, kot je bilo prej povedano, v tem, da je v preteklosti država
               premalo razvijala kriminalistično znanje in tudi kadre s tega ožjega, torej
               gospodarskega, področja. Kadrih niso uspeli dohajati koraka s časom, zato smo že v
               lanskem letu - bo pa v kratkem na vladi podrobnejša obravnava o prav vseh vidikih
               problematike gospodarskega kriminala, zato da bi poskušali zajeziti ta neugodni trend
               iz preteklosti tudi v obdobje, ki ga sedaj mi obvladujemo.</p>
               <p>Velik del razlogov se torej nanaša na kadre in izobraževanje, deloma pa tudi na
               zakonodajo. Prej je zmanjkalo časa, da bi povedal: ne gre za kazenski zakonik,
               povedal sem, da je vsaj za področja gospodarskega kriminala kazenski zakonik sodoben,
               vključuje vsa novonastala kazniva dejanja od notranjega trgovanja, zlorab notranjih
               informacij itd. To, kar pa kritiziramo tudi mi in želimo, da se spremeni ta zakon o
               kazenskem postopku oziroma pooblastila policije v dokazanem postopku - vi zagotovo
               veste, da je kolega Bizjak že pripravil novelo zakona o kazenskem postopku, ki
               vključuje spremembo tudi na tem področju v tem smislu, da se bodo poslej zaslišanja
               preiskovancev, ki jih bo policija opravila na način, kot to zakon o kazenskem
               postopku veleva za zaslišanje, ki ga opravi preiskovalni sodnik, štela pod pogojem,
               da bo navzoč zagovornik, kot dokazno gradivo v kazenskem postopku.</p>
               <p>Glede tega vprašanja smo neusklajeni z večino evropskih zakonodaj in je prav, da čim
               prej ZKP v tem delu spremenimo in to bo zagotovo prispevalo k povečanju učinkovitosti
               in tudi racionalnosti policijskega dela; upoštevanja njenega dela v dokaznih
               postopkih pred sodiščem. Seveda pa bomo delo na področju boja zoper gospodarski
               kriminal naslonili tudi na nastajajočo strategijo. Imamo strategijo boja zoper
               gospodarski kriminal iz leta 1997, ki se ni uresničila zaradi tega, ker ni bila
               finančno podprta; sedaj se pripravlja nova in tudi nacionalni program - hvala vam
               lepa, da ste se ga spomnili - boja zoper kriminaliteto, ki ga bomo predložili
               državnemu zboru še pred koncem letošnjega prvega polletja. Kakšno leto delamo že na
               tem nacionalnem programu, ki bi imel morda tam 10, 12 separatnih področij za različne
               vrste kriminalitet, med drugim tudi gospodarsko kriminaliteto, in to bo podlaga za
               aktivnost koordinacijske skupine, ki jo bo vlada ustanovila iz vrst tožilcev,
               institucij s področja pranja denarja, korupcije, davčnih, carinskih in podobnih
               institucij, da bodo lahko uskladili svoja dejanja, predvsem pa uskladili tudi razvoj
               kadrov s tega področja, da bo trg kadrov na tem področju konkurenčen. Priložnost je
               pa tudi v novem sistemu plač v javnem sektorju, da odpravimo nesorazmerja med
               sorodnimi profili, kot je kriminalist specialist, preiskovalni sodnik, tožilec in
               davčni inšpektor, in bi preprečili prehod in nelojalnokonkurenco različnih
               institucij: to, kar je zaradi disparitet v plačah danes eden od razlogov za
               fluktuacijo. Hvala.</p>
            </sp>
            <sp xml:id="SDZ3-Redna-23-2003-02-24.sp109">

               <speaker>PODPREDSEDNIK VALENTIN POHOREC:</speaker>

               <p>Hvala. Še dodatno vprašanje, kolega Kelemina.</p>
            </sp>
            <sp xml:id="SDZ3-Redna-23-2003-02-24.sp110">

               <speaker>BRANKO KELEMINA:</speaker>

               <p>S komentarjem, seveda: <q>"Saj ni res, pa je!"</q> Namreč, gospod minister, razumem, da gre
               za neko dolgo obdobje, podedovano tako rekoč, v vaš mandat. Ampak, za božjo voljo, tu
               gre za kontinuiteto! Ne morete se izgovarjati 20 let zato, ker ste vi samo dve leti
               zdaj minister, da neko področje ostaja neurejeno. Gre za politični aspekt! Namerno,
               načrtno se zakonodaja in celoten postopek po ZKP in tudi po kazenskem zakoniku ter
               drugih dokumentih ne izvaja oziroma je sprejeta zakonodaja takšna, da dejansko nekoga
               ni mogoče prijeti. In kadri, o katerih govorite, odhajajo tudi zato, ker niso
               plačani, tudi zato. Pogovarjal sem se z določenimi strokovnjaki s tega področja in so
               mi povedali, da pod takimi pogoji, za tak denar ne morejo delati, in gredo v druge
               službe. In vi ne naredite na tem področju popolnomaničesar in oblast to podpira,
               seveda tisti, ki zadaj za tem stojijo, ki imajo od tega korist - to je pa
               liberalistični način razmišljanja. In, lepo vas prosim, upam, da ste si prebrali
               članek od 14. decembra, čeprav velikokrat govorite, <q>"kaj bomo časopisebrali"</q>. Ne,
               novinarji pomagajo razgaljati te stvari in tu je natančno opisano, kje je srž
               problema. In lepo vas prosim, za božjo voljo, dajte na področju zakonodaje nekaj
               napraviti, ker to, kar se pri nas dogaja na področju gospodarskega kriminala, je
               resnično nevzdržno, nevzdržno! In če mislite seveda še naprej nadaljevati s takim
               sistemom in liberalistično omogočati, da se bo ta kriminal nadaljeval, potem povejte
               to slovenski javnosti, da bodo tudi drugi, ki do danes še niso bili udeleženi v tem,
               se poslužili teh ukrepov. Skratka, to je nevzdržno in tu morate nekaj narediti.</p>
            </sp>
            <sp xml:id="SDZ3-Redna-23-2003-02-24.sp111">

               <speaker>PODPREDSEDNIK VALENTIN POHOREC:</speaker>

               <p>Hvala. Prosim še za ta del odgovora, minister.</p>
            </sp>
            <sp xml:id="SDZ3-Redna-23-2003-02-24.sp112">

               <speaker>DR. RADO BOHINC:</speaker>

               <p>Naše delovanje na tem področju, ki je zelo aktivno usmerjeno zoper vse vzroke
               zaostajanja na področju boja zoper gospodarski kriminal, nima nikakršnih političnih
               razsežnosti, nikakršnih političnih ozadij. Nasprotno! Mi smo predložili novelo
               oziroma nov zakon o plačah v javnem sektorju v lanskem letu, ki ga je državni zbor
               sprejel, in tazakon je ena od priložnosti, da se odpravijo disparitete, ki so v škodo
               določeni vrst; policijskih specialistov tudi na področju gospodarskega kriminala. To
               je priložnost, da se v letošnjem letu stori. Mi smo tudi predložili, v kratkem bo na
               parlamentarnih klopeh, novelo, zakona o policiji, ki je tudi v funkciji uspešnejšega
               boja na tem področju. Približno 70 členov zakona o policiji se spreminja. In, kot ste
               slišali, to je pa pristojnost kolege in je tudi v postopku novela zakona o kazenskem
               postopku. Težko bi torej sprejel oceno, da se ne spopadamo s problemi, da ne
               predlagamo zakonodaje, žal se pa moram strinjati z oceno, da je to eno podedovano
               področje, ki je bilo razvojno precej zanemarjeno in se ga je treba zelo resno
               lotiti.</p>
            </sp>
            <sp xml:id="SDZ3-Redna-23-2003-02-24.sp113">

               <speaker>PODPREDSEDNIK VALENTIN POHOREC:</speaker>

               <p>Hvala. Kolega Bojan Kontič se je odpovedal vprašanju, zato dajem besedo Bogomirju
               Vnučcu, ki bo postavil vprašanje ministru za promet. Prosim.</p>
            </sp>
            <sp xml:id="SDZ3-Redna-23-2003-02-24.sp114">

               <speaker>BOGOMIR VNUČEC:</speaker>

               <p>Hvala za besedo, gospod podpredsednik. Spoštovane kolegice in kolegi! Ministra za
               promet sprašujem sledeče.</p>
               <p>Kdaj bo zakonsko omogočeno, da bodo lahko tudi zasebniki opravljali reševanje na
               cestah in v gorah s helikopterji? Spodbudila me je k temu vprašanju nesreča, ki se je
               zgodila pred nekaj tedni, za katero smo vsi že slišali, in sicer, ker sta se
               ponesrečila dva madžarska turista v gorah, neprimerno opremljena, helikopter z Brnika
               zaradi slabih vremenskih razmer ni mogel vzleteti, zato se je v reševanje teh dveh
               ponesrečencev odpravila enota oziroma skupina gorskih reševalcev iz Mojstrane. Pri
               tem jih je zasul snežni plaz in eden izmed njih je tudi umrl, na žalost, zaradi tega,
               ker helikopter Brnika ni mogel vzleteti, lahko rečemo, da je posledično prišlo do
               tega tragičnega dogodka. Na prošnjo čisto na osebni ravni se je pa naslednji dan
               zasebni helikopter, čeprav ni registriran za to dejavnost odpravil na pot z letališča
               Lesce, kjer pa so vremenske razmere bistveno drugačne kot na Brniku.</p>
               <p>Zato sprašujem: Kdaj bo zakon omogočil tudi zasebnikom, ker v zadnjem času smo priča,
               da se določeni uspešni gospodarstveniki in uspešni v drugih poklicih odločajo za
               nakup tovrstnih plovil, ki so - lahko rečem - tudi tehnično in tudi drugače boljši,
               kot jih ima naša policija - vsaj nekateri - in ni nobenih razlogov, da bi jim ne
               omogočili tudi te vrste dejavnosti. Predvsem z vidika tako konkurenčnosti kot tudi
               cene, saj so tovrstni poleti cenejši. Primer oskrbovanja planinskih postojank jasno
               kaže na to, da so ti zasebniki veliko cenejši kot policija. Po drugi strani bi pa
               policijo tudi razbremenili in bi njihova flota bila potem na razpolago njihovi
               osnovni primarni dejavnosti.</p>
               <p>Mogoče vprašanje ni strogo namenjeno ministru za promet, vendar glede na to, da v
               okviru ministrstva obstaja urad za letalstvo, se mi zdi smiselno, da bi mi na to
               vprašanje odgovoril minister za promet. Hvala.</p>
            </sp>
            <sp xml:id="SDZ3-Redna-23-2003-02-24.sp115">

               <speaker>PODPREDSEDNIK VALENTIN POHOREC:</speaker>

               <p>Hvala. Prosim ministra Jakoba Presečnika, za odgovor.</p>
            </sp>
            <sp xml:id="SDZ3-Redna-23-2003-02-24.sp116">

               <speaker>JAKOB PRESEČNIK:</speaker>

               <p>Hvala lepa za vprašanje. Na koncu ste seveda pravilno ugotovili, da vprašanje, ki je
               postavljeno oziroma odgovor na to vprašanje ni v pristojnosti ministrstva za promet.
               Podobno vprašanje je že bilo enkrat v tem državnem zboru postavljeno, na njega je
               takrat odgovarjalo ministrstvo za zdravje. Menim, da je tudi danes treba vprašanje
               nasloviti na to ministrstvo.</p>
               <p>Pri tem bi poudaril to, da ministrstvo za promet oziroma organ v sestavi, njegov
               organ v sestavi, to je uprava Republike Slovenije za civilno letalstvo, da je to
               pristojni upravni organ za izdajo posebnega dovoljenja za opravljanje dejavnosti
               reševanja s helikopterji, s katerimi pravna ali fizična oseba dokazuje, da izpolnjuje
               pogoje glede strokovnega osebja in potrebne organiziranosti in da lahko zagotavlja
               varno delovanje zrakoplovov na področju letalskega reševanja s helikopterji. Medtem
               ko organizacija reševanja tako v gorah kot na cestah s helikopterjem ni v
               pristojnosti ministrstva za promet, ampak ministrstva za zdravje.</p>
               <p>Zato bom to vprašanje naslovil tudi sam osebno direktno na ministrstvo za zdravje in
               bomo tudi s sodelovanjem med resorjema - in še mogoče drugimi resorji tudi, kot so
               obramba in notranje zadeve - vam odgovoriti na to vprašanje v predpisanem roku. Hvala
               lepa.</p>
            </sp>
            <sp xml:id="SDZ3-Redna-23-2003-02-24.sp117">

               <speaker>PODPREDSEDNIK VALENTIN POHOREC:</speaker>

               <p>Hvala. Še dodatno vprašanje. Prosim.</p>
            </sp>
            <sp xml:id="SDZ3-Redna-23-2003-02-24.sp118">

               <speaker>BOGOMIR VNUČEC:</speaker>

               <p>Hvala za besedo. Spoštovani gospod minister! Namenoma sem omenil to, kar sem
               povedal, ker se mi zdi, glede na to, da je uprava za letalstvo sestavni del
               ministrstva, bi bilo prav, ne samo za ta primer, ampak za vse druge tudi - se pravi,
               ko se izpostavi neko vprašanje - da se ve, da potem, če obstaja nekje urad, uprava,
               agencija, da potem ta krovna rešuje problem, ker ta problem, tako kot ste sami
               ugotovili, ni nov.</p>
               <p>Bistveni problem, ki sem ga hotel omeniti, je pa v tem, da je policija stacionirana
               na Brniku, nesreče se pa dogajajo v slabem vremenu. In v slabem vremenu je na Brniku
               vedno megla. Na drugih letališčih pa te ni, vsaj v tem pogledu, kar se vremenskih
               pogojev tiče. Seveda na vreme ne moremo vplivati, v 90%. Zasebniki pa so razpršeni po
               celi Sloveniji. Tako, mislim, da bi bilo veliko lažje, pa ne samo iz pridobitne
               dejavnosti teh zasebnikov, ampak čisto zaradi tega, da potem ne prihaja do čisto
               osebnih kontaktov in pa na ravni nekih poznanstev, ampak da je to lahko organizirano
               brez neke škode, tako za tistega, ki se poda v tako akcijo, ker konec koncev tvega
               tudi lastno življenje, vsaj v tem zadnjem primeru je bilo tako.</p>
               <p>Tako bi apeliral tu na ministra, da če se še nič ne dela na tem, da ta urad za
               letalstvo pa sproži to pobudo in da se tukaj zakonodaja prilagodi temu, po drugi
               strani pa tudi, da vemo, da je to reševanje brezplačno za tiste udeležence in da se
               tudi, recimo; tisti, ki povzročijo tako akcijo zaradi lastne neprevidnosti, da jo
               tudi plačajo. Hvala.</p>
            </sp>
            <sp xml:id="SDZ3-Redna-23-2003-02-24.sp119">

               <speaker>PODPREDSEDNIK VALENTIN POHOREC:</speaker>

               <p>Hvala. Želite še odgovoriti na to? Prosim.</p>
            </sp>
            <sp xml:id="SDZ3-Redna-23-2003-02-24.sp120">

               <speaker>JAKOB PRESEČNIK:</speaker>

               <p>Mislim, da sem že prej dovolj pojasnil. Urad za letalstvo kot organ v sestavi
               ministrstva za promet z ustreznim dokumentom potrjuje tiste zrakoplove in tista
               vozila, ki so primerna tudi za reševanje ali za kakšno drugo dejavnost. Vendar,
               ponovno poudarjam, da za organizacijo reševanja pa so pristojni v naši državi drugi.
               In zato sem rekel, da bomo pripravili skupni odgovor. Hvala lepa.</p>
            </sp>
            <sp xml:id="SDZ3-Redna-23-2003-02-24.sp121">

               <speaker>PODPREDSEDNIK VALENTIN POHOREC:</speaker>

               <p>Hvala. Poslanska kolegica Silva Črnugelj, odslej mag. Silva Črnugelj, bo postavila
               vprašanje ministru za zdravje. Prosim.</p>
            </sp>
            <sp xml:id="SDZ3-Redna-23-2003-02-24.sp122">

               <speaker>SILVA ČRNUGELJ:</speaker>

               <p>Glede na to, da ministra za zdravje, dr. Kebra, ni, in glede na določilo 247. člena
               poslovnika državnega zbora, bom to vprašanje preložila na naslednjo sejo, ker ga
               nameravam ministru zastaviti ustno.</p>
               <p>Drugače je pa storjena računalniška napaka glede mojega naziva - samo toliko v
               informacijo. Hvala lepa.</p>
            </sp>
            <sp xml:id="SDZ3-Redna-23-2003-02-24.sp123">

               <speaker>PODPREDSEDNIK VALENTIN POHOREC:</speaker>

               <p>Sem mislil čestitati. Hvala lepa. Torej, vprašanje prenesemo na naslednjo sejo. Dr.
               Jožef Bernik je naslednji za vprašanje ministru za pravosodje. Prosim.</p>
            </sp>
            <sp xml:id="SDZ3-Redna-23-2003-02-24.sp124">

               <speaker>DR. JOŽEF BERNIK:</speaker>

               <p>Hvala lepa, gospod predsedujoči. Gospoda ministra, kolegice in kolegi! Moje vprašanje
               ne bo posebno dolgo niti komplicirano, gre pa za naslednje, da se v javnosti
               pojavljajo podatki - ne vem, kako točni so - o tem, da je že prišlo in da še prihaja
               do velikih napak v sodnih odločbah in potem tudi velikih odškodnin, ki jih mora
               država plačevati zaradi slabega poslovanja sodišč in morda tudi državnih tožilcev -
               policije pa morda ne toliko, kot razumem. Torej, gre za to, da, če pravilno razumem,
               je bilo od 292 prvostopenjskih sodb v letu 2002 vsaj 54% ali približno 158, če
               pravilno razumem, primerov razveljavljenih in da so bile to tožbe, vsaj tako se
               govori, tožbe sodišč, državnih tožilcev. Ne omenja se toliko, kolikor vem, policije.
               Seveda, odvetniki so pa uganka, kajti največji, bi rekel, primeri so prišli do tega,
               da so bili razveljavljeni in zdaj vsakdo lahko ugiba, zakaj, zaradi sposobnosti
               pravnikov ali kaj podobnega.</p>
               <p>Me pa zanima naslednje: Ali imate kakšne podatke o tem, kakšne odškodnine je bilo že
               treba plačevati, koliko jih še čaka? Se pravi, koliko jih je v zraku trenutno.</p>
               <p>Dalje: Kakšen nadzor in načrt za izboljšanje stanja imate? Kje je tu državna
               tožilka? Ali lahko podkurite pod njenim uradom kakšen ogenj, da se bo kaj
               premaknilo?</p>
               <p>In končno tudi: Kaj delajo druge države, da se tega problema rešijo? Hvala.</p>
            </sp>
            <sp xml:id="SDZ3-Redna-23-2003-02-24.sp125">

               <speaker>PODPREDSEDNIK VALENTIN POHOREC:</speaker>

               <p>Hvala, dr. Bernik. Prosim za odgovor ministra za pravosodje.</p>
            </sp>
            <sp xml:id="SDZ3-Redna-23-2003-02-24.sp126">

               <speaker>MAG. IVAN BIZJAK:</speaker>

               <p>Spoštovani gospod podpredsednik, spoštovani gospod poslanec! Najprej mogoče nekaj
               besed v zvezi z omenjenimi, kot ste rekli, velikimi napakami. Torej, res je, da je
               prišlo do nekaj precej odmevnih razveljavitev sodb, in to iz različnih razlogov, vse
               pa v povezavi s procesi, ki so že sicer bili precej v središču medijske pozornosti.
               Del teh razveljavitev se nanaša na odločbo ustavnega sodišča, ki je v lanskem letu
               odločilo, da določeni dokazi ne smejo biti v spisu in, še več, da sodnik, ki se je
               imel možnost seznaniti z nekaterimi nedovoljenimi dokazi, ne morejo odločati o
               zadevi, o katerih se je seznanil z njimi.</p>
               <p>Torej, nekaj razveljavitvenih sodb se nanaša ravno na take primere, pri čemer v
               nekaterih zadevah preprosto ni bilo mogoče več na prvi stopnji ukrepati drugače. O
               nekaterih drugih bi se morda dalo še nekatere postopke izpeljati drugače, če bi se
               dovolj zgodaj z vso pazljivostjo upoštevalo to odločbo. Hkrati pa želim vendar
               omeniti, da se ne nanašajo vse razveljavitve ravno na ta razlog, torej odločbo
               ustavnega sodišča. Tisto, kar sem razumel iz najave vprašanja, torej na tisto sem
               skušal pripraviti nekaj številk, za katere upam, da vsaj do neke mere osvetljujejo
               vprašanja, ki vas zanimajo.</p>
               <p>Torej, gre za letne številke, številke na letni ravni, pri čemer, recimo, je osnovni
               podatek ta, da je državno tožilstvo v lanskem letu skupaj obravnavalo 43.112 ovadb.
               Od teh jih je rešilo 32217. Na prvi stopnji je bilo v tem letu, glede na obravnavano
               obdobje izrečenih 7.400 obsodilnih sodb, 867 oprostilnih ter 2 936 zavrnilnih sodb.Na
               odločbe prve stopnje je tožilstvo vložilo 1 208 pritožb, od tega je bilo 325-im
               ugodeno, 123 je bilo zavrnjenih, ostale pa so še v postopku. Iz teh številk se da na
               nek način sklepati, kako uspešno je tožilstvo v posameznih zadevah. V vsakem primeru
               pa lahko na hitro vidimo, da število obsodilnih sodb, vendar bistveno prekaša število
               oprostilnih sodb oziroma da je razmerje, tako v grobem, skoraj 1:10.</p>
               <p>Sprašujete o odškodninah. Torej po podatkih državnega pravobranilstva je bilo zaradi
               neupravičene obsodbe v letu 2002 sklenjenih 35 poravnav v skupnem znesku 145
               milijonov dobrih. Torej, gre za poravnave, kjer je pravobranilstvo ugotovilo, da gre
               za utemeljen zahtevek in kjer se je druga stran s tem strinjala. Zaradi
               neutemeljenega pripora pa je bilo v lanskem letu 16 poravnav za skupni znesek 6
               milijonov in dobrih 800 tisoč tolarjev. Kjer ne pride do poravnave, tudi o odškodnini
               odloči sodišče in v obdobju od leta 2000 do konca lanskega leta je pravobranilstvo
               dobilo 55 pravnomočnih sodb, za skupno odškodnino dobrih 289 milijonov tolarjev.</p>
               <p>Naj mimogrede še pripomnim, da opažam, da ima matični odbor državnega zbora prav
               kmalu na dnevnem redu tudi obravnavo skupnega poročila državnega tožilstva za leto
               2001, in pričakujem, da bo na nekaj vprašanj mogoče možno odgovoriti tudi ob tisti
               obravnavi. Hvala.</p>
            </sp>
            <sp xml:id="SDZ3-Redna-23-2003-02-24.sp127">

               <speaker>PODPREDSEDNIK VALENTIN POHOREC:</speaker>

               <p>Hvala, mag. Ivan Bizjak. Dr. Bernik bi želel postaviti dodatno vprašanje. Prosim.</p>
            </sp>
            <sp xml:id="SDZ3-Redna-23-2003-02-24.sp128">

               <speaker>DR. JOŽEF BERNIK:</speaker>

               <p>Hvala lepa za odgovor. Bi pa vprašal še naslednje: kakšna je vaša kompetenca tukaj,
               Kaj lahko naredite in kaj nameravate narediti? Vprašal pa bi tudi to: Ali je naše
               stanje primerljivo, recimo, z drugimi državami v Evropi? Hvala.</p>
            </sp>
            <sp xml:id="SDZ3-Redna-23-2003-02-24.sp129">

               <speaker>PODPREDSEDNIK VALENTIN POHOREC:</speaker>

               <p>Hvala lepa. In še, prosim, dopolnitev odgovora.</p>
            </sp>
            <sp xml:id="SDZ3-Redna-23-2003-02-24.sp130">

               <speaker>MAG. IVAN BIZJAK:</speaker>

               <p>No, glejte, kar zadeva pristojnosti ministrstva za pravosodje, je tu temeljna
               pristojnost predlagati ustrezno zakonodajo. Danes je bilo tu že nekajkrat omenjeno,
               pa tudi v sredstvih obveščanja smo že predstavili spremembe zakona o kazenskem
               postopku, ki v prvi vrsti rešujejo tiste probleme, glede katerih je ustavno sodišče
               ugotovilo neskladje z ustavo. Seveda pa skušamo tudi z določenimi spremembami, zlasti
               v predkazenskem postopku, doseči, da bo ta čim bolj učinkovit, da bo usmerjanje
               tožilstva proti policiji učinkovitejše, da bo na ta način zbranega več ustreznega
               dokaznega gradiva, ki bo lahko potem tudi prispevalo k ustreznemu nadaljnjemu
               postopanju.</p>
               <p>Drugo, kar je, ministrstvo pripravlja celovito spremembo zakona o kazenskem
               postopku, za kar smo že v preteklem letu začeli določen raziskovalni projekt, ki naj
               da temeljite osnove za kar najboljšo ureditev, torej vključno z zbiranjem izkušenj
               pri različnih ureditvah in s tem pri iskanju ustreznih podlag za našo odločitev o
               tem, kateri sistem pravzaprav izbrati.</p>
               <p>Na drugi strani pa je treba reči, da je tudi kazenski postopek takšen, kjer se
               pravilnost odločitev na prvi stopnji preverja na instanci. In tudi v tem okviru je po
               naši oceni izjemno pomembno, da deluje sistem ocenjevanja sodnikovega dela, ki se
               dogaja znotraj samega sodstva, vendar s strani personalnih svetov višjih sodišč, ki
               imajo brez dvoma dober vpogled v to, kakšno je odločanje sodnikov eno stopnjo nižje.
               Torej, tovrstno, bi rekel, kvaliteto ocenjevanja, mislim, da je treba še izboljšati,
               čeprav še ni daleč tisti čas, ko se je pravzaprav pristojnost ocenjevanja spremenila
               tako, da zdaj pripada instančnemu sodišču. No, in na ta način, mislim, da se lahko
               odpravijo prepogoste napake.</p>
               <p>Na drugi strani je pa tudi res, da pogoste spremembe materialne in procesne
               zakonodaje vplivajo na to, da je takšnih postopkovnih napak lahko več, in je torej
               težiti k temu, da bi dosegli čim bolj stabilen pravni red, ki bo marsikakšno tovrstno
               napako potem vnaprej preprečil in dal veliko boljše možnosti za kvalitetno sodno
               odločanje.</p>
            </sp>
            <sp xml:id="SDZ3-Redna-23-2003-02-24.sp131">

               <speaker>PODPREDSEDNIK VALENTIN POHOREC:</speaker>

               <p>Hvala, gospod minister. Kolega Franc Sušnik bo postavil vprašanje ministru za finance
               in ministrici za regionalni razvoj, ki je sicer ni tukaj. Prosim.</p>
            </sp>
            <sp xml:id="SDZ3-Redna-23-2003-02-24.sp132">

               <speaker>FRANC SUŠNIK:</speaker>

               <p>Hvala lepa, gospod podpredsednik. Spoštovani gospod minister! V drugi polovici meseca
               februarja smo občine in poslanci v državni zbor dobili nov izračun primerne porabe in
               finančne izravnave. Vlada je ta izračun sprejela na svoji 8. redni seji 13. februarja
               2003 in, kot sem že povedal,s tem seznanila vse, ki morajo biti seznanjeni. Iz
               priložene tabele je razvidno, da je pripadajoča finančna izravnava v višini 36
               milijard 893 milijonov 421 tisoč SIT za 2,883 milijard nižja od pripadajoče finančne
               izravnave za leto 2003, ki jo je vlada sprejela na 91 korenspodenčni seji dne
               10.10.2001 tudi s tem sklepom vlade smo bili seznanjeni župani. Prav ti sklep pa so
               bili osnova za pripravo in sprejem večine že sprejetih proračunov občin za leto 2003.
               Tako je bilo nesporno grobo kršeno bistveno načelo zakona o financiranju občin, ki
               naj bi zagotavljal, da bi bili podatki za izračun primerne porabe in pripadajoče
               finančne izravnave pripravljeni tako, da bi vsaka občina že pred začetkom
               proračunskega leta vedela, do kakšne sredstev bo opravičena iz državnega proračuna. S
               sprejetjem februarskega sklepa temu ni tako.</p>
               <p>S sklepom vlade opredeljena višina finančne izravnave za leto 2003 z dne 12.2.2003 v
               višini 26 milijard 893 milijonov pa je kar za cele 4 milijarde 127 milijonov tolarjev
               nižja od vsote, ki jo je državni zbor na predlog vlade Republike Slovenije dne
               30.11.2001 v proračunu Republike Slovenije za leto 2003 namenil pod imenom <q>"tekoči
               trensferi"</q> drugim ravnem države za name finančne izravnave občinam in za cel milijon
               in 570 tisoč 258 tisoč, za celo milijardo 570 milijonov 258 tisoč tolarjev nižja od
               spremenjenega proračuna Republike Slovenije za leto 2003.</p>
               <p>Tukaj, bi rad še posebej poudaril, da smo na vsak način nasprotovali tudi temu
               znižanju primerne porabe oziroma finančnih izravnav ob sprejemu spremenjenega
               proračuna.</p>
               <p>Sedaj ministra sprašujem. Kakšni so razlogi za tako drastično zmanjševanje sredstev,
               namenjenih občinah, in to predvsem podeželskim občinam - tukaj je zajetih 165 občin -
               pri tem pa 28 predvsem mesnim občin ustvari in hkrati porabi nekaj manj kot 24
               milijard presežkov prihodkov nad primerno porabo? Hvala lepa.</p>
            </sp>
            <sp xml:id="SDZ3-Redna-23-2003-02-24.sp133">

               <speaker>PODPREDSEDNIK VALENTIN POHOREC:</speaker>

               <p>Prosim ministra za odgovor.</p>
            </sp>
            <sp xml:id="SDZ3-Redna-23-2003-02-24.sp134">

               <speaker>DR. DUŠAN MRAMOR:</speaker>

               <p>Hvala lepa za vprašanje. Sedaj, skladno s določbami zakona o financiranju občin je
               predvsem ministrstvo za finance zadolženo za pripravo izračuna primerne porabe občin
               in določi obseg pripadajočih sredstev finančne izravnave tistim občinam, ki jim
               lastni prihodki ne zadoščajo za pokrivanje primerne porabe.</p>
               <p>Sedaj, vlada Republika Slovenija je tako na podlagi višine sredstev določenega zneska
               primerne porabe na prebivalca za leto 2002 in 2003 sprejela izračun primerne porabe
               občin za leto 2003 in zneske pripadajočih sredstev finančne izravnave za to
               proračunsko leto. Te prve podatke o pripadajoči finančni izravnavi so občine dobile
               že v oktobru leta 2001, ker takrat sta se pripravljala tudi proračun za 2002 in 2003,
               zadnji pa v februarju letošnjega leta, tako kot ste tudi navedli. Po prvotnem
               izračunu primerne porabe, to je bilo v oktobru leta 2001, in ocenjenih lastnih
               prihodkih občin v tem istem obdobju so bila ocenjena potrebna dopolnilna sredstva, ki
               naj bi se zagotavljala občinam v letu 2003, v večjem obsegu, kot so bila izračunana
               na podlagi podatkov ocenjenih prihodkih občin za leto 2001. Pri zadnjem izračunu pa
               so osnovo za oceno lastnih prihodkov občin predstavljala dejansko realizirana
               sredstva lastnih prihodkov občin po posameznih vrstah v obdobju od 1.1. do 31.12.
               leta 2002. Na podlagi novougotovljenih razmerij med odmerjeno dohodnino zavezancev,
               ki imajo stalno bivališče v občini, pa od odmerjenih odločbah za leto 2001 je za leto
               2003 izračunan ključ dohodnine, po katerem se občinam tekoče razporejajo prihodki iz
               tega naslova.</p>
               <p>Ker je bilo ugotovljeno, da je dinamika realizacije prihodkov višja od prvotno
               ocenjene v oktobru 2001, tako prihaja do sprememb v višini potrebnih sredstev
               finančne izravnave, ki naj bi jih prejele posamezne občine.</p>
               <p>Iz izračuna, ki so ga prejele občine za leto 2003 v tem mesecu, se pravi februarju,
               je tako razvidno, da ob upoštevanih zneskih primerne porabe na prebivalca v Republiki
               Sloveniji za leto 2003 v višini 85.948 tolarjev, ob ocenjeni višini lastnih prihodkov
               obseg dopolnilnih sredstev, ki ga opredeljuje proračun za te namene, zadošča za
               pokrivanje izračunanega primanjkljaja finančne izravnave v vseh občinah. Občinam se
               bodo tako med letom nakazovale mesečne akontacije finančne izravnave, ki naj bi
               omogočile pokrivanje izračunanega obsega primerne porabe. V mesecu septembru 2003
               bodo skladno z veljavno zakonodajo lastni prihodki občin ponovno ocenjeni in na
               podlagi teh podatkov - po dejanski realizaciji prihodkov v obdobju od 1.1. do 31.8.
               2003 - bo izračunan nov obseg potrebnih sredstev finančne izravnave. Ker se po
               preteku leta opravi dokončen poračun finančne izravnave, je po obstoječi zakonodaji
               vsem občinam zagotovljeno, da imajo v celoti pokrito primerno porabo, ki je
               izračunana po določbah veljavnega zakona o financiranju občin.</p>
               <p>Zdaj pa primerjalni podatki o znesku primerne porabe na prebivalca za leto 2003 v
               primerjavi z 2002 jasno kažejo, da zaradi specifične zagotovitve dodatnih sredstev za
               področje kulture, stanovanjskega gospodarstva in komunalne dejavnosti primerna poraba
               na prebivalca raste z 8,3%, kar je višje, kot je ocenjena rast življenjskih stroškov
               za leto 2003. Tako ob upoštevanju teh podatkov posledično višje rastejo tudi sredstva
               izračunanega obsega primerne porabe občin. Prvotno izračunan obseg primerne porabe
               občin se tako ne spreminja. Občinam so se spremenila samo pripadajoča sredstva
               finančne izravnave zaradi novoocenjenih lastnih prihodkov.</p>
            </sp>
            <sp xml:id="SDZ3-Redna-23-2003-02-24.sp135">

               <speaker>PODPREDSEDNIK VALENTIN POHOREC:</speaker>

               <p>Hvala za odgovore. Zahtevate dopolnitev odgovora? Prosim.</p>
            </sp>
            <sp xml:id="SDZ3-Redna-23-2003-02-24.sp136">

               <speaker>FRANC SUŠNIK:</speaker>

               <p>Dejstvo je, vse to, kar ste povedali sicer drži, vendar smo mnenja, da je izračunani
               obseg finančne izravnave, kot sem že povedal, 4 milijarde nižji od prvotno sprejetega
               proračuna, 1,5 milijarde nižji od novega proračuna, predvsem posledica nerealno
               ocenjenih lastnih prihodkov. Dejstvo je, da je bilo s 1.1. ukinjena tudi sprememba
               namembnosti kot eden od virov občinskih proračunov z uveljavitvijo zakona o graditvi
               objektov, in evidentno je, da so lastni prihodki tudi nerealno ocenjeni v tistem
               povprečju, o katerem veste, o čem kaj govorim. Nesporno je, da so na ta način
               predvsem podeželske občine prikrajšane najmanj za 1,5 milijarde sredstev.</p>
               <p>Zaradi tega dodatno sprašujem, če je to že najava rebalansa proračuna. In: Kako se ta
               akt oziroma ta sklep sklada z večkrat deklarirano politiko vlade o zavzemanju za
               skladni regionalni razvoj?</p>
               <p>Dejstvo je, da je 165 občin občin, s podeželja, z novim izračunom finančne izravnave,
               ki je posledica nerealno vrednotenih prihodkov - te občine so prikrajšane najmanj za
               1,5 milijarde, če ne celo 29 več. Vsi v tem državnem zboru smo imeli možnost videti
               ta razdelilnik in tudi ugotovitve po občinah so take, da so kar 20 in 10, in ne vem,
               koliko še, milijonov posamezniki izgubili predvidene finančne izravnave. Zato bi rad,
               da bi mi še enkrat poskusili odgovoriti: Kaj vas je vodilo, oziroma kaj ste
               razmišljali,oziroma kakšni so argumenti za tako visoko oceno predvidenih lastnih
               prihodkov po 21. in 22. členu? Lepo prosim.</p>
            </sp>
            <sp xml:id="SDZ3-Redna-23-2003-02-24.sp137">

               <speaker>PODPREDSEDNIK VALENTIN POHOREC:</speaker>

               <p>Hvala. Prosim še za dopolnilni odgovor ministra.</p>
            </sp>
            <sp xml:id="SDZ3-Redna-23-2003-02-24.sp138">

               <speaker>DR. DUŠAN MRAMOR:</speaker>

               <p>Rekel bi, da ne gre za kakšen začetek rebalansa, ampak gre enostavno samo za
               sledenje zakona, v katerem pač zakon določa, na podlagi katerih obdobij se ocenjuje
               lastne prihodke občin, in se seveda potem na osnovi poračuna zagotovi primerna poraba
               v posameznih občinah na višini, kot je predpisana. Še enkrat bi poudaril, da gre za
               povišanje za 8,3% primerne porabe za vsako občino, tako da tukaj ne vidimo razlog za
               skrb, ker bo šlo za realno povečanje glede na 5,1% predvideno stopnjo inflacije.</p>
            </sp>
            <sp xml:id="SDZ3-Redna-23-2003-02-24.sp139">

               <speaker>PODPREDSEDNIK VALENTIN POHOREC:</speaker>

               <p>Hvala. Na vrsti je kolega Samo Bevk za vprašanje ministru za finance. Prosim.</p>
            </sp>
            <sp xml:id="SDZ3-Redna-23-2003-02-24.sp140">

               <speaker>SAMO BEVK:</speaker>

               <p>Hvala za besedo, gospod podpredsednik. Spoštovani zbor! V zadnjih dveh letih sem
               vladi Republike Slovenije in ministrstvu za finance postavil tri poslanska vprašanja
               in eno pobudo za spremembe in dopolnitve zakona o financiranju občin. V odgovoru na
               prvo vprašanje mi je na 4. seji 20. marca 2001 takratni minister za finance, mag.
               Anton Rop, odgovoril, citiram, <q>"da so izhodišča za spremembo zakona o financiranju
               občin že pripravljena in da bomo začeli intenzivno diskusijo v naslednjih desetih
               dnevih o posameznih izhodiščih za dokončno pripravo zakona tako znotraj vladne
               koalicije kot tudi državnega zbora."</q> Čez slabo leto dni mi je na ponovljeni vprašanji
               na dveh sejah odgovarjala tudi državna sekretarka Helena Kamnar in zagotovila, da bo
               vlada do konca marca 2002 zakon sprejela ter ga poslala v parlamentarno proceduro.
               Kolikor vem, je vladna koalicija imenovala posebno delovno skupino, ki se je večkrat
               sestala in oblikovala izhodišča za spremembo zakona. Besedilo zakona pa je finančno
               ministrstvo tudi pripravilo, ni pa očitno politične volje, da bi ga vlada
               obravnavala, sprejela in poslala v državnozborsko proceduro. Vrsta slovenskih občin,
               kar nekaj jih je, med njimi tudi občina Idrija, kiso izrazito finančno prikrajšane
               zaradi zelo sporne formule za izračun pomembne porabe, ki ne upošteva specifične
               geografske posebnosti njihovega ozemlja in socialne ter starostne strukture
               prebivalstva. Zelo sporna so tudi določila 26. člena zakona o financiranju občin o
               državnem sofinanciranju občinskih investicij in katerih glavni kriterij je višina
               dohodnine na prebivalca. Nesprejemljivo je na primer določilo, da za investicijo v
               osnovnošolski prostor ter druge investicije kar 30 slovenskih občin s strani države
               dobi komaj 10% finančno participacijo. Ob predvidenih spremembah predpisov in
               zakonodaje na področju lokalne samouprave bi po mojem mnenju morali spremeniti tudi
               zakon o financiranju občin.</p>
               <p>Ministra za finance, dr. Dušana Mramorja, sprašujem: Kdaj se bo finančno ministrstvo
               lotilo tega projekta oziroma sprememb obstoječega zakona o financiranju občin?</p>
               <p>Zanima me tudi stališče gospoda ministra do formule za izračun primerne porabe občin
               ter seveda njegovo stališče do problematike 26. člena zakona o financiranju občin, s
               katerim se je spopadlo tudi ustavno sodišče. Hvala lepa.</p>
            </sp>
            <sp xml:id="SDZ3-Redna-23-2003-02-24.sp141">

               <speaker>PODPREDSEDNIK VALENTIN POHOREC:</speaker>

               <p>Hvala. Prosim za odgovor ministra za finance.</p>
            </sp>
            <sp xml:id="SDZ3-Redna-23-2003-02-24.sp142">

               <speaker>DR. DUŠAN MRAMOR:</speaker>

               <p>Hvala lepa za vprašanje. Prav imate, da ta zakon dolgo časa nastaja in da je delovna
               skupina, ki je bila ustanovljena, prišla, recimo, da se je poenotila pri vsebinskem
               pristopu k oblikovanju novega zakona, vendar končnega soglasja ni dosegla in zaradi
               tega je pred lokalnimi volitvami delo na tem dokumentu zastalo. Rekel bi, da je letos
               to v programu vlade, za leto 2003, kot ena od prednostnih nalog in naše ministrstvo
               je bilo tisto, ki je to tudi v program vlade predlagalo, tako da za tem predlogom
               seveda stojimo.</p>
               <p>Glede izhodišč, ki so tu ključna, bi rekel, tu sem si zapisal šest takšnih ključnih
               točk, ki jih bo treba v tem zakonu doreči in doseči soglasje. Prvič, da se odpravi
               dosedanje nesorazmerje med prihodki občin, ki imajo na razpolago za financiranje
               osnovnih nalog - tako imamo danes na eni strani občine, ki realizirajo znatne
               prihodke nad primerno porabo, na drugi strani občine, ki jim je treba za ta namen
               zagotavljati znatna dodatna sredstva iz državnega proračuna. To je prvi problem.
               Drugi, da zaradi teh rešitev, ki bodo opredeljene v novem zakonu o dohodnini, bo
               treba pristopiti tudi k vsebinsko drugačni razdelitvi dohodnine po občinah. Tretja
               stvar, na novo bo treba definirati, kateri so dejanski prihodki občin, ki naj bi jih
               le-te imele udejanjene, in kateri bodo tisti lastni prihodki, ki se bodo upoštevali
               za pokrivanje primerne porabe. Četrto, zato ker so se pokazale določene
               pomanjkljivosti pri izračunu primerne porabe, bo treba ustrezno korigirati formulo za
               izračun primerne porabe. Petič, spremeniti ključ za dodelitev dodatnih sredstev, ki
               naj bi se zagotavljala občinam za sofinanciranje investicij, to je ta 26. člen. In
               šestič, treba bo proučiti možnosti za dodatno zadolževanje občin, če jim bodo to
               omogočili njihovi lastni prihodki.</p>
               <p>To bi bilo šest glavnih izhodišč, za katere mislim, da jih je treba zdaj dokončno
               doreči in potem dati zakon v parlamentarno proceduro. Hvala lepa.</p>
            </sp>
            <sp xml:id="SDZ3-Redna-23-2003-02-24.sp143">

               <speaker>PODPREDSEDNIK VALENTIN POHOREC:</speaker>

               <p>Hvala, gospod minister. Nadaljujemo, tudi kolega Ivan Mamić bo postavil vprašanje
               ministru za finance.</p>
            </sp>
            <sp xml:id="SDZ3-Redna-23-2003-02-24.sp144">

               <speaker>IVAN MAMIĆ:</speaker>

               <p>Hvala lepa. Moje vprašanje je naslednje. Na nedavni tiskovni konferenci je minister
               za finance napovedal, da namerava doseči zmanjšanje in izboljšanje strukture
               javnofinančnih odhodkov, med drugim tudi z racionalizacijo javne uprave. Ena od
               postavk porabe javne uprave je tudi njen vozni park. To je namreč vprašanje, ki sem
               ga tudi na terenu dobil in večkrat me ljudje sprašujejo.</p>
               <p>Zanima me, kakšen in kako obsežen je ter ali je vključen v program racionalizacije in
               kako? Predvsem mislim na zamenjavo audijev z mercedesi. Hvala lepa.</p>
            </sp>
            <sp xml:id="SDZ3-Redna-23-2003-02-24.sp145">

               <speaker>PODPREDSEDNIK VALENTIN POHOREC:</speaker>

               <p>Hvala za vprašanje. Prosim, še enkrat, minister za finance.</p>
            </sp>
            <sp xml:id="SDZ3-Redna-23-2003-02-24.sp146">

               <speaker>DR. DUŠAN MRAMOR:</speaker>

               <p>Hvala lepa za vprašanje. Za vprašanje, kolikšen, kakšen in kako obsežen je ta
               avtopark, je po zakonu zadolžen servis skupnih služb Republike Slovenije. Vendar ne
               glede na to se strinjam, da je to pač eno področje, kjer je racionalizacija možna in
               potrebna. Prav zaradi tega je ob načrtu nabav in gradenj, ki ga je v skladu s
               proračunom sprejela vlada, bilo tudi sprejeto, da mora vsak proračunski uporabnik o
               nabavah osnovnih sredstev, med njimi so pomembna postavka nabave avtomobilov, na
               posebnem obrazcu tudi javiti zelo natančen popis posameznega osnovnega sredstva z
               vsemi podatki, iz katerega bo razvidno v bistvu poleg teh specifik tudi dosežena
               cena.</p>
               <p>To bomo transparentno objavili na internetnih straneh. S tem bomo naredili posreden
               pritisk na proračunske uporabnike, da se, bi rekel, transparentno vidi, kaj se
               nabavlja.</p>
               <p>Druga stvar, s centralizacijo evidenc in nabave bomo poskušali doseči bistveno
               boljše pogoje in seveda pregledali bomo ves vozni park, z oceno potrebnosti in šele
               potem odločali o nabavah avtomobilov pri posameznih proračunskih uporabnikih. Tako
               bomo na tem področju zagotovo pač to racionalizacijo poskušali uvesti. Hvala
               lepa.</p>
            </sp>
            <sp xml:id="SDZ3-Redna-23-2003-02-24.sp147">

               <speaker>PODPREDSEDNIK VALENTIN POHOREC:</speaker>

               <p>Hvala. Še zahtevate dopolnitev odgovora?</p>
            </sp>
            <sp xml:id="SDZ3-Redna-23-2003-02-24.sp148">

               <speaker>IVAN MAMIĆ:</speaker>

               <p>Omenil sem audia in mercedese. Kako je s temi stvarmi? Hvala.</p>
            </sp>
            <sp xml:id="SDZ3-Redna-23-2003-02-24.sp149">

               <speaker>DR. DUŠAN MRAMOR:</speaker>

               <p>Moram odgovoriti, da res ministrstvo za finance za to res ni pristojno, vendar vam
               lahko posredujemo od servisa skupnih služb odgovor na to vprašanje v pisni obliki.
           </p>
            </sp>
            <sp xml:id="SDZ3-Redna-23-2003-02-24.sp150">

               <speaker>PODPREDSEDNIK VALENTIN POHOREC:</speaker>

               <p>Hvala minister. Rudolf Petan bo postavil vprašanje ministru za notranje zadeve. Imate
               besedo.</p>
            </sp>
            <sp xml:id="SDZ3-Redna-23-2003-02-24.sp151">

               <speaker>RUDOLF PETAN:</speaker>

               <p>Hvala za besedo. Spoštovani ministri, ministrica, kolegice in kolegi.</p>
               <p>V medijih smo lahko zasledili kar nekaj polemik in ostrih člankov v zvezi z
               domnevnimi pomanjkljivostmi pri delu zbornice Republike Slovenije za zasebno
               varovanje, in to predvsem v zvezi s postopki za dodeljevanje licence za fizično in
               tehnično varovanje. Po teh informacijah je poslovanje zbornice preverjala tudi
               inšpekcija ministrstva za notranje zadeve. Po drugih informacijah pa se tudi
               pripravlja nov zakon o zasebnem varovanju, za katerega je bilo nekako že najavljeno,
               da bo že konec lanskega leta v decembru prišel v parlamentarni postopek, vendar do
               sedaj tega še ni, vsaj po informacijah, ki jih imamo, se še to ni zgodilo. Zato me
               zanima: Ali je inšpekcija ministrstva za notranje zadeve res opravila nadzor nad
               poslovanjem zbornice? In v zvezi s tem zakonom: Kdaj bo predložen v parlamentarni
               postopek? Ter: Ali bodo s tem zakonom dejansko odpravljeni domnevno sporni postopki
               na zbornici oziroma ali bodo rešitve res šle v tej smeri, da bodo rešene dileme v
               zvezi s pooblastili zasebnih varnostnikov in nadzor nad delovanjem te zbornice? Hvala
               za odgovor.</p>
            </sp>
            <sp xml:id="SDZ3-Redna-23-2003-02-24.sp152">

               <speaker>PODPREDSEDNIK VALENTIN POHOREC:</speaker>

               <p>Hvala za vprašanje. Dr. Rado Bohinc, minister za notranje zadeve, prosim za
               odgovor.</p>
            </sp>
            <sp xml:id="SDZ3-Redna-23-2003-02-24.sp153">

               <speaker>DR. RADO BOHINC:</speaker>

               <p>Se Zahvaljujem za to vprašanje. Točno je, kar gospod poslanec ugotavljate, da je v
               pripravi oziroma bolj rečeno - pripravljen nov zakon o zasebnem varovanju. V mesecu
               januarju je bilo opravljeno medresorsko usklajevanje.</p>
               <p>Prav danes pa na komisiji, na vladni službi za zakonodajo, tako da računam, da bo
               zakon šel v vladno proceduro ta ali naslednji teden. Ta zakon na novih osnovah ureja
               vprašanja, o katerih govorite. Precej bo spremenjen položaj te zbornice. Bistvo tega
               zakona je, na mnogo bolj učinkovit način, kot je bilo do sedaj, urediti vprašanje
               podeljevanja licenc pa tudi nadzora v tej zvezi in pa izobraževanja in nacionalnih
               poklicih kvalifikacij različnih kategorij zasebnega varovanja.</p>
               <p>Rad bi na vaše vprašanje, ali je bil izvršen nadzor, potrdil oziroma odgovoril
               pritrdilno. Upravna inšpekcija ministrstva za notranje zadeve je opravila nadzor nad
               poslovanjem zbornice 21.10.2002 in lahko povem, da so bili tudi sestavljeni zapisniki
               z ugotovitvami, ki kažejo na marsikatero nepravilnost v delovanju te zbornice.</p>
               <p>Konkretno se je nepravilnost nanašala na tri podjetja oziroma je bil nadzor upravnih
               postopkov izveden v zvezi s podjetjem ENIGMA d.n.o., fizično varovanje Kosič Dragan
               in pa družba ...<stage>/Nerazumljivo./</stage>... Ta tri podjetja oziroma podjetnik in dve podjetji
               s področja zasebnega varovanja in licenčnih postopkov, ki jih opravlja zbornica.</p>
               <p>Naj ponovim, da je bilo ugotovljenih nekaj nepravilnosti v zvezi z vodenjem upravnih
               postopkov pri zbornici, ki se ne vodijo, vsaj po ugotovitvah iz zapisnika, korektno.
               Vložena je bila v dveh primerih pritožba na drugostopenjski organ. Reševanje te
               pritožbe je v teku oziroma vas bomo lahko obvestili o končnih odločitvah instance
               ministrstva za notranje zadeve, ko bodo te odločbe druge stopnje izdane. Hvala.</p>
            </sp>
            <sp xml:id="SDZ3-Redna-23-2003-02-24.sp154">

               <speaker>PODPREDSEDNIK VALENTIN POHOREC:</speaker>

               <p>Hvala ministru za odgovor. Sedaj bi bila na vrsti poslanska kolegica Majda Zupan, pa
               ni navzoča, zato ima besedo gospod Jožef Jerovšek, ki bo postavil vprašanje
               ministrici za gospodarstvo.</p>
            </sp>
            <sp xml:id="SDZ3-Redna-23-2003-02-24.sp155">

               <speaker>JOŽEF JEROVŠEK:</speaker>

               <p>Hvala lepa, gospod predsedujoči. Spoštovani ministri in gospa ministrica, ki ji
               postavljam vprašanje. Moje vprašanje se nanaša na podobno razsipno in koruptivno
               ravnanje s financami v Slovenski razvojni družbi, kot je danes že bilo obravnavano v
               slučaju SIB banke tukaj v Ljubljani.</p>
               <p>Iz poročila računskega sodišča o poslovanju Slovenske razvojne družbe v letu 2001 je
               razvidno, da so med stroški materiala in storitev v letu 2001 predstavljali največji
               delež stroški po pogodbah za intelektualne in osebne storitve v znesku več kot 407
               milijonov tolarjev, ki so se zelo povečali glede na leto 2000, kljub temu da so se
               sredstva in obveznosti Slovenske razvojne družbe v tem letu znižale za 45%, SRD se je
               praktično razpolovil, potrebe imajo pa stalno večje.</p>
               <p>Iz poročila računskega sodišča je razvidno, da je glavnina teh sredstev pristala v
               žepih tako imenovanih posvečenih vedno istih oseb, ki so med samo in z vodstvom SRD-a
               povezane po sistemu povezanih oseb. Na podlagi pogodb, podobnih, kot so bile v
               primeru razvpitih milijardnih nagrad za vodstvo Elana. Vemo, da je to vodstvo dobilo
               milijardo 400 nagrade, to je za 60 stanovanjskih hiš vrednosti. Tako je iz poročila
               razvidno, da si je vodstvo Elana preko družbe Korže d.o.o poleg že znane več kot
               milijardne nagrade zagotovilo še nadaljnjo pogodbo za svetovalne storitve v znesku
               najmanj 1.5 milijona nemških mark.</p>
               <p>Podobne pogodbe so si s vodstvom SRD-a zagotovili menedžerji, ki opravljajo s
               premoženjem TAM, ker sedaj je preimenovan v Tovarno vozil Maribor. Za opravljanje s
               premoženjem TAM so v lanskem letu prejeli 102 milijona tolarjev, kar je 37% več, kot
               v preteklem letu. Poleg tega pa jim je SRD s pogodbo zagotovila nagrado za
               opravljanje s premoženjem, ki se nahaja v TAM Maribor. Ta nagrada je znašala 2,1%
               letno od povprečne knjigovodske vrednosti premoženja - zelo čudna osnova. Po besedah
               gospoda Cerarja iz SRD-a, ki je predsednik skupščine TVM, je to zneslo 1 milijon 200
               tisoč nemških mark. Iz navedenih primerov, ki jih navaja računsko sodišče, je očitno,
               da se s pomočjo in z vednostjo ministrstva in vodstva SRD-a organizirano
               pretakajomilijarde premoženja SRD v zasebne žepe. Očitno gre za povezane osebe, po
               naših informacijah gre v primeru gospoda Koržeta, gospoda Gazvode, direktorja TVM, za
               ožje sorodnike. Očitno ožji sorodniki, sorodne pogodbe.</p>
               <p>Ministrico sprašujem, zakaj ni ukrepala po predložitvi računa računskega
               sodišča.</p>
               <p>Zakaj Slovenska razvojna družba vsako leto potrebuje več pogodbenih storitev, ko pa
               se število in vrednost podjetij v njegovi lasti hitro zmanjšuje?</p>
               <p>Kdo je nudil politično podporo očitnim pojavom nepotizma, klientelizma in
               koruptivnega ravnanja znotraj Slovenske razvojen družbe? Vsi menedžerji v Elanu in
               Tovarni vozil Maribor imajo namreč mesečne plače v višini nad 13.000 mark, poleg tega
               pa jim je Slovenska razvojna družba odobrila nagrade, ki gredo v stotine milijonov.
               Medtem pa imajo zaposleni v njihovih tovarnah mizerne plače.</p>
            </sp>
            <sp xml:id="SDZ3-Redna-23-2003-02-24.sp156">

               <speaker>PODPREDSEDNIK VALENTIN POHOREC:</speaker>

               <p>Hvala. Prosim ministrico za odgovor na vprašanja.</p>
            </sp>
            <sp xml:id="SDZ3-Redna-23-2003-02-24.sp157">

               <speaker>DR. TEA PETRIN:</speaker>

               <p>Hvala lepa za vprašanje. Moram povedati, da tega poročila ministrstvo za
               gospodarstvo ni dobilo. Vse je razvidno iz samega dopisa računskega sodišča Republike
               Slovenije, da je bilo poročilo poslano Slovenski razvojni družbi d.d., dr. Marjanu
               Rekarju, Državnemu zboru Republike Slovenije.</p>
               <p>To, zakaj ga imam zdaj pred sabo, je pa, da smo ga prejeli skupaj s povabilom, da se
               udeležimo pododbora za privatizacijo odbora državnega zbora za gospodarstvo. Mi smo
               šele sedaj prejeli ta dokument.</p>
               <p>Lahko pa povem, da se bodo ti problemi zmanjšali oziroma pričakujemo, da jih ne bo,
               ker kot veste, je SRD v likvidaciji. Sklep o likvidaciji je bil sprejet julija leta
               2002 in seveda s tem sklepom ima likvidacijski upravitelj bistveno manjše
               pristojnosti v primerjavi z upravo. Seveda ne sme začenjati novih poslov, lahko samo
               likvidira posle, to se pravi, predvsem poplača upnike in podobno. Če pa bi že bilo
               potrebno kakšen posel na novo skleniti zaradi postopka likvidacije, pa brez soglasja
               tega ne more.</p>
            </sp>
            <sp xml:id="SDZ3-Redna-23-2003-02-24.sp158">

               <speaker>PODPREDSEDNIK VALENTIN POHOREC:</speaker>

               <p>Hvala za odgovor. Ali zahtevate dopolnitev odgovora? Prosim.</p>
            </sp>
            <sp xml:id="SDZ3-Redna-23-2003-02-24.sp159">

               <speaker>JOŽEF JEROVŠEK:</speaker>

               <p>Hvala lepa. Da ministrstvo ni dobilo tega poročila računskega sodišča, gre za tri
               leta, ne verjamem, ker ste bili tudi vabljeni kot ministrstvo na sejo pododbora, kjer
               smo to obravnavali. To enostavno ni možno. To je največja sramota, kar je možno, da
               tak odgovor dobim. Vaši podrejeni vas morajo obvestiti o takih nepravilnostih. To je
               dejstvo in se tak izgovor ni možen. Takšne pogodbe se pa jasno ne morejo sklepati,
               brez, bi rekel, v sistemu roka roko umije. Da imajo nekaj od tega tudi tisti, ki jih
               pripravljajo, ki jih podpisujejo. Kolikor je meni znano, je nekatere te pogodbe
               gospod Rekar podpisoval, zdaj se pa gre pravičnika in sanatorja tam, kjer je podoben
               slučaj.</p>
               <p>Potem bi vprašal še to: Zakaj je slovenska razvojna družba v primeru Tovarne vozil
               Maribor pripeljala vodstvo iz Ljubljane? Ali zato, da je veliko denarja, navidezno
               plasiranega v Maribor, pritekalo na zasebne račune nazaj v Ljubljano?</p>
               <p>Zanima me tudi, kateri posli v Tovarni vozil Maribor so potekali prek zasebnih firm
               vodilnih delavcev v TVM-u.</p>
               <p>To, kar je v poročilu, je le vrh ledene gore. Očitno slovenska razvojna družba prek
               teh pogodb, kot je z Elanom, in očitno jih je še več, dosti več, ker računsko sodišče
               je pregledalo samo vzorčne primere, teh pogodb pa je očitno več, sproti zapravi vso
               kupnino, tisto, kar bi moralo iti v razvoj. To so takšne nagrade, recimo, tudi v tem
               primeru, ko bi iz te nagrade sto tekstilnih delavk dobilo plačo 200.000 mesečno
               bruto, kar bi bila za njih lepa plača. To je samo nagrada, plus mesečno 13 ali 15.000
               nemških mark. Gospa ministrica, ali prevzemate politično odgovornost in boste
               odstopili? Hvala lepa.</p>
            </sp>
            <sp xml:id="SDZ3-Redna-23-2003-02-24.sp160">

               <speaker>PODPREDSEDNIK VALENTIN POHOREC:</speaker>

               <p>Hvala. Ministrica, imate besedo.</p>
            </sp>
            <sp xml:id="SDZ3-Redna-23-2003-02-24.sp161">

               <speaker>DR. TEA PETRIN:</speaker>

               <p>Hvala lepa. Ponovno moram reči, da nismo dobili tega gradiva, da imam tu gradivo, ki
               je bilo poslano na pododbor. Iz njega je točno razvidno, komu so poslali. Ponovno
               poudarjam, da slovenska razvojna družba ni organ v sestavi ministrstva za
               gospodarstvo, ampak je delniška družba in v skladu z ZGD-jem tudi posluje. Nadzorni
               svet bdi nad delovanjem, ne pa delničar kot vlada. Zaradi tega niso delavci na SRD
               bili meni podrejeni, tako kot morajo odgovarjati direktorji uradov in pa organov v
               sestavi. Zaradi tega, in to smo že večkrat povedali, res ne razumem, da je to tako
               težko razumeti. Več v zvezi s tem vprašanjem pač ne morem odgovoriti.</p>
            </sp>
            <sp xml:id="SDZ3-Redna-23-2003-02-24.sp162">

               <speaker>PODPREDSEDNIK VALENTIN POHOREC:</speaker>

               <p>Hvala. To vprašanje je končano. Kolega Alojz Sok bi bil na vrsti, pa ni navzoč. Zato
               še poslednji s seznama poslancev za vprašanja, France Cukjati. Prosim.</p>
            </sp>
            <sp xml:id="SDZ3-Redna-23-2003-02-24.sp163">

               <speaker>FRANCE CUKJATI:</speaker>

               <p>Glede na to, da sem imel pripravljena zelo tehtna aktualna vprašanja, zelo pomembna,
               in ker sem želel dobiti konkreten odgovor, pa gospoda ministra ni, bom vprašanje
               prestavil na naslednjo sejo.</p>
            </sp>
            <sp xml:id="SDZ3-Redna-23-2003-02-24.sp164">

               <speaker>PODPREDSEDNIK VALENTIN POHOREC:</speaker>

               <p>Hvala. To so bila vprašanja poslank in poslancev. Predsedniku vlade, ministricam in
               ministrom se zahvaljujem za podane odgovore in sodelovanje na seji. S tem zaključujem
               to točko dnevnega reda in prekinjam sejo zbora, ki jo bomo nadaljevali jutri ob 10.00
               uri.Hvala za sodelovanje in lahko noč! <stage type="time">(SEJA JE BILA PREKINJENA 24. FEBRUARJA
                  2003 OB 18.03 URI.)</stage>
               </p>
            </sp>
         </div>
      </body>
   </text>
</TEI>
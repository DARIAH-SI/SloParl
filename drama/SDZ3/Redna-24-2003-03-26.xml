<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ3-Redna-24-2003-03-26">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|4E5327C4A10435A8C1256CFC002A8456</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=sz&amp;uid=4E5327C4A10435A8C1256CFC002A8456</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ3-Redna-24-2003-03-26.DZ" n="24">
               <name>Redna</name>
               <date when="2003-03-26"/>
            </setting>
         </settingDesc>
         <particDesc>
            <listOrg>
               <org xml:id="SDZ3-Redna-24-2003-03-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">nadaljevanje 24. redne seje</stage>
            <stage type="date">(26. marec 2003)</stage>
            <stage type="chairman">Sejo je vodil Borut Pahor, predsednik državnega zbora.</stage>
            <stage type="time">Seja se je pričela ob 10.05 uri.</stage>


            <sp xml:id="SDZ3-Redna-24-2003-03-26.sp1">

               <speaker>PREDSEDNIK BORUT PAHOR:</speaker>

               <p>Gospe in gospodje, kolegice in kolegi! S posebno radostjo pozdravljam v državnem
               zboru Republike Slovenije predsednika nemškega bundestaga, nemškega zveznega
               parlamenta, našega prijatelja Thierseja. Včeraj in danes smo imeli zelo odkrite in
               prijateljske pogovore. Rad bi se tukaj pred vsemi vami predsedniku Thierseju zahvalil
               za njegovo pripravljenost, da nemški parlament da na voljo slovenskemu vse njegove
               izkušnje, ki so pomembne pri pripravi zakona o odnosu med vlado in parlamentom v luči
               sprejemanja političnih odločitev po vstopu Slovenije v Evropsko unijo. To je samo še
               dodaten znak, ilustracija zelo dobrega, zelo prijateljskega odnosa, ne samo med
               nemškim in slovenskim narodom, ampak tudi med nemškim zveznim parlamentom in
               slovenskim. Vsi se veselimo nagovora predsednika nemškega bundestaga. Predsednik
               Thierse imate besedo.</p>
            </sp>
            <sp xml:id="SDZ3-Redna-24-2003-03-26.sp2">

               <speaker>WOLFGANG THIERSE:</speaker>

               <p>Spoštovani gospod predsednik Pahor, spoštovani člani slovenskega državnega zbora,
               spoštovane gospe in gospodje. V veliko čast mi je, da danes govorim pred slovenskim
               državnim zborom. Vaše vabilo, spoštovani gospod kolega Pahor, je izraz tesnih in
               prijateljskih odnosov med našima obema deželama in parlamentoma. Te odnose želimo še
               naprej poglabljati, zlasti o pogledu na naše skupne naloge v Evropi. Zelo sem vesel
               tega, da se je pred tremi dnevi tako velika večina slovenskega naroda odločila za
               pristop vaše dežele k Evropski uniji in tudi k Natu.</p>
               <p>To je srečen datum, srečna okoliščina, da sem le nekaj dni po tem dogodku lahko tukaj
               med vami. Ta odločitev je ohrabrujoče znamenje v času, v katerem Evropa po mnenju
               mnogih tiči v globoki krizi. Odločitev vaših državljank in državljanov jasno kaže, da
               ljudje ob vseh aktualnih problemih v okviru Evropske unije znajo pravilno oceniti,
               kakšen centralni pomen ima Evropska unija za zagotavljanje miru, pravne države,
               socialne pravičnosti in zlasti za ohranjanje miru. Na našem kontinentu in tudi v
               svetu na splošno. Ohranjanje miru, in na to nas spominjajo dogodki teh dni,
               ohranjanje miru je in ostaja prva najpomembnejša naloga politike. Vojna je vedno
               poraz politike. To je rekel zvezni kancler Gerhard Schroeder. Najgloblje obžalujemo,
               da vsa prizadevanja, da bi iraški konflikt rešili mirno, niso te vojne mogla
               preprečiti. Nam se ta vojna zdi napačna, zato ker po našem mnenju niso bile
               izkoriščene vse mirne možnosti za razorožitev diktatorja Sadama Huseina. Sedaj pa je
               pomembno, da bi se ta vojna čim hitreje končala, da bi se zločinski režim diktatorja
               Sadama Huseina končal s čim manj izgubljenimi človeškimi življenji. Seveda bo poleg
               kratkoročne humanitarne pomoči velika naloga obnove zlasti od Evropejcev veliko
               zahtevala. Konec koncev je vzpostavitev stabilnosti, spoštovanje človekovih pravic,
               zgradba demokratičnih struktur v naši sosednji regiji za nas, Evropejce, posebnega
               pomena. Mi, Evropejci, smo sosednje bližnjega Vzhoda.</p>
               <p>Spoštovane gospe in gospodje! Slovenija ima vrednote miru pravne države in
               parlamentarne demokracije še posebej živo pred očmi. Tudi slovenski narod lahko šele
               13 let živi v neodvisnosti po stoletjih grozovitega zatiranja. Mi Nemci se zavedamo,
               da so leta okupacije s strani nacionalsocialističnega režima zapustila globoke rane.
               50 let kasneje je Nemčija spremljala pot vaše dežele v neodvisnost, po letu 1990 z
               velikim zanimanjem in z izjemno veliko simpatije. Ljudje v Vzhodni Nemčiji so med in
               po mirni revoluciji za svobodo in demokracijo potrebovali solidarnost in pomoč
               Evrope. In to smo dobili. Sam prihajam iz vzhodne Nemčije. Tudi zato, tudi zaradi teh
               izkušenj smo z veseljem sprejeli nalogo, da podpremo srednje - in vzhodnoevropske
               dežele na njihovi poti v Evropsko unijo. Vemo, kaj pomeni trajno utrditi demokracijo
               in tržno gospodarski red, vemo, kako težavna in dolga je lahko transformacija, ki ima
               vedno pripravljene tudi neuspehe. Tudi v vzhodni Nemčiji težaven proces
               transformacije še vedno ni zaključen.</p>
               <p>Slovenija je na kar najboljši poti. Vi Evrope v kulturnem in zgodovinskem smislu in
               seveda geografsko nikoli niste zapustili. Kdor obišče vašo deželo, čuti kulturno
               povezanost, vidi, da je Slovenija del naše skupne evropske zgodovine, ki je z njo že
               stoletja povezana. Pri tem niso ničesar spremenila tudi desetletja, ko je bila
               Slovenija jugoslovanska republika. Tisti, ki gre skozi staro mesto Ljubljane, naleti
               povsod na pričanja te kulturnozgodovinske povezanosti Evrope na impresivna,
               renesančna, baročna poslopja in še mnogo več.</p>
               <p>Preden sem postal politik, sem delal na področju kulture. Ko sem slišal, kakšno je
               število gledališč, baletov in opernih hiš v Sloveniji, kako se to število povečuje,
               potem si želim, da bi to dajalo vzgled tudi drugim. Kultura je vez, ki Evropo
               tradicionalno povezuje, to je tista vez, ki jo je tudi vsa stoletja krepila, in to je
               vitalnost kulturne izmenjave. To utemeljuje tudi prijateljstvo med našima deželama.
               Mnoga nemško-slovenska partnerstva med mesti, množica osebnih srečanj med slovenskimi
               in nemškimi državljani in nenazadnje tudi izkušnje tistih Slovencev, ki so mnoga leta
               delali in živeli v Nemčiji, vse to ohranja naše kulturne odnose pri življenju.</p>
               <p>Republika Slovenija se je z veliko angažiranostjo in odločno voljo za reforme
               uvrstila v vrh kandidatk za pristop k Evropski uniji. Vi boste sodili med prve, ki
               bodo od 1. maja 2004, kot predvidevamo, postali prvi člani Evropske unije. To je bilo
               potrjeno v poročilu o napredku komisije oktobra 2002 in pri evropskem svetu v
               Kopenhagnu v decembru 2002. Ta pot vaše dežele in vaših državljank in državljanov je
               grandiozna zgodba o uspehu za vas in hkrati za vso Evropo.</p>
               <p>Tu je še referendum, veliko soglasje. To naj bo tudi zgled za druge dežele
               kandidatke.</p>
               <p>Evropsko združevanje je najpomembnejša konsekvenca iz grenkih izkušenj druge svetovne
               vojne. Spravo in mirno sožitje na evropski celini je mogoče doseči samo prek
               izgradnje demokracije, socialne pravičnosti, s solidarnostjo in poglabljanjem
               tistega, kar nam je skupno. To zveni lažje, kot pa je to mogoče uresničiti v
               vsakdanjem življenju. Grozovite vojne v jugovzhodni Evropi, v nekdanji Jugoslaviji so
               nekaj, česar nismo mogli preprečiti. Vendarle ali pa prav zato sem še vedno globoko
               prepričan, da z Evropsko unijo smo ubrali pot, ki bo Evropi trajno zagotovila mir in
               svobodo. Ne smemo dovoliti, da nas neuspehi žalostijo, in ne bomo dovolili, da nas
               različnosti mnenj med seboj sprejo. Vsaka članica v tej Evropski uniji, ne glede na
               to, ali je že dolgo časa integrirana ali je šele kandidatka, ima pravico, da pove
               svoje mnenje, vsaka članica je obogatitev za skupnost. Bodoča širitev Evropske unije
               je največji evropski projekt varnosti in stabilnosti povojnega časa. Evropska unija
               se bo razširila za okrog sto milijonov novih državljank in državljanov. Deset
               srednje- in vzhodnoevropskih držav se bo vključilo v skupnost, le-te so štiri
               desetletja šle po čisto drugačni poti kot zahod Evrope in deloma morajo premagati
               zelo težko dediščino. Politični in gospodarski razvoj je v posameznih deželah od
               takrat potekal različno, zato je mogoče širitev uresničiti v več korakih. Sem sodijo
               tudi institucionalne reforme v sami Evropski uniji.</p>
               <p>Poleg že sprejetih ukrepov pri razporeditvi uravnoteženosti glasov sveta, pri sestavi
               komisije, evropskega parlamenta in evropskega sodišča, se ta hip udejanja nadaljnji
               pomemben korak. Že dobro leto konvencija, ki jo sestavljajo predstavniki vlad in
               poslanci iz vseh držav članic in držav kandidatk, razpravlja o novi ureditvi Unije, o
               evropski ustavi. Pri tej reformi ne gre več za to, da bi evropske ravni dobilenove
               kompetence, ampak gre za to, da bi odločitve bile oblikovane bolj demokratično, bolj
               učinkovito in bliže državljanom. Kajti to je gotovo, Evropa potrebuje oporo
               državljank in državljanov. Od njihovega soglasja je odvisno, kako hitro in kako dobro
               se bo Evropa združevala. In zadržki, vsekakor razumljivi zadržki, so prisotni na obeh
               straneh. Dolgoletne članice se, na primer, sprašujejo, kakšen učinek bo za nas imel
               prost pretok delavcev, kako lahko ohranjamo naše visoke okoljske standarde. In bodoče
               članice se sprašujejo, kako težko je ravnokar pridobljeno suverenost integrirati v
               večjo skupnost, kaj bo ostalo od naše nacionalne identitete v tej Evropi, ali se nas
               bodo kot majhne dežele polastili drugi. Evropa je in mora biti več kot politični in
               gospodarski strateški projekt med velikimi in majhnimi, bogatimi in revnimi, močnimi
               in šibkimi deželami Evrope. Evropa mora ohranjati bogastvo kulturnih in demokratskih
               tradicij različnih dežel, omogočiti demokratsko sodelovanje izhajajoč iz njih, da
               bomo na evropski ravni ostali operabilni. To zahteva postopke, pravila, ki
               izboljšujejo vključevanje različnih družbenih in političnih akterjev. Evropska
               legitimnost in suverenost nista samoumevni, temveč se opirata na lokalne, regionalne
               ali nacionalne kompetence innjihovo udeleženost na oblikovanju evropske volje. Zato
               si želim še bolj kot do sedaj vključevanja nacionalnih parlamentov.</p>
               <p>Oblikovanje konvencije same je zato že določen uspeh. Prvič lahko nacionalni
               parlamenti neposredno sodelujejo na oblikovanju evropskega primarnega prava. In to je
               napredek. Pozdravljam tudi predloge konvencije, da nacionalne parlamente v bodoče
               vključi v kontrolo upoštevanja načela subsidiarnosti. Velikega pomena bi bilo, da
               nacionalni parlamenti dobijo priložnost, da bi pred zaključno odločitvijo konvencije
               zavzeli stališče do bodoče evropske ustave. Takšne nacionalne debate so pomembne za
               javno diskusijo, za zaznavanje, za interes, za vključevanje državljank in
               državljanov. Želim si, da bi bil takšen princip konvencije v bodoče uveljavljen v
               ustavi, ker zagotavlja vključevanje nacionalnih parlamentov v proces evropskega
               oblikovanja volje. Brez demokratične legitimacije Evropske unije združevanje Evrope
               trajno ne bo uspešno. Z enako energijo, gospe in gospodje, z enako energijo, s katero
               je Republika Slovenija stopila na evropsko pot, si vaša dežela prizadeva za članstvo
               v Natu. Tudi tu je bil referendum pomembna odločitev.</p>
               <p>Mi Nemci smo se ob koncu 90-ih let z uspehom zavzeli za <q>"open door Klausl"</q>, ki pušča
               vrata za nove članice odprta. Mi vas bomo še naprej podpirali. Vključitev Slovenije v
               Evropsko unijo in transatlantske strukture, to je tudi v skupnem evropskem interesu.
               Vaša dežela je bila in je dejavnik stabilnosti v regiji, ki deloma le počasi iz
               težkega povojnega obdobja prerašča v demokratične strukture. Republika Slovenija ima
               v tej regiji nujno potrebno funkcijo mosta. To mednarodno spoštovanje je ob izvolitvi
               vaše dežele za nestalno članico varnostnega sveta Združenih narodov prav tako postalo
               jasno.</p>
               <p>Zadnji tedni in meseci so nam jasno pokazali, kako pomembno je okrepiti mednarodne
               institucije, da se bodo v bodoče politični konflikti reševali izključno z mirnimi
               sredstvi. To je temeljna izkušnja Evrope.</p>
               <p>Naš kontinent je bil stoletja dolgo kontinent vojn, najhujše v 20. stoletju, z dvema
               svetovnima vojnama, za katere nosi odgovornost Nemčija. Iz teh stoletja dolgih
               izkušenj, zlasti iz izkušenj prve polovice 20. stoletja, je potrebno potegniti
               konsekvence in vzpostaviti politiko pogodb interesnega ravnovesja kooperacije. To
               jepozitivna izkušnja Evrope. Ta izkušnja, spomin na vojne in uspeh politike
               kooperacije, ta dvojna izkušnja lahko predstavlja izkustveno osnovo za tako pomembno,
               za tako potrebno zunanjepolitično in varnostno identiteto Evrope. Za to skupno
               prihodnost imataNemčija in Slovenija skupno odgovornost. Nemški bundestag in
               slovenski državni zbor želita ta cilj v dobrem sodelovanju še naprej izgrajevati in
               poglabljati. Zahvaljujem se vam za vašo pozornost.</p>
            </sp>
            <sp xml:id="SDZ3-Redna-24-2003-03-26.sp3">

               <speaker>PREDSEDNIK BORUT PAHOR:</speaker>

               <p>Najlepša hvala predsedniku bundestaga Thierseju za nagovor pred državnim zborom. V
               imenu vseh kolegic in kolegov vam, predsednik Thierse, želim prijetno bivanje ob
               vašem uradnem obisku v Sloveniji in srečen povratek domov z najboljšimi vtisi. Hvala
               lepa.</p>
            </sp>
            <sp xml:id="SDZ3-Redna-24-2003-03-26.sp4">

               <speaker>PODPREDSEDNIK VALENTIN POHOREC:</speaker>

               <p>Spoštovane kolegice in kolegi. Nadaljevali bomo z 24. sejo državnega zbora Republike
               Slovenije. Pričenjam torej nadaljevanje 24. seje in vas najprej obveščam, da so z
               današnje seje zadržani naslednji poslanci: Bogdan Barovič, Roberto Battelli, Franc
               Čebulj, Marko Diaci, Geza Džuban, Andrej Fabjan, Feri Horvat, Jelko Kacin, Franc
               Kangler, Branko Kelemina od 13. ure naprej, Dorian Maršič in Cveta Zalokar Oražem od
               12. ure naprej.</p>
               <p>Prehajamo na <title>7. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O KMETIJSKIH ZEMLJIŠČIH.</title> Predlog zakona je v obravnavo zboru
               predložila vlada Republike Slovenije. V tem trenutku še ne vidim predstavnikov vlade,
               da bi jim dal besedo, in bom za trenutek počakal, da se nam pridružijo predstavniki
               vlade. Predlog zakona je obravnaval odbor za kmetijstvo, gozdarstvo, prehrano kot
               matično delovno telo. Prosim predsednika odbora, mag. Janeza Krambergerja, da
               predstavi poročilo odbora. Prosim.</p>
            </sp>
            <sp xml:id="SDZ3-Redna-24-2003-03-26.sp5">

               <speaker>MAG. JANEZ KRAMBERGER:</speaker>

               <p>Hvala lepa, gospod podpredsednik. Kolegice in kolegi! Na kratko želim povzeti
               poročilo, ki je objavljeno v Poročevalcu št. 19, 17. marca 2003, poročilo k predlogu
               zakona o spremembah in dopolnitvah zakona o kmetijskih zemljiščih. Dopolnjen predlog,
               ki ga je vložila vlada, je odbor za kmetijstvo, gozdarstvo in prehrano obravnaval na
               38. seji 6. marca, kot matično delovno telo. Kolegij državnega zbora je sklenil, da
               bo ta zakon obravnavan po skrajšanem postopku.</p>
               <p>Ustavno sodišče je razveljavilo celotno 3. poglavje, zato je vlada pripravila novo
               besedilo 3. poglavja. Bil je enoletni rok in v tem času je tudi vlada pripravila to
               besedilo.</p>
               <p>Državni zbor je pozval tudi lokalne skupnosti, da se opredelijo do tega zakona. Na to
               so dale odgovor občina Dobrepolje, občina Trbovlje, skupnost slovenskih občin in
               mestna občina Novo mesto.</p>
               <p>Prve obravnave zakona ni bilo. Odbor je obravnaval zakon v drugi obravnavi. Za drugo
               obravnavo so bili podani predlogi amandmajev kolega Alojza Soka, kolegice Lidije
               Majnik in kolega Franca Sušnika. Odbor je po zelo burni in dolgi razpravi, polemični
               razpravi podprl predlog zakona, ki ga je predlagala vlada in to dopolnjeno besedilo
               lahko tudi vidite v poročilu v Poročevalcu.</p>
               <p>Opozoril bi samo na del te razprave, ki se je odvijala največ o 23. členu, ki je v
               okviru 1. člena sprememb zakona, in sicer o prednostnem vrstnem redu nakupa
               kmetijskih zemljišč. Tukaj se je odbor za kmetijstvo nekako razdelil na dva dela, in
               sicer na zagovornike delniških družb in na zagovornike družinskih kmetij. Na koncu
               amandmaji, ki so bili v tej smeri vprid delniškim družbam, niso bili sprejeti. Bil je
               potrjen predlog vlade. Mislim, da bo še kasneje v razpravi priložnost, da bomo lahko
               tudi o tem razpravljali. Skratka, šlo je tudi zato, kako kdo bere odločbo ustavnega
               sodišča, ali je ustavno sodišče razveljavilo zakon za to, da ni enakopravne, torej
               eni so zagovarjali, da ni enakopravne pravice pri nakupu kmetijske zemlje, na drugi
               strani pa je bilo tudi citirano iz odločbe ustavnega sodišča, da je to naloga
               zakonodajalca, kako se opredeli do prednostnega vrstnega reda. Povedano je bilo tudi,
               da strategija razvoja slovenskega kmetijstva iz leta 1993 opredeljuje družinsko
               kmetijo kot nosilko kmetijske dejavnosti in je prav zaradi tega predlagan takšen
               vrstni red, kot je v 23. členu. Škoda pa je najbrž ta, da enak vrstni red
               prednostnega nakupa kmetijskih zemljišč velja tudi za zakup. O tem je odbor sicer
               razpravljal, ampak ker je ta določba zapisana v IV. poglavju tega člena, v 27. členu,
               se odbor do tega ni mogel opredeliti.</p>
               <p>Torej, kolegice in kolegi, s tem bi zaključil poročilo odbora za kmetijstvo. Odbor je
               pripravil dopolnjen del predloga zakona in lahko si ga preberete. Hvala lepa.</p>
            </sp>
            <sp xml:id="SDZ3-Redna-24-2003-03-26.sp6">

               <speaker>PODPREDSEDNIK VALENTIN POHOREC:</speaker>

               <p>Hvala poročevalcu, predsedniku odbora. Medtem sta se nam pridružila mag. Franci But,
               minister za kmetijstvo, gozdarstvo in prehrano, in državni sekretar Franc Potočnik.
               Besedo dajem ministru. Prosim.</p>
            </sp>
            <sp xml:id="SDZ3-Redna-24-2003-03-26.sp7">

               <speaker>MAG. FRANCI BUT:</speaker>

               <p>Hvala lepa. Vlada predlaga v sprejem predlog zakona o spremembah in dopolnitvah
               zakona o kmetijskih zemljiščih, predvsem in najprej zaradi odločbe ustavnega sodišča,
               ki je razveljavilo, kot je bilo že rečeno, poglavje zakona, ki se nanaša na promet s
               kmetijskimi zemljišči. Razveljavitev prične veljati oziroma učinkovati 28.3.2003,
               torej čez nekaj dni. Razveljavitev se nanaša na celotno poglavje, kljub temu, da vse
               določbe tega poglavja niso bile neskladne z ustavo, temveč le nekatere. Zato vlada
               predlaga zakon o spremembah in dopolnitvah zakona o kmetijskih zemljiščih, v katerem
               prvenstveno predlaga nekaj rešitev, ki po naši oceni odpravljajo neskladnost.</p>
               <p>Predlog ohranja dosedanji postopek in način prometa s kmetijskimi zemljišči, gozdovi
               in kmetijami. Promet še vedno odobri upravna enota po postopku in na način ter pod
               pogoji, določenimi v zakonu. Zelo pomembno je, da zakon ohranja institut predkupne
               pravice, ki zagotavlja, da imajo prednost pri pridobivanju kmetijskih zemljišč,
               lastnino in zakup, kmetje, ki so gospodarsko in socialno odvisni od teh zemljišč.
               Zelo pomembno je, da se ta predkupna pravica ohranja oziroma ureja, kajti vemo, da je
               že v veljavi svoboda trga nepremičnin. Ta predkupna pravica pomeni tudi tisto,
               skladno z evropskim pravnim redom, sploh edino dovoljeno obliko in način zaščite
               kmetijske zemlje, kajti brez tega pač velja popolna svoboda in lahko kupi kdorkoli,
               ki je državljan katere od držav Evropske unije, ne da bi pred tem imel kdo drug
               predkupno pravico. Tako da ocenjujem, da je to pomemben element in ta element
               zagotovo ima svojo pomembno težo.</p>
               <p>Morda bi tu dejal tudi sam, da je res določeno neskladje oziroma določeno nesmotrnost
               opaziti, glede na to, da zakon ne posega v druga poglavja, med zakupom in nakupom.
               Želja predlagatelja, to je vlade, je, da se na tak način uredi nakup in prodaja, da
               se pa zakup ureja na način, kot ga pozna vsa demokratična družba. Zato bo vlada po
               sprejetju tega zakona takoj predlagala spremembo tudi v tistem delu, ki se nanaša na
               ureditev zakupa. S predlagano spremembo zakona občina ni več predkupni upravičenec,
               ker glede na določbe zakona o urejanju prostora in zakona o ohranjanju narave je
               predkupna prioriteta predkupne pravice občine za kmetijska zemljišča na območjih, ki
               so s strani občine določena oziroma namenjena za posaditev in varovalnih območij
               urejena s tisto zakonodajo. Skratka, zakon določa tudi še rešitve, ki onemogočajo
               delitve zaščitenih kmetij in še številne druge stvari, o katerih bo govora pri
               posameznih obravnavah.</p>
               <p>Predlagamo oziroma predlagam v imenu vlade, da državni zbor sprejme predlagane
               spremembe in dopolnitve zakona o kmetijskih zemljiščih, vključno z amandmaji odbora
               državnega zbora za kmetijstvo, gozdarstvo in prehrano, ki jih vlada podpira. Zakon
               mora biti sprejet, sicer bo sproščen trg kmetijskih zemljišč brez vseh omejitev.
               Prišlo bo do popolne pravne praznine.</p>
               <p>Če se zakon ne sprejme in se takoj pripravi nov zakon tudi brez ureditve tega
               poglavja, ki ga moramo spreminjati zaradi ustavnega sodišča, bo, poudarjam, nastala
               nekajmesečna pravna praznina. V tej nekajmesečni pravni praznini se praktično lahko
               popolnoma legalno izpeljejo vsi postopki, ki niso v interesu te države, ki niso v
               interesu tega, kar naj bi bili naši skupni cilji na področju zemljiške politike.
               Tisto, kar skozi leta in leta ni bilo mogoče speljati, glede na to, da je določena
               zaščita veljala pri prednostnem vrstnem redu nakupa, se seveda lahko zgodi tudi pri
               legalizaciji številnih, morda že izvedenih ali željenih nakupov s strani
               nedržavljanov Republike Slovenije, kar seveda omogoča liberalizacija trga
               nepremičnin, ki velja od februarja tega leta naprej.</p>
               <p>Ocenjujemo in ocenjujem, da je prav, da se ta predlagani zakon o spremembah sprejme,
               s tem, da se potem takoj pristopi k novi spremembi zakona, ki bo uredila še področje
               zakupa na način, ki ne bo na nek način, če hočete, likvidiral nekdanja državna
               posestva, sedanje delniške družbe, ki so ravno tako po zakonu o kmetijstvu kmetijska
               gospodarstva, bi pa po oceni vlade enakovreden status prodaje po prednostnem vrstnem
               redu družinskim kmetijam in delniškim družbam pravzaprav omogočal, da bi glede na
               specifiko delniških družb pravzaprav izgubili nadzor nad prometom s kmetijskimi
               zemljišči bistveno bolj kot omogoča način, kot ga predlaga vlada. Kajti vlada smatra,
               da je nacionalni interes, da se po prednostnem vrstnem redu lahko zemljišča prodajajo
               tistemu, ki je nekoliko bolj stabilen lastnik. Delniška družba, vemo, da je nesporno
               pri tej lastnini govora o lastnini kapitala. Poznamo več primerov, ko se bodo
               kmetijska gospodarstva prodala lastnikom kapitala izven Slovenije, kar po svoje niti
               ni nič narobe. Bolj vprašljivo pa je, če bi na prednostni način lahko tudi novi
               lastniki kapitala iz drugih držav Evropske unije ali drugod kupili zemljišča in s tem
               bi na primer vsaj ena od slovenskih občin, recimo, največja občina v Sloveniji ali
               druga največja-Kočevje praktično nenadoma bila v veliki večinski lasti neslovencev,
               zemljišče namreč. Hvala lepa.</p>
            </sp>
            <sp xml:id="SDZ3-Redna-24-2003-03-26.sp8">

               <speaker>PODPREDSEDNIK VALENTIN POHOREC:</speaker>

               <p>Hvala, minister. Gospod Anderlič, saj ste prijavljeni k razpravi pa boste to <gap n="..."/>
               Sledi predstavitev stališč poslanskih skupin in najprej bi dal besedo gospe Sonji
               Areh Lavrič, ki se odpoveduje. Alojz Sok ni navzoč. Janko Veber, stališče poslanske
               skupine Združene liste socialnih demokratov.</p>
            </sp>
            <sp xml:id="SDZ3-Redna-24-2003-03-26.sp9">

               <speaker>JANKO VEBER:</speaker>

               <p>Hvala za besedo. Lep pozdrav vsem, seveda še posebej ministru! Stališče poslanske
               skupine Združene liste k predlogu zakona o spremembah in dopolnitvah zakona o
               kmetijskih zemljiščih temelji predvsem na ugotovitvah, da je predlog zakona
               pripravljen pomanjkljivo, predvsem v tem smislu, ker ne rešuje odnosa med nakupom in
               prodajo, ter seveda tudi zakupom. Na to smo opozarjali tudi že v razpravi in na
               usklajevanjih, vendar se je vztrajalo pri tem, da gre zakon, takšen kakršen je
               pripravljen, naprej v proceduro. To je od zelo pomembnih vprašanj, ki pa seveda
               ključno posega v kmetijsko politiko predvsem na način, da poskuša na zemljiščih, ki
               so v državni lasti, povečevati družinske kmetije, na drugi strani pa seveda ukinja
               kmetijska podjetja in s tem seveda ostaja Slovenija brez pomembnega vira, ki ga
               zagotovo ta podjetja plačujejo v državni proračun, poleg tega je dodatna obremenitev
               državnega proračuna, ker bo nastala še večja brezposelnost. Ta neusklajenost je
               tisto, kar nam postavlja zelo veliko vprašanj pri tem, in ne vidimo rešitve v takšni
               vsebini zakona, ki je trenutno pred nami.</p>
               <p>Mnenja smo tudi, ne samo mnenja, ampak dejstva so taka, da trg kmetijskih zemljišč v
               Sloveniji ne deluje, da te rešitve, ki jih predlaga predlagatelj so skorajda
               identične s tistimi, ki jih imamo že danes, vendar ugotavljamo, da trg s kmetijskimi
               zemljišči ne deluje.</p>
               <p>Glede samih omejitev. Eno je vrstni red, prednostni vrstni red pri nakupu, ostaja pa
               še cela vrsta drugih ukrepov, ki ravno tako vplivajo na to, ali trg s kmetijskimi
               zemljišči deluje ali ne. Zato se seveda postavlja zelo veliko vprašanje, ali je v
               interesu Slovenije, da vzpostavimo dober trg kmetijskih zemljišč in da se začnejo
               kmetije povečevati, predvsem na tistih področjih, kjer so zemljišča najbolj
               razdrobljena. Ta hip zakon predvideva, vzemimo komplekse, ki so v državni lasti, in
               dajmo družinskim kmetijam. Ne dotika se pa problematike, ki pa je dejansko najbolj
               pereča, problematike majhnih kmetij, problematike razdrobljenih zemljišč v privatni
               lasti, ki pa je še vedno pod velikim vprašajem, torej promet s temi zemljišči je pod
               velikim vprašajem. Dejstvo je, da je ta promet možen, če se cena zemljišča ne
               razlikuje bistveno od referenčnih cen, določenih po uradni metodologiji. To je tudi
               ena od tistih varovalk, ki zagotovo bistveno vpliva na to, ali do prometa s
               kmetijskimi zemljišči sploh pride ali ne. Glede državnih zemljišč pa vsi dobro vemo,
               če sklad kmetijskih zemljišč in gozdov Republike Slovenije ne da državnega zemljišča
               v promet, v prodajo, potem do prodaje tega zemljišča ne pride. Tako je varovalk glede
               prometa z kmetijskimi zemljišči v naši zakonodaji izredno veliko. Prednostni red
               pravzaprav ni namenjen tako, kot je predlagan, temu, da bi se ta problem razreševal
               ali pa pospešil ta promet, pač pa pelje ponovno v to, da povzroči v Sloveniji še
               večjo brezposelnost in še večje obremenitve državnega proračuna. Zato mora biti
               usmeritev kmetijske politike po našem mnenju taka, sploh na področju kmetijskih
               zemljišč, da bodo tudi mali kmetje lahko videli svojo ekstitenco, če že na področju
               kmetijstva ne in v lasti tistega koščka zemljišča, ki ga ima, v možnosti
               zaposlovanjana podeželje. Kmetijska podjetja so zagotovo ena od tistih, ki to možnost
               dajejo. S tem zakonom bi se vzela še ta možnost, kar pomeni, da bi se trg s
               privatnimi zemljišči še poslabšal.</p>
               <p>Gre za celo vrsto nerešenih vprašanj, ki bi jih ta zakon resnično moral rešiti.
               Dejstvo je, da v Sloveniji tudi dejansko imamo sklad kmetijskih zemljišč, ki bi lahko
               v primeru, ko ugotovi, da je kmetijsko podjetje v tako slabem položaju, da ne more
               uspešno opravljati z državnimi zemljišči, predlagal stečaj tega podjetja in se bi
               problem razrešil, vendar tega ne počne.</p>
               <p>V izogib tem težavam bomo v poslanski skupini Združene liste glasovali proti zakonu.
               Za pospešitev samega postopka pa bomo pripravili tudi umik svojega amandmaja, bomo pa
               podprli amandma prvopodpisane kolegice Lidije Majnik. Hvala.</p>
            </sp>
            <sp xml:id="SDZ3-Redna-24-2003-03-26.sp10">

               <speaker>PODPREDSEDNIK VALENTIN POHOREC:</speaker>

               <p>Hvala. Stališče poslanske skupine SLS bo podal magister Janez Kramberger oziroma
               kolega Franci Rokavec. Prosim.</p>
            </sp>
            <sp xml:id="SDZ3-Redna-24-2003-03-26.sp11">

               <speaker>FRANCI ROKAVEC:</speaker>

               <p>Hvala za besedo, gospod predsedujoči. Spoštovane poslanke in poslanci, spoštovani
               gospod minister, člani vlade.</p>
               <p>V poslanski skupini Slovenske ljudske stranke bomo podprli predlog sprememb in
               dopolnitev zakona o kmetijskih zemljiščih. Menimo, da je skrajni čas in dejansko
               državni zbor se nahaja pred zelo pomembno odločitvijo 28. marca, ko poteče enoletni
               rok, ki ga je ustavno sodišče dalo zakonodajalcu, da uskladi to omenjeno poglavje
               prometa kmetijskih zemljišč z odločbo ustavnega sodišča. Zato bomo seveda v poslanski
               skupini podprli vse amandmaje, ki jih je oblikoval odbor. Smo pa seveda pripravljeni,
               da po sprejemu tega zakona, ker nas seveda tudi tukaj preganja rok 28. marec, uredimo
               in se dogovorimo o vprašanju enakopravnega prednostnega vrstnega reda vseh
               udeležencev tako kmetijskih organizacij, podjetij kakor tudi kmetov pri zakupu
               kmetijskih zemljišč.</p>
               <p>Sedaj mi pa dovolite, da se osredotočim predvsem na vprašanje prednostnega vrstnega
               reda. Zmotna je trditev, da je ustavno sodišče opredelilo, da prednostni vrstni red
               ne drži, kakršen je bil v prejšnjemu zakonu. Namreč, v 36. členu je ustavno sodišče v
               svoji 36. točki izrecno zapisalo, zdaj bom citiral 36. točko odločbe ustavnega
               sodišča: <q>"Te organizacije so še zmeraj prednostni upravičenci, so na seznamu
               prednostnih upravičencev, v splošnem interesu, da bi se krepile in zaokrožile srednje
               družinske kmetije, je zakonodajalec očitno našel dovolj tehtne razloge, da je določil
               še pred upravičenjem sklada prednostno upravičenje kmetu mejašu ali bližnjemu kmetu,
               kmetijski organizaciji pa ne. O skladnosti prednostne pravice nasploh z ustavo
               govorita tudi 23. in 40. točka te obrazložitve."</q> Ne bom bral celotne odločbe
               ustavnega sodišča, vendar zakonodajalec je ta prednostni vrstni red opredelil tudi na
               podlagi sprejete resolucije o razvoju kmetijstva leta 1993, kjer je predvsem kot
               temeljno enoto opredelil družinsko kmetijo. Namreč, posestna struktura se je pri nas
               v zadnjih desetih letih povečala za komaj 10%. To je gotovo zelo zaskrbljujoč
               podatek. Danes zelo veliko govorimo o tem, kako so pri nas kmetije premajhne.
               Prepričani pa smo, da je bil storjen pred desetimi leti bistveno premajhen premik v
               smeri zagotavljanja večje velikosti naših kmetij, se pravi, družinskih kmetij. Če bi
               država takrat bolj drastično posegla na to področje, bi bilo danes zagotovo tudi za
               slovensko kmetijstvo lažje in bi bilo bolj pripravljeno za bolj enakovreden nastop in
               konkurenco z evropskimi kmeti.</p>
               <p>Po naši oceni je sedaj še toliko manj razlogov, da bi poskušali v tem trenutku
               narediti ta velik presedan in omogočiti, ker vemo, kdo ima v tem trenutku v naši
               državi denar: veliko več denarja imajo kmetijske organizacije kot kmetje za nakup
               kmetijskih zemljišč.</p>
               <p>Z amandmajem, kot ga je predlagala kolegica Majnikova, bi dejansko dodatno okrepili
               monopol na tem področju in onemogočili povečanje posestne strukture in zaokroževanja
               družinskih kmetij. Se pravi, drastičen odmik od sprejete resolucije o razvoju
               kmetijstva v državnem zboru. Se pravi, če je taka politična odločitev, potem je treba
               najprej spremeniti resolucijo o razvoju kmetijstva, potem pa šele na podlagi tega
               spreminjati tudi usmeritev v zakonskih predlogih.</p>
               <p>Zato v poslanski skupini apeliramo na vse poslanke in poslance, da takega predloga ne
               sprejmejo. In kot vidimo, tudi vlada tega predloga ne podpira, mu nasprotuje,
               verjetno zaradi podobnih argumentov.</p>
               <p>Drugače pa bi komentirali tudi še ostale predloge sprememb, predvsem določbo o
               20-kilometrskem pasu. Kakorkoli se bomo opredelili, je treba jasno povedati, da ta
               20-kilometrski pas pomeni dejansko večjo možnost zaokroževanja kmetij in poleg tega
               zelo bistven zaščitni element države in nacionalnega interesa.</p>
               <p>In še, da zaključim, na kratko predvsem pri tej postavki. Po oceni naše poslanske
               skupine je delniška družba bistveno manj zanesljiva enota, da ostane kmetijsko
               zemljišče v slovenski lasti. Zato bomo v poslanski skupini amandmaje vlade in odbora
               podprli. Predvsem se pa sprašujemo, kdo bo prevzel v državnem zboru odgovornost za
               nesprejem tega zakona oziroma za nastalo pravno praznino po 28. marcu. Hvala
               lepa.</p>
            </sp>
            <sp xml:id="SDZ3-Redna-24-2003-03-26.sp12">

               <speaker>PODPREDSEDNIK VALENTIN POHOREC:</speaker>

               <p>Hvala. Besedo ima Anton Anderlič, LDS. Prosim.</p>
            </sp>
            <sp xml:id="SDZ3-Redna-24-2003-03-26.sp13">

               <speaker>ANTON ANDERLIČ:</speaker>

               <p>Spoštovani! Zakon obravnavamo zaradi odločbe ustavnega sodišča in na žalost po dolgih
               pripravah in tako rekoč zamujenih priložnostih, da bi zakon lahko naredili tak, da bi
               ustrezal tako zahtevam ustavnega sodišča kot tudi potrebam na področju predvsem
               zemljiške politike v Republiki Sloveniji. Odločitve oziroma predlogi, ki so v zakonu,
               so ponesrečeni in ne zadevajo bistva. Tako ne bistva, ki ga nalaga ustavno sodišče,
               kakor tudi ne zasleduje prav nobene zemljiške politike, ki bi narekovala, da se
               omogoči tistim, ki se ukvarjajo s kmetijstvom, tistim, ki so mejaši, tistim, ki
               želijo povečevati svoje parcele. Konec koncev je to tudi predlog vlade z novo uredbo,
               da se subvencije oziroma direktna plačila sedaj dajejo samo od 0,20, ne od 0,10. To
               pomeni, da je, in to je bilo že tudi v tej diskusiji v tem tednu že povedano, zakon
               pravzaprav v nasprotju s politiko vlade. Če se ne da prednosti kot drugemu zakupniku
               oziroma kot drugemu mejašu, potem je seveda nekaj narobe na relaciji, resolucija,
               cilji države glede zemljiške politike in tega zakona. Kaj so zasledovali
               predlagatelji, ne vem. Mogoče so imeli v vidu konkretne rešitve, konkretne zakupne
               pogodbe, konkretne operacije in tako naprej. Jaz sem bil grozno razočaran in
               žalosten, ko je minister izjavil danes, da so delniške družbe nestabilni lastniki. To
               je zadeva, ki ne sodi sem, in ta diskurz je bil zgrešen. Mi smo se odločili zdavnaj,
               ta država, kakšen tip gospodarstva bo imela. Delniške družbe so ena od pomembnih
               sestavin tega gospodarskega sistema. Zato seveda se ne da uporabljati vseh
               argumentov, da bi upravičili nek svoj predlog.</p>
               <p>Ker je tudi zaradi skrajšanega postopka nemogoče na ta način pripeljati v sklad, v
               neko sorazmerje člen, ki govori o prometu s kmetijskimi zemljišči, in člen, ki govori
               o zakupu, je na predlog Slovenske ljudske stranke bil sprejet tudi z naše strani
               predlog, in ga bomo podprli, da se ta zakon zavrne in da se takoj pripravi drug, ki
               bo urejal tako promet z zemljišči, kakor tudi zakup. Tak je bil enoten dogovor in mi
               bomo zaradi tega zakon tudi zavrnili. Hvala.</p>
            </sp>
            <sp xml:id="SDZ3-Redna-24-2003-03-26.sp14">

               <speaker>PODPREDSEDNIK VALENTIN POHOREC:</speaker>

               <p>Hvala lepa. To so bila stališča poslanskih skupin. Prehajamo na razpravo o členih in
               vloženih amandmajih, ki jo bomo vodili na podlagi pregleda amandmajev z dne 25. marca
               2003.</p>
               <p>V razpravo dajem 1. člen in 10 amandmajev k tem členu. Odpiram razpravo. Kdo želi
               besedo? Gospa Lidija Majnik.</p>
            </sp>
            <sp xml:id="SDZ3-Redna-24-2003-03-26.sp15">

               <speaker>LIDIJA MAJNIK:</speaker>

               <p>Hvala lepa. Če bi pripravljavec zakona le-tega vložil v proceduro skladno s sklepom
               odbora za kmetijstvo do oktobra leta 2002, te tako imenovane zahtevne in občutljive
               teme ne bi bilo potrebno obravnavati v časovni stiski in po skrajšanem postopku.</p>
               <p>Da gre res za pomembno področje, pričajo tudi številne pobude za ustavno presojo in
               številne odločbe ustavnega sodišča na to temo. Ustavno sodišče je namreč prejšnji
               zakon o kmetijskih zemljiščih z odločbo št. 184/94 razveljavilo v celoti. Med
               temeljnimi razlogi za razveljavitev je bilo prav poglavje o prometu s kmetijskimi
               zemljišči in njihov zakup, saj lastnino ureja na nesorazmerno strožji način od
               ukrepov, ki so potrebni za varovanje kmetijskih zemljišč po drugem odstavku 71. člena
               ustave. Tudi novi zakon je romal v presojo na ustavno sodišče, in sicer spet poglavje
               o prometu s kmetijskimi zemljišči. V primerjavi med vsebinama že razveljavljenega
               zakona in predloga za presojo poglavja v novem zakonu je ustavno sodišče nato
               ugotovilo, da nova ureditev poglavja o pravnem prometu jasno pokaže, da nova ureditev
               ni zmanjšala omejitev za prodajo kmetijskih zemljišč, temveč je v postopku in
               vsebinah uveljavila nove bistvene omejitve. Predlagatelj zakona je nato pred ustavnim
               sodiščem vztrajal le pri ponavljanju načelnega stališča, da je potrebno zaradi ciljev
               kmetijske razvojne politike med drugim omejevati tudi pravni promet s kmetijskimi
               zemljišči. Ustavno sodišče je nato izreklo, točka 18 odločbe ustavnega sodišča
               266/98, da kmetijsko razvojno politiko uresničuje država v prvi vrsti in pretežno z
               dejavnostmi, ukrepi in sredstvi, ki jih financira oziroma zagotavlja sama.</p>
               <p>Pravno sistemsko ureja to področje zdaj zakon o kmetijstvu, objavljen v Uradnem listu
               št. 54/2000. Vrstnega reda predkupnih upravičencev ustavno sodišče v tokratni pobudi
               sicer ni presojalo, čeprav je zapisalo, da predkupna pravica znatno utesnjuje
               razpolaganje z lastnino, kar je ena od njenih temeljnih vsebin. Če zagotovimo
               predkupno pravico, je potrebno toliko strožje tehtati upravičenost in s tem ustavnost
               dodatnih omejitev. Zato so določila, ki jih imamo sedaj v 19. točki novega 1. člena
               ponovno v neskladju z odločbo ustavnega sodišča, ki govori o svobodni gospodarski
               pobudi. Predpostavka, da je promet s kmetijskimi zemljišči ustavno sprejemljiv in
               dovoljen le takrat, ko z vidika kmetijske razvojne politike ni nobenega pomisleka, je
               po mnenju ustavnega sodišča očitno napačno.</p>
               <p>In zakaj je po mojem mnenju vrstni red predkupnih upravičencev potrebno urediti tako,
               kot predlagam skupaj s sopodpisniki amandmaja.</p>
               <p>Prvič, ker obravnavani zakon v svojem naslednjem poglavju, ki pa velja, saj ni bilo
               razveljavljeno, v prvem odstavku 27. člena govori, citiram <q>"določbe 19. do 24. člena
               tega zakona se smiselno uporabljajo tudi za zakup"</q>. Torej, vrstni red kupcev in
               zakupnikov je enak. Če citiram še gospo Cuk, sklad nima nobenih svojih pravil pri
               dodeljevanju zemljišč v zakup. Zakon o kmetijskih zemljiščih jasno definira
               prednostni vrstni red in tega se držimo." Citat je iz magnetograma seje odbora za
               kmetijstvo z dne 3.7.2002.</p>
               <p>Drugič, o kmetijskih podjetjih in njihovih pravicah je ustavno sodišče razsojalo tudi
               v primeru ustavne presoje zakona o lastninskem preoblikovanju podjetij, kjer je v
               svoji odločbi številka, 77/93 z dne 6.7.1995, zapisalo, da zakon ni onemogočil
               uporabe in izkoriščanja zemljišč potrebnim podjetjem, ki jih je uporabljalo za
               kmetijsko proizvodnjo, saj podjetje neposredno po zakonu samem nadaljuje z njihovo
               uporabo. Ustavno sodišče pa je v isti odločbi zapisalo tudi naslednje: <q>"Čeprav
               postane država lastnica zemljišč, pa slednja še vedno ostajajo v uporabi podjetja.
               Državi je zakonodajalec predpisal naslednje omejitve njenih lastninskih upravičenj."</q>
               Da imajo podjetja pravico nadaljevati z uporabo prenesenih zemljišč, da je sklad kot
               upravljalec in gospodar zemljišč zavezan skleniti z dosedanjimi upravljalci zakupne
               pogodbe, če slednji to želijo, da jim sklad mora dodeliti koncesijo in da se v
               zakupnini upošteva kupnina za odplačano pridobljena zemljišča tako, da se kupnina in
               zakupnina oziroma odškodnina za koncesijo pobotata.</p>
               <p>In tretjič, če sprejeti zakoni ustavne odločbe in ustava niso dovolj tehten argument
               za podporo temu amandmaju, naj navedem še nekaj drugih podatkov. Po podatkih, ki jih
               lahko razberemo iz uvoda k obravnavanemu zakonu in so žal precej zastareli, saj se
               nanašajo na leto 1997, je bilo takrat v Sloveniji 90 611kmetij, ki so gospodarile na
               94% vseh kmetijskih zemljišč in prispevale dve tretjini bruto kmetijske proizvodnje.
               V lasti so imele povprečno 9,4 hektarja zemljišč, v uporabi pa le 4,8 hektarjev na
               kmetijo. Razlika velikosti 4,6 hektarjev je velika in si jo lahko razlagamo na
               najrazličnejše načine in z njo tudi manipuliramo, saj nimamo pravih podatkov. Možno
               je, da gre na račun zaraščanja, saj je bilo po nekaterih drugih dostopnih podatkih
               leta 2000 v Sloveniji v uporabi le še 508 tisoč hektarjev kmetijskihzemljišč, od
               skupno cca 770 tisoč. Koliko je zemljišč v lasti države in opravljanju sklada, nam v
               odboru za kmetijstvo kljub večkratnim pozivom še ni uspelo izvedeti. Znan je le
               podatek, da nam je v Sloveniji kljub sprejetim zakonom, kljub sprejetim strategijam,
               kljub ustanovitvi sklada kmetijskih zemljišč in gozdov, ki bi naj skrbel za
               kmetijstvo, strukturno politiko in povečevanje kmetij, uspelo v zadnjih desetih letih
               povečati povprečno slovensko kmetijo za borih 10%. Tako je štirikrat manjša od
               primerljive v Evropski uniji, kamor vstopamo čez eno leto.</p>
               <p>Vlada je mojemu amandmaju sicer nasprotovala z naslednjo obrazložitvijo. Ker je v
               nasprotju s ciljem tega zakona, ki je zaokroževanje in povečevanje kmetij, zaradi
               zagotavljanja poseljenosti podeželja, obdelanosti kmetijskih zemljišč in vzdrževanja
               kulturne krajine. Z vlado se sicer lahko strinjam v prvi trditvi, nikakor pa v
               ostalih. Kmetijska zemljišča, ki jih imajo v zakupu kmetijska podjetja, nikakor niso
               v procesu zaraščanja.</p>
               <p>Na 5% slovenskih kmetijskih zemljišč, torej na 35 tisoč hektarjev naše zemlje,
               gospodari 90 kmetijskih podjetij. 30 podjetij se ukvarja izključno s kmetijsko
               dejavnostjo in ustvari kar eno tretjino prehranske varnosti Slovenije, zaposluje pa 3
               200 delavcev. Če k tem delavcem prištejemo še delavce v ostalih kmetijskih podjetjih
               in vse njihove družinske člane, pridemo do izredno velikega števila ljudi, vsa. Vsa
               zemlja podjetij je v zakupu, saj je bila z zakonom o lastninskem preoblikovanju
               podjetij podržavljena. Če torej kmetijskih organizacij ne uvrstimo na ustrezno mesto
               predkupnih upravičencev, in s tem zagotovimo tudi ustrezno ravnovesje med zasebnim in
               javnim interesom, saj je, kot že prej rečeno, vrstni red predkupnih upravičencev tudi
               vrstni red zakupa, bomo danes prejeli propad teh podjetij.</p>
               <p>Po preteku sedanjih zakupnih pogodb bo sklad vsa zemljišča ponudil na javnem razpisu
               v nakup ali ponovni zakup, ravnal se bo pa seveda po sprejetem vrstnem redu iz
               zakona. Nekatere pogodbe se iztečejo že čez dve leti. Zato apeliram na vas poslanke
               in poslanci, da amandma podprete. Res je, da imamo na področju zakupnikov dve
               kategoriji zakupnikov, to so kmetijska podjetja in zakupniki posamezniki.</p>
               <p>Predlagam, da v zakonu, ki ga bo vlada pripravila v najkrajšem času, to razliko tudi
               upoštevamo in drugače obravnavamo zakupnike posameznike in zakupnike podjetja. Tako
               kot je že bilo rečeno, bo naša poslanska skupina zakon zavrnila. Pripravljavcu zakona
               pa predlagamo, da upoštevajo v razpravi izrečena nasprotovanja takšni pripravi
               zakona, kot ga je zagovarjala doslej. Hvala lepa.</p>
            </sp>
            <sp xml:id="SDZ3-Redna-24-2003-03-26.sp16">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Kdo želi naslednji razpravljati o amandmajih? Ja, replika je dovoljena,
               normalno. Prosim.</p>
            </sp>
            <sp xml:id="SDZ3-Redna-24-2003-03-26.sp17">

               <speaker>FRANCI ROKAVEC:</speaker>

               <p>Hvala za besedo. Poglejte, gospa Majnikova, vi ste omenili, da pravkar, da čez dve
               leti se iztečejo prve zakupne pogodbe kmetijskim podjetjem.</p>
               <p>Že v imenu poslanske skupine sem prej povedal, da takoj po tej nujni intervenciji, za
               katero je treba, da jo pripravi zakonodajalec glede odločbe ustavnega sodišča, smo v
               poslanski skupini Slovenske ljudske stranke pripravljeni, da uredimo poglavje tudi
               zakupa na seveda statusno enakopravni osnovi tako kmetijskim organizacijam, podjetjem
               kakor tudi kmetijam.</p>
               <p>Dejansko se sedaj res izrecno sprašujem, ali je potem ta a priori predlog, da bosta
               poslanski skupini, tako LDS kot Združena lista, zavrnili to rešitev v poglavju
               premera kmetijskih zemljišč, res iskreno.</p>
               <p>Namreč, imamo dve leti časa, mislim, da lahko to uredimo bistveno prej. Da uredimo
               poglavje zakupa in tudi rešimo ta vprašanja, kakor ste jih pravkar tudi v svojem
               izvajanju povedali glede statusa delavcev in kmetijskih organizacij. Če pa rečemo, da
               zakon zavrnemo, potem pa pustimo zadevo pač v <q>"prosti lov"</q>. Kdor bo lahko imel denar,
               tisti bo lahko v tej državi kupil kmetijsko zemljišče.</p>
               <p>Ali je to odgovorna poteza zakonodajalca oziroma tudi pristop k pravi kmetijski
               zemljiški politiki? Prav korak nazaj. Zato mislim, da je treba pa temeljito
               razmisliti, kakšna bo naša odločitev zvečer, ko bomo tudi glasovali tako o amandmajih
               kakor tudi o celotnem predlogu zakona. Hvala lepa.</p>
            </sp>
            <sp xml:id="SDZ3-Redna-24-2003-03-26.sp18">

               <speaker>PODPREDSEDNIK VALENTIN POHOREC:</speaker>

               <p>Hvala. Zdaj dajem besedo ministru za kmetijstvo, gozdarstvo in prehrano, gospod
               Franci But, prosim.</p>
            </sp>
            <sp xml:id="SDZ3-Redna-24-2003-03-26.sp19">

               <speaker>MAG. FRANC BUT:</speaker>

               <p>Hvala lepa. Če smem<gap n="..."/> Resnično zakonodajalec niti slučajno ni imel, se opravičujem,
               resnično predlagatelj zakona - vlada niti slučajno ni imela v mislih, da bi
               predlagala državnemu zboru kakršnokoli ukinitev kmetijskih gospodarstev, ki so
               organizirane kot delniške družbe ali d.o.o., ali karkoli drugega, kar ni družinska
               kmetija. Absolutno, absolutno ne. Tu gre resnično za napačno razumevanje. In če mi
               dovolite, glede na to, da je bistvo vsega tudi diskusija gospe Majnikove, ki izraža
               ta strah - ta strah seveda ne obstaja. Ker na osnovi zakona o skladu kmetijskih
               zemljišč in gozdov imajo - na osnovi zakona, poudarjam - najemniki oziroma prejšnji
               najemniki pravico, da sklenejo pogodbo o najemu. In to so seveda tudi storili, na
               osnovi zakona. Potem pa na osnovi 31. člena zakona o kmetijskih zemljiščih, ki ga
               obravnavamo, piše, da se zakupna pogodba podaljša za prvotno dogovorjeno dobo, če se
               najmanj v šestmesečnem roku pred iztekom pogodbe nobena stranka pismeno ne odpove
               pogodbi. Glejte, če smem, ta predlog zakona je s strani predlagatelja, to je vlade,
               bil mišljen prvenstveno v smislu urejanja zakupa, se opravičujem, prodaje in nakupa,
               zato ker ocenjujemo, da je določene omejitve, ki jih evropski pravni red dovoljuje,
               smiselno in koristno uveljaviti. In ko smo razmišljali o tem, kako uveljaviti te
               omejitve, ki v bistvu pomenijo prednostni vrstni red, smo izhajali iz tega, da je
               lastnina nad kapitalom - če sem bil prej narobe razumljen, se globoko opravičujem -
               lastnina nad kapitalom hitreje spreminjajoča se zadeva. Lastnina nad kapitalom se
               lahko mesečno ali še bolj pogosto spreminja, seveda, spreminja se morda na leto, dve,
               tri, ker pač nekdo kupi in proda delnice. In zato, ker predlagamo državnemu zboru
               nekoliko bolj konservativen pristop, ki se nam zdi pravi pri prodaji ali nakupu
               kmetijske zemlje, je absolutno jasno, da če je nekdo investiral kmetijsko dejavnost
               in ne kmetijsko gospodarstvo, če je to kmetija ali d.d., seveda je to v interesu
               države, da proizvaja hrano in obdeluje zemljo. Če se pa država ali kdorkoli drug
               odloči prodati zemljišče, pa mislimo, da imamo pravico, pravzaprav da je tosmotrno in
               smiselno, da pristopimo k temu nekoliko bolj konservativno. Da tam, kjer je
               lastništvo nad zemljo posredno povezano z lastništvom nad kapitalom, to pa je v
               gospodarskih družbah, vendar take možne nakupe damo na prednostni vrstni red nižje.
               To je predlog tega, kajti v nasprotnem primeru se lahko zgodi, da bo, na primer, kar
               je popolnoma upravičeno in logično, da nekdo kupi in proda delnice, s čimer se
               spremeni struktura lastništva, preprosto se s tem posredno zemlja pravzaprav lahko
               sorazmerno z bistveno manj nadzora - če tako rečem v narekovajih <q>"premika"</q> iz enega v
               drugo lastništvo, kot na primer pri družinski kmetiji, ki jo je država že pred leti
               opredelila kot neko ciljno želeno obliko. To pa nikakor ne pomeni, da delniške
               družbe, zadruge alidružbe z omejeno odgovornostjo niso ravno tako zaželena ali
               popolnoma sprejemljiva oblika gospodarjenja s kmetijsko zemljo. Vendar je tu
               predlagatelj imel v mislih prodajo in nakup, torej lastništvo nad zemljo. Na drugi
               strani je jasno, da zagotavljam, dabomo tako pristopili k spremembi zakona, če se ta
               zakon sprejme, ki bo dodatno uredila tudi zakup v tistem poglavju, ki se ga ta zakon
               tokrat ne dotika. Tam pa mora biti vzpostavljena približno možnost enakovredne
               obravnave, s tem da je možno in mogoče tudi z bistveno daljšimi obdobji, za katera se
               zemljišča vzame v najem, urediti tudi smiselnost investicijskih vlaganj in vsega, kar
               je povezano s tem. Tako, bi tukaj res prosil, da naj se ne očita predlagatelju, to je
               vladi ali ministrstvu, ki je vladi predlagalo rešitve, da želi ukinjati delovna mesta
               ali da želi ukinjati kmetijska gospodarstva, ki so delniške družbe, ker to nikakor ne
               drži. Cilj in želja je, da se nekoliko bolj konzervativno in to upam javno, točno s
               to besedo povedati, pristopi k prodaji in nakupu kmetijskih zemljišč, ki so neko
               narodovo bogastvo - vsaj upam, da so. Verjetno želja vseh, da če nekdo kot delniška
               družba gospodari, kmetuje na nekih zemljiščih, lahko kmetuje 100 let, ali še več, če
               je pri tem uspešen, ampak pri tem, ali se mu pa to zemljišče proda po prednostnem
               vrstnem redu visoko ali pa nižje, je pa seveda naš predlog takšen, kot ga
               predlagamo.</p>
            </sp>
            <sp xml:id="SDZ3-Redna-24-2003-03-26.sp20">

               <speaker>PODPREDSEDNIK VALENTIN POHOREC:</speaker>

               <p>Hvala, minister. Ponovno dajem besedo gospe Lidiji Majnik, nato pa Ivan
               Krambeger.</p>
            </sp>
            <sp xml:id="SDZ3-Redna-24-2003-03-26.sp21">

               <speaker>LIDIJA MAJNIK:</speaker>

               <p>Gospod minister, kadar obstoja možnost, da si določen člen na različen način
               razlagaš, ni pomembno, kaj je kdo mislil, ampak kaj iz njega razbereš in kako se
               bere, kako se ga razume in kako se ga čita in mislim, da je najbolj zgrešeno, če
               potegne za sabo obvezno razlago tega, kar je pripravljavec zakona mislil s tem, kar
               je napisal. To je najslabša od možnosti.</p>
               <p>Že prej sem citirala gospo Cukovo in njene besede, da se drži vrstnega reda, ki je
               zapisan v zakonu. Povedala sem tudi, da se nekatere pogodbe iztečejo čez dve leti. Iz
               takšnega vrstnega reda, če bi ga danes sprejeli, izhaja, da bomo ukinili vsaj KŽK
               Kranj, če ne drugih podjetij. Iz KŽK Kranj so nas opozorili, da ne morejo konkurirati
               na nekatera sredstva, ker se kljub njihovi želji po podaljšanju zakupnih pogodb,
               le-te ne podpišejo. Ker niso podpisane na daljši rok kot pet let, ne morejo
               konkurirati za nekatera sredstva.</p>
               <p>Gospod minister, skupaj sva bila na razgovoru z direktorjem grozda Perutnina Ptuj, ki
               je apeliral na vas, da se sprejme tak amandma, da bo omogočil investicijski cikel
               grozda PP, ki so pred tem, da začnejo vlagati v kmetijsko mehanizacijo. Če zadeve ne
               bodo kristalno jasno rešene, bodo morali pač drugačno strategijo izbrati. Tako
               mislim, da je upravičena bojazen Gospodarske zbornice, ki apelira, da se tako ali
               drugače prednostno obravnavajo tudi kmetijske organizacije, ki zaposlujejo toliko in
               toliko delavcev. In ker te garancije v sedanjem predlogu zakona ni, predlagam, da
               pripravi ministrstvo nov zakon in da tega danes ne sprejmemo.</p>
            </sp>
            <sp xml:id="SDZ3-Redna-24-2003-03-26.sp22">

               <speaker>PODPREDSEDNIK VALENTIN POHOREC:</speaker>

               <p>Mag. Kramberger, nato pa ponovno dajem besedo ministru za pojasnila.</p>
            </sp>
            <sp xml:id="SDZ3-Redna-24-2003-03-26.sp23">

               <speaker>MAG. JANEZ KRAMBERGER:</speaker>

               <p>Hvala lepa, gospod podpredsednik. Kolegice in kolegi! Nedvomno vprašanje kmetijskih
               zemljišč in tovrstne problematike je pereče in odkar sem v tej hiši, tudi tista tri
               leta, dve in pol leti, ko smo dosegli svojo državo in tudi prejšnji mandat in zdaj,
               se ves čas ukvarjamo s temi vprašanji, ko ne moremo razčistiti, kaj hočemo. Del te
               politične lite, ki se tukaj pač zagovarja, eden del, se pravi, delniške družbe, ki so
               bile prej nekaj drugega, drugi del, ki smo vedno bolj osamljeni, očitno pa tisto, kar
               je državni zbor sprejel leta 1993 - družinsko kmetijo. Torej, žalosti me, da ne
               moremo narediti koraka naprej in postaviti našo kmetijstvo res, da bo lahko postalo
               evropsko primerljivo.</p>
               <p>V pogajalskem procesu se pogajalska skupina, ministrstvo in vlada dosegli, da bomo
               leta 2007 lahko enakopravno stopili na prag zdajšnje petnajsterice z enakimi pogoji,
               s tem smo se tukaj vsi strinjali. Deset let pa ne moremo priti do takega mišljenja,
               da bi lahko v svojih glavah obrnili ta sistem, da ne bi več razmišljali o slovenskem
               kmetu kot o sovražniku te družbe. To me žalosti. Globoko sem prepričan, ko sem
               prebral tudi obrazložitev, ki jo je tukaj dal, ko navaja kar nekaj evropskih držav,
               kako imajo urejeno kmetijsko politiko, zemljiško politiko. Tukaj lahko vidimo, da vse
               države to urejajo na zelo tankočuten način in celo maksimume imajo. Francija, država
               s prostranstvi kmetijske zemlje, ima maksimum. Mi, naše ustavno sodišče pa je
               ugotovilo, da v tej razdrobljenem slovenskem kmetijstvu pa že ne smemo imeti
               maksimuma. Naj imajo, recimo, naj konec koncev enkrat eno kmetijsko gospodarstvo, ena
               delniška družba, ki jo bo kupila, ne vem katera, v narekovajih govorim, naj ima vseh
               35 tisoč kmetijskih zemljišč, če hočete. To se lahko zgodi, na to opozarjam.</p>
               <p>Moramo ločiti nakup in zakup. Poudarjam, ločiti je to treba in sedaj dejansko to ni
               mogoče. To ni mogoče, zato je bil tudi ta moj predlog, zelo iskren predlog na
               usklajevanju, ko smo se kolegi iz koalicije usedli in sem prosil kolege, kolega Miran
               sedi tukaj, je to slišal, da ko tehtamo, ali naj sprejmemo predlog amandmaja, ki ga
               je vložil kolega Veber ali kolegica Majnikova, potem je že boljše, da zakon pade. To
               je bil moj predlog, ker ni pogojev, da bi lahko urejali tudi zakup v tem predlogu
               zakonu, ker je zakup urejen v IV. poglavju, ki ga ne odpiramo. To je bil namen tega
               in to je bil predlog Slovenske ljudske stranke. Mi smo seveda potem, ko smo naprej
               razmišljali, smo ugotavljali, da bo nastala pravna praznina. 28. tega meseca neha
               veljati ta zakon, pravna praznina bo.</p>
               <p>Kolegice in kolegi, povem vam, da se bom osebno potrudil kot predsednik odbora za
               kmetijstvo, dokler sem na tej funkciji, da bom zahteval, ne vem, če bom seveda dobil,
               da bom zahteval vse pravne posle, ki bodo v tem času sklenjeni. Upam, da jih bo kdo
               tudi objavil, ker tako, kot sedaj objavljajo direktna plačila pa te zveneče oddaje na
               slovenski televiziji, ko primerjajo 100-hektarsko kmetijo z eno delavsko družino, z
               enim brezposelnimi in eno ubogo plačo delavke. To je vse v tem kontekstu, da pač kmet
               je nekaj, kar konec koncev mi ne rabimo. Tako zdaj ta celotna stvar zgleda. Ne vem,
               kolegice in kolegi, zakaj se mi bojimo kmeta. Trdim, da je bilo tudi v tem, kako so
               dajali v najem kmetijsko zemljo in tudi mogoče pri teh subvencijah - da se
               nepravilnosti dogajajo. Ampak, te nepravilnosti je treba sankcionirati in
               odpravljati. Ampak mi sedaj generalno zadeve postavljamo in ne smemo pustiti, da bi
               prednostni vrstni red za nakup kmetijskih zemljišč bil takšen, kot ga predlaga
               kolegica Lidija Majnikova. Trdim pa, da je treba urediti zakup kmetijskih zemljišč
               tako, da bodo vsi kmetijski subjekti, tako delniške družbe, samostojni podjetniki kot
               kmetje enakopravni pri nakupu kmetijske zemlje. Enakopravno pri zakupu, se
               opravičujem. Enakopravni! Ker do zdaj deset in več let nismo bili. In prav je, ker
               smo se tako odločili, da pač imajo ta prednostni zakup teh deset let ali kolikor pač
               je, ampak od zdaj naprej pa jih moramo tukaj postaviti v eno vrsto. Ali ni to
               prav?</p>
               <p>Torej, kako bo popoldne izglasovano, bomo videli. Zelo iskreno povem in predlagam, da
               pač ta vladni predlog sprejmemo, kar se tiče nakupa kmetijskih zemljišč, zakup pa v
               najkrajšem času uredimo. Ne smemo si dovoliti kot zakonodajalci, da bo nastala pravna
               praznina. To je naša odgovornost. Hvala lepa.</p>
            </sp>
            <sp xml:id="SDZ3-Redna-24-2003-03-26.sp24">

               <speaker>PODPREDSEDNIK VALENTIN POHOREC:</speaker>

               <p>Hvala. Po vrsti prijav dajem besedo najprej ministru. Prosim.</p>
            </sp>
            <sp xml:id="SDZ3-Redna-24-2003-03-26.sp25">

               <speaker>MAG. FRANC BUT:</speaker>

               <p>Hvala. Samo dve pojasnili bi dal. Zaradi zemlje ni propadlo nobeno kmetijsko
               gospodarstvo, ki je bilo v Sloveniji opredeljeno kot nedružinska kmetija. Če so bile
               težave, so bile drugje. Če obstajajo težave pri najemu ali pri dokumentih, potrebnih
               za pridobitev sredstev iz Saparda in podobno, so to stvari, ki se lahko uredijo na
               način, da se pač uredi ustrezna zakupna pogodba ali karkoli drugega, če gre res za
               neko stabilno naložbo in tukaj ni bilo nobenih ovir in jih tudi ne bo. Tako ne bi
               ponavljal vsega ostalega prej glede ločitve med nakupom in zakupom, ker osnovni namen
               je bil že prej povedan.</p>
            </sp>
            <sp xml:id="SDZ3-Redna-24-2003-03-26.sp26">

               <speaker>PODPREDSEDNIK VALENTIN POHOREC:</speaker>

               <p>Hvala. Zdaj ponovno dajem besedo gospe Lidiji Majnik.</p>
            </sp>
            <sp xml:id="SDZ3-Redna-24-2003-03-26.sp27">

               <speaker>LIDIJA MAJNIK:</speaker>

               <p>Srčno rada bi se izognila kvalifikacijam, kdo koga zagovarja; ker moj kolega,
               predsednik odbora, zelo dobro ve, od kod prihajam in kakšne so korenine. Naj še vsem
               ostalim povem, da je moj rod izpričano kmečki rok in da se je tudi celotna moja
               družina ukvarjala in se še ukvarja s kmetijstvom. Tako ne bi želela, da me kdo uvrsti
               med sovražnike kmetov.</p>
               <p>Vendar, še enkrat ponavljam, kmetijska podjetja imajo v lasti samo 5% slovenske
               zemlje. Res, da je ta ena najboljših, ampak 5%. Nimamo v Sloveniji od skupne zemlje
               samo 5% najboljših. Če bi imeli podatke, za katere smo večkrat na odboru za
               kmetijstvo zaprosili, kakšen je obseg zemljišč, s katerimi razpolaga sklad, kje
               zaokrožuje kmetije, na koliko hektarjih zaokrožuje, kakšne površine daje v zakup, bi
               se lažje pogovarjali. Sedaj, gospod minister, pa lahko samo manipuliramo. Sama pač
               izhajam iz podatkov, ki so znani in objavljeni, in to je, da imajo podjetja 5% zemlje
               od 770.000 hektarjev obdelovalnih površin v Sloveniji. Če se jih je v tem času
               200.000 zaraslo, je to verjetno odgovornost sklada, ki ga imamo že deset let, ker ni
               znal voditi prave zemljiške politike. Ne me prepričevati, da bomo družinsko kmetijo
               uspeli rešiti na račun 5% te zemlje! Tega enostavno ne morem verjeti! Ker družinske
               kmetije, takšne kot smo si jih v strategiji zemljiške politike in razvoja kmetijstva
               zastavili, imamo verjetno dovolj površin, da strategijo uresničimo. Toda če v desetih
               letih nismo uspeli tega narediti, potem bo treba poprijeti na nekem drugem koncu, saj
               podlage imamo. Ne pa reči, da bo zdaj po desetih letih zakupa za kmetijske
               organizacije konec, zdaj bomo pa s tem rešili našo strategijo, zastavljeno pred
               desetimi leti! S 35.000 hektarji ne!</p>
            </sp>
            <sp xml:id="SDZ3-Redna-24-2003-03-26.sp28">

               <speaker>PODPREDSEDNIK VALENTIN POHOREC:</speaker>

               <p>No, repliko pa dovolim, ja.</p>
            </sp>
            <sp xml:id="SDZ3-Redna-24-2003-03-26.sp29">

               <speaker>MAG. FRANC BUT:</speaker>

               <p>Se opravičujem! Še enkrat želim poudariti, da namen predlagatelja zakona je urediti
               prodajo in nakup, in nič drugega. Nihče ne jemlje nikomur zemlje, ki jo obdeluje. V
               primeru, če se pa država ali kdorkoli drug v tej državi odloči prodati zemljišče, pa
               želimo, predlagamo, da je prednostni nakupnik tisti, ki je pač predlagan v zakonu,to
               se pravi, ki se ga zemlja drži oziroma je zakupnik kot družinska kmetija, ker pač
               predlagamo nekoliko bolj konservativen pristop, saj smo v nasprotnem primeru
               prepričani, da se bo lastnina nad zemljo, nad najbolj kvalitetno zemljo po hitrem
               postopku spreminjala - kakor se bo spreminjala lastnina delnic v neki delniški
               družbi. Delniške družbe bodo ostale, so in bodo ostale, in bodo verjetno zelo uspešne
               in se bodo povezovale s kmetijami, ampak, prosim: govorimo o prodaji kmetijske
               zemlje, kjer želimo, dače se, sploh v kontekstu vstopa v Evropsko unijo, z odprtjem
               nepremičninskega trga pojavlja bistveno več nevarnosti, ki jih pravzaprav na drugi
               strani prinašajo skupaj s priložnostmi ti novi časi, je jasno, da na ta način
               predlagamo nekoliko bolj konservativen promet nakupa in prodaje kmetijskih zemljišč,
               ne pa najema in zakupa. To je pa stvar, ki jo je treba takoj urediti, in to bo tudi
               predlagano takoj v naslednjih tednih v obravnavo.</p>
            </sp>
            <sp xml:id="SDZ3-Redna-24-2003-03-26.sp30">

               <speaker>PODPREDSEDNIK VALENTIN POHOREC:</speaker>

               <p>Hvala. Janko Veber ima besedo.</p>
            </sp>
            <sp xml:id="SDZ3-Redna-24-2003-03-26.sp31">

               <speaker>JANKO VEBER:</speaker>

               <p>Hvala za besedo. Predlagatelj je natančno poznal zakon o kmetijskih zemljiščih, ki je
               bil sprejet v letu 1996. III. poglavje ureja prodajo in nakup zemljišč, IV. poglavje
               ureja zakup kmetijskih zemljišč, in v IV. poglavju zelo jasno piše: <q>"Določbe 19. do
               24. člena tega zakona se smiselno uporabljajo tudi za zakup."</q> Torej gre za neposredno
               povezavo vseh treh kategorij, to se je vedelo. Na to smo opozarjali tudi pred enim
               letom približno na odboru za kmetijstvo. Predlagatelj je v bistvu v zadnjem trenutku
               prišel z novelo zakona, čeprav smo jo pričakovali bistveno, bistveno prej in bi se
               lahko vsa ta vprašanja tudi izčistila.</p>
               <p>Dejstvo je, da je danes na mizi gradivo v obliki amandmaja in v obliki zakona,
               sprejmimo amandma, sprejmimo zakon in potem se lahko usedemo, ni nobenih pravnih
               praznin, in pripravimo novelo zakona, ki bo reševala nakup in zakup. Tako da bo jasna
               razlika med obema kategorijama in da bomo seveda tudi lahko uskladili nekatera
               različna stališča. To je tudi ena od možnosti in se lahko danes, bi rekel,
               poslužimo.</p>
               <p>Opozarjam pa na to, da se pač na ta opozorila ni odreagiralo, posledica tega je pa
               pač to, o čemer danes razpravljamo in pred katero odločitvijo smo. Tako očitki, da bo
               nekdo povzročil pravno praznino in tako naprej, ne veljajo - ali pa ne more
               sprejemati samo del tega državnega zbora, ampak velja to predvsem v smislu, da
               predlagatelj ni spremljal opozoril zakonodajnega telesa in posledice danes se
               odražajo v tej razpravi. Hvala.</p>
            </sp>
            <sp xml:id="SDZ3-Redna-24-2003-03-26.sp32">

               <speaker>PODPREDSEDNIK VALENTIN POHOREC:</speaker>

               <p>Hvala. Besedo ima Janez Podobnik.</p>
            </sp>
            <sp xml:id="SDZ3-Redna-24-2003-03-26.sp33">

               <speaker>JANEZ PODOBNIK:</speaker>

               <p>Podpredsednik, gospod minister, kolegice in kolegi, samo na kratko bi se rad vključil
               v to razpravo in k prvemu členu in številnim amandmajem, ki so bili vloženi.
               Ocenjujem, da je ta problematika zelo pomembna. Sam bi podprl rešitev, da bi s
               spremembo zakona rešili tako vprašanje nakupa kot tudi zakupa. Ampak, seveda, da pa s
               kakršnokoli odločitvijo ne bi povzročili pravnih praznin, da bi šli zavestno v to, da
               bi se zgodila pravna praznina. Kot poslanec bom glasoval proti taki rešitvi. Zdi se
               mi, da bi bilo neodgovorno, da bi danes šli v smeri, da bi se zgodila pravna
               praznina. Potem bo odgovornost naša.</p>
               <p>Kar se pa tiče načelnega vprašanja, to je pa vsebinsko vprašanje kmetijske razvojne
               politike, še posebej zemljiške politike, je pa tukaj treba povedati povsem nedvoumno.
               Slovenska Ljudska stranka je tukaj dosledna v svojih programskih stališčih. Kmalu bo
               že 15 let, ko smo v svoje programe zapisali, da je osnovno jedro razvoja podeželja in
               kmetijske razvojne naravnanosti razvoja tega segmenta slovenskega gospodarstva
               družinska kmetija. Mi v to verjamemo, zato se borimo. In tukaj smo konceptualno
               drugačni kot Liberalna demokracija Slovenije, smo drugačni. In se hočemo z vami
               soočiti na političnem prizorišču in se z vami spopasti. Trdimo, da nimate prav. Ta
               koncept je zapisan v temeljni projekt, temeljni dokument, ki velja. Mi ne smemo
               sprejeti nobenih rešitev, nobenih zakonskih rešitev, ki bi posegle v ta koncept. Ne
               smemo poseči v njega. To je neodgovorno. V parlamentuso vedno tudi interesi, je
               lobiranje. Seveda lobirajo delniške družbe in kmetijska podjetja, lobirajo iz dneva v
               dan, tudi pri mojih kolegih. Ampak, smo jim rekli: <q>"Oprostite, mi vas ne moremo
               podpreti, mi vas ne smemo podpreti, mi moramo iti za ciljem, ki smo mu rekli, da je
               družinska kmetija temelj na tem področju."</q> Morda nismo bili v celoti dosledni, kajti
               vedno, ko smo se o teh vprašanjih borili, smo bili osamljeni v državnem zboru. Mnogi
               pa ste legitimno - ali imate čisto vest, je vaše vprašanje - zagovarjali predvsem
               interese kmetijskih podjetij in delniških družb. To je klasičen lobističen pristop.
               Vsi parlamenti delujejo tudi na principu lobiranja, vsi. Ampak, državni zbor je
               mesto, v katerem naj dobi osrednje mesto družinska kmetija in njen koncept In do zdaj
               tega koncepta nismo spremenili, koalicijska pogodba ga ni spremenila, pogajanja za EU
               ga ni spremenilo, in mi na tem vztrajamo in želimo javno povedati, da se bomo potem
               borili še naprej. Nobena rešitev, ki gre proti tem konceptu, ne sme dobiti večino v
               tem državnem zboru. Če se to zgodi, je najprej treba spremeniti temeljne dokumente,
               ki določajo kmetijsko razvojno politiko in še posebej vprašanje, ki je povezano tudi
               z zemljiško politiko v Sloveniji. Seveda bomo izgubili bitko! Če bomo glasovali, bomo
               izgubili. SLS v koaliciji vedno izgubi, ko se glasuje, tudi če ima prav. To nas pa
               skrbi.</p>
            </sp>
            <sp xml:id="SDZ3-Redna-24-2003-03-26.sp34">

               <speaker>PODPREDSEDNIK VALENTIN POHOREC:</speaker>

               <p>Hvala. Miran Potrč je želel repliko.</p>
            </sp>
            <sp xml:id="SDZ3-Redna-24-2003-03-26.sp35">

               <speaker>MIRAN POTRČ:</speaker>

               <p>Hvala lepa. Gospod Janez Podobnik, samo tri reči bi rad rekel.</p>
               <p>Odgovornost za eventualno pravno praznino si bomo najmanj nosili v tem državnem zboru
               in ministrstvo. Ministrstvo je tisto, ki je pozno, mnogo prepozno prišlo s predlogom.
               Zato ne samo nam očitati, da imamo pomisleke nad vsebino. Povejte tudi ministrstvu,
               kdajin kako je s predlogom prišlo, odločba ustavnega sodišča je bila znana dalj
               časa.</p>
               <p>Drugič, ne očitati, da se lobistično zavzemamo samo za eno področje. Če bi bilo to
               res, ne bi iz vseh izjav jasno rekli, da smo pripravljeni urejati vprašanje prodaje
               in vprašanje zakupa ločeno. In pri prodaji urediti posebne pravice samo in izključno
               kmetom, zato da bi lahko zagotovili tudi kmečka gospodarstva in družinske kmetije,
               pri vprašanjih zakupa pa drugače. Kdo ni prišel s celovitim urejanjem? Vlada. Vlada
               ni prišlas predlogom za celovito urejanje, ampak je želela urediti samo in izključno
               vprašanje lastništva za kmete, vse ostalo je ostalo neurejeno. Torej, na tej točki ni
               mogoče tudi ne državnemu zboru očitati, da te pripravljenosti ni bilo. Edina stvar,
               kjer je mogoč medsebojni razgovor, je vprašanje zaupanja. Točno, to je res. Ampak, iz
               teh, posebej 2. točke, govoriti o zaupanju, če ministrstvo ni prišlo z ustreznim
               predlogom, pa je vedelo, in danes trdi, da bi moralo in da želi na različen način
               urediti vprašanje gospodarstev in vprašanje kmečkega lastništva - zakaj to ni bilo že
               urejeno. Saj ta problem poznamo dolgo časa! Če bi bil že sedaj urejen, bi bile stvari
               jasne. Hvala.</p>
            </sp>
            <sp xml:id="SDZ3-Redna-24-2003-03-26.sp36">

               <speaker>PODPREDSEDNIK VALENTIN POHOREC:</speaker>

               <p>Hvala. Besedo dajem Antonu Anderliču, nato pa državnemu sekretarju.</p>
            </sp>
            <sp xml:id="SDZ3-Redna-24-2003-03-26.sp37">

               <speaker>ANTON ANDERLIČ:</speaker>

               <p>Glede na to, kar sem že uvodoma v imenu poslanske skupine rekel, obžalujem, da
               gospoda Podobnika takrat ni bilo tukaj. Moral bi pa vedeti, da je gospod Kramberger v
               njihovem imenu, v imenu poslanske skupine LDS prišel s predlogom, ki smo ga mi
               sprejeli in ga bomo danes podprli. Vse druge stvari, kdo hoče tukaj tekmovati in tako
               naprej, nimajo kakšne druge zveze. Če bi bilo res to, kar je govoril ravnokar, da mu
               gre za družinsko kmetijo, potem zagotovo ne bi bil predlog v drugi točki 23. člena
               narejen tako, da favorizira zakupnike, kmete, ki so lahko 30 in več kilometrov stran,
               ne pa mejaše; kajti, gospodje, lepo vas prosim, tukaj se kaže vaša nedoslednost ali
               pa še kaj drugega.</p>
               <p>Namreč, če razumem prav - in upam da -, da so kmetije narejen tako, da ima kmet v
               primerni oddaljenosti že stoletja določene parcele in določeno zemljo. In, med temi
               parcelami so tudi parcele sklada kmetijskih zemljišč oziroma državne zemlje ne tisti
               kmetje, ki so v tej primerni oddaljenosti, ampak tudi tisti drugi. Kako boste vi
               družinsko kmetijo povečali, če tem kmetom, ki imajo lastništvo že v primerni
               oddaljenosti in mu ne dajete prednostno pravico, da to zemljo kupi, pa najsi bo
               državno, najsi bo privatno, ampak dajete zakupniku, ki je lahko od kjerkoli. Torej,
               vaša teza tukaj pade. Lepo vas prosim, to sem vas prepričeval, ne vem koliko časa
               niste sprejeli. Jaz sem sprejel, da gre pač to naprej, tako kot je bilo dogovorjeno.
               In od trenutka naprej, ko ste sami ugotovili, da bi bilo smiselno 23. člen ki govori
               o prometu, in pa člen, ki govori o zakupu poenotiti na način, da bi bili ti kriteriji
               narejeni tako, da bi zadostili eni in drugi stvari. Samo to je bil naš namen, in ne
               tukaj velikih zgodb, kdo se bori za take ali drugačne ideale.</p>
               <p>Trdim pa, da se iz predloga zakona nesporno vidi, da tisti, ki je predlagal tak
               predlog, ni imel na prvem mestu skrb za družinsko kmetijo in za zemljiško politiko,
               ki je ena od osnovnih stvari, ki je v resoluciji, ki je bila danes tu že omenjena, da
               se povečujejo parcele, da konec koncev gre uradna politika v to smer, ko je s
               pravilnikom o dodeljevanju direktnih plačil povečala 0.10 na 0.20 kriterij. Torej,
               tukaj, gospod minister, vlada mora vedeti, kaj počne. Če na eni strani onemogoča,
               kmetom, da si povečujejo, govorim izključno o kmetih - seveda, kaj podobnega bomo
               potem lahko govorili tudi, zakaj je treba tudi razumeti odločbo ustavnega sodišča na
               način, da imajo tudi kmetijske organizacije določene pravice iz že dosedanjih pravic
               in tako naprej.</p>
               <p>Če je ta politika usklajena pomeni da morajo vsi predpisi vsebovati podobne tendence,
               torej, če zvišujemo prag za direktna plačila, potem moramo z drugimi akti omogočati
               ali pa stimulirati povečevanje parcel, povečevanje kmetij, ustvarjati pogoje za
               kmetije. Ampak gospodjev tem predlogu zakona tega ni. V tem predlogu zakona tega ni,
               ker kmeta mejaša postavljate na tretjo mesto. Povedal bom drugače, direktno bom
               povedal, še enkrat bom povedal. Zato, ker se je zdavnaj že po nekorektnih, mnogokrat
               nekorektnih, razpisih dodeljevalo zemljo zakupnikom iz raznih koncev, in seveda, ker
               je sedaj v prednosti zakupnik tudi za nove zakupe, imajo nekateri ogromne desetine
               hektarjev. In ko pride naslednja parcela na razpis, imajo spet ti pravico. Nimajo pa
               pravice mladi kmetje - govorim seveda o mnogih primerih -, ki se odločijo, šolani,
               stari 25 let in tako naprej, ker ne morejo priti zraven, ker še niso imeli do takrat
               v najemu te zemlje od sklada. Lepo vas prosim, stvari so kompleksne in bolj
               komplicirane. Ne bom pa razpravljal in tudi ne bi razpravljal o tem na ta način, če
               me ne bi vlekli za jezik in kazali s prstom, kako smo mi tu neki kapitalisti,
               zagovorniki nekega velekapitala, ampak poskušamo sestavljati vse stvari. Če hočete,
               bom še enkrat ponovil; najprej skrb in sledenje tega, o čemer govori gospod Podobnik
               - družinska kmetija -, povečevanje parcelne strukture oziroma vodenje zemljiške
               politike in ustrezno urejanje tudi podjetjem oziroma kmetijskim organizacijam, ki
               imajo pravico, da v tem prostoru opravljajo svojo dejavnost na način, kot je to
               urejeno z zakonom. Samo za to gre. Ne more pa biti na račun ene rešitve ali pa ene
               ambicije urejeno vse in celo podrejeno kaj drugega. Hvala lepa.</p>
            </sp>
            <sp xml:id="SDZ3-Redna-24-2003-03-26.sp38">

               <speaker>PODPREDSEDNIK VALENTIN POHOREC:</speaker>

               <p>Hvala. Najprej bom dal prednost repliki. Franci Rokavec, prosim.</p>
            </sp>
            <sp xml:id="SDZ3-Redna-24-2003-03-26.sp39">

               <speaker>FRANCI ROKAVEC:</speaker>

               <p>Hvala za besedo. Gospodu Anderliču. Gospod Anderlič, prosim, da poslušate. Vaša
               razprava je bila namreč zanimiva in se strinjam s tem, da je treba 2. in 3. točko
               zamenjati. Samo potem bodite dosledni! Potem bodite dosledni tudi do svoje poslanske
               kolegiceMajnikove, ki je prav tako uvrstila pod točko 2 <q>"zakupi zemljišča, ki je
               naprodaj"</q>, pika! Ne pa mejaš! Kajne? Smo čisto na istem, gospod Anderlič. Bodimo
               dosledni pri eni in pri drugi stvari! Se strinjam, vendar kar se tiče vprašanja
               subvencij, gospod Anderlič, je pa zadeva malo bolj kompleksna. Parcelna številka, če
               se povečuje zemljišče, je tisti minimum z 0,1 hektarja na 0,2 hektarja, in najprej je
               treba združiti, prekategorizirati parcelno številko, da se lahko dobi večjo površino
               za uveljavljanje subvencije. Bolj podrobno bi vam lahko to metodo razložil gospod
               minister. In ne govoriti na pamet, ker stvari niso točne! Hvala lepa.</p>
            </sp>
            <sp xml:id="SDZ3-Redna-24-2003-03-26.sp40">

               <speaker>PODPREDSEDNIK VALENTIN POHOREC:</speaker>

               <p>Hvala. Gremo po vrsti prijav. Državni sekretar Franc Potočnik, prosim.</p>
            </sp>
            <sp xml:id="SDZ3-Redna-24-2003-03-26.sp41">

               <speaker>FRANC POTOČNIK:</speaker>

               <p>Hvala lepa za besedo. Dame in gospodje, samo nekaj kratkih pojasnil bi rad dal.</p>
               <p>V zvezi s tem, da gre samo za lastništvo za kmete, kar je rekel gospod Potrč, ne
               drži. Namreč, po prednostnem vrstnem redu so najprej kmetje, potem je sklad in nato
               so kmetijske organizacije. Je pa nekaj novega zdaj v tem zakonu, kar danes še ni bilo
               rečenega, in sicer to, da če nobeden od teh ne izkoristi, lahko kupi zemljo kdorkoli,
               ker je pač ustavno sodišče tako odločilo. Celo to smo v koalicijskem usklajevanju
               izvzeli, da tisti, ki nima predkupne pravice, da mu celo kmetijske izobrazbe oziroma
               usposobljenosti ni treba imeti, ko je ta prednostni vrstni red izčrpan.</p>
               <p>Drugo, kar se tiče zakupa pa sklada. Od sklada ima v zakupu kmetijska zemljišča
               približno 17.000 kmetov, in to 23.000 hektarjev, kar pomeni približno 1,3 hektarja na
               kmeta. Kakšna pa je posestna struktura in kako se je v zadnjih desetih letih
               spreminjala - res, da se spreminja počasi, ampak to je proces<gap n="..."/> <stage>/opozorilni znak za
               konec/</stage><gap n="..."/> Ja, čas je. Samo to še povem Število kmetij se je zmanjšalo s 111.000 na
               86.000, zmanjšuje se število majhnih kmetij, ampak kmetij, ki so večje od 20
               hektarjev, imamo pa kljub temu zdaj še samo 2%.</p>
            </sp>
            <sp xml:id="SDZ3-Redna-24-2003-03-26.sp42">

               <speaker>PODPREDSEDNIK VALENTIN POHOREC:</speaker>

               <p>Hvala. Janko Veber ima besedo.</p>
            </sp>
            <sp xml:id="SDZ3-Redna-24-2003-03-26.sp43">

               <speaker>JANKO VEBER:</speaker>

               <p>K temu bi rad dodal, da ne samo, da se izključuje možnost tistih mladih
               strokovnjakov, ki končujejo šolo, s področja kmetijstva in nimajo lastnih zemljišč
               ali pa že česa v zakupu, temveč se pojavlja problem tudi pri številnih strokovnjakih,
               ki so bili zaposleni in so zaposleni v kmetijskih podjetjih. In seveda ti, ki imajo
               resnično veliko znanja, tako iz šole kot tudi iz same prakse, praktično nimajo nobene
               možnosti, da nadaljujejo s to svojo dejavnostjo oziroma da to znanje še naprej, bi
               rekel, ohranjajo na področju kmetijstva, kajti z ukinitvijo in z manjšo možnostjo
               razvoja kmetijskih podjetij se njihova eksistenca na tem področju praktično popolnoma
               onemogoči.</p>
               <p>Zato je, mislim, da treba zelo resno razpravljati tudi o tem in ponuditi pravzaprav
               možnost podjetjem, da tudi znotraj svojih zaposlenih poskušajo oblikovati rešitve, da
               bi mogoče tudi zaposleni oblikovali ali prišli do družinske kmetije. To danes seveda
               ni mogoče. Torej, zaposleni v nekem podjetju nimajo možnosti prevzeti v zakup
               zemljišč, ki jih ima to podjetje. To bi bil eden od kriterijev, da se mogoče sledi
               tudi programu, ki je bil sprejet, kot pravi kolega Kramberger, v državnem zboru,
               vendar se tem tega ne omogoča. Rešitev zelo blizu tistim življenjskim rešitvam je
               zagotovo ta, da omogočaš tistim, ki imajo znanje, ki delajo, obdelujejo to zemljo že
               desetletja, da s tem lahko nadaljujejo tudi, če je taka politika, kot družinsko
               podjetje, ali pa družinska kmetija, ali ne vem, kakšne izraze bi še našli. In tudi
               reševalo se je že nekaj primerov po Sloveniji na ta način in se je ugotovilo, da
               legalnih oblik za rešitev tega ni, pa vendar se je nekako poskušalo to reševati. Če
               bi resnično bila pripravljenost, da se poskuša vzpostavljati družinske kmetije, potem
               je treba vzeti pod drobnogled tudi te možnosti. Bi pa opozoril na to, da kakšna
               rešitev pa, recimo, v Sloveniji bo, ko daš zemljišče, ne vem, nekemu kmetu, objekti
               pa ostanejo še vedno v lasti delniške družbe, če hočete. Kako bo izgledala kulturna
               krajina, kako bomo takrat izvajali vse te rešitve,ko bomo imeli neke zapuščene
               objekte sredi polja, do katerih pravzaprav ne boš mogel priti. Tudi to je eno od
               nerazrešenih vprašanj, ki bi ga morali upoštevati, če se res hočemo pogovarjati o
               usklajenih rešitvah in o rešitvah, ki bi peljale k učinkovitemukmetijstvu in izrabi
               predvsem tistega, kar imamo že danes. To pa je znanje v teh podjetjih in ne nazadnje
               tudi premoženje. Vse to se zanemarja in mislim, da je to slabo. In tudi to je eden od
               pokazateljev, da se ni dovolj poglobljeno pristopilo k rešitvam pri tem zakonu.</p>
            </sp>
            <sp xml:id="SDZ3-Redna-24-2003-03-26.sp44">

               <speaker>PODPREDSEDNIK VALENTIN POHOREC:</speaker>

               <p>Hvala. Janez Kramberger ima besedo.</p>
            </sp>
            <sp xml:id="SDZ3-Redna-24-2003-03-26.sp45">

               <speaker>MAG. JANEZ KRAMBERGER:</speaker>

               <p>Hvala lepa, gospod podpredsednik. Kolegice in kolegi! Želel bi replicirati oziroma
               podpreti kolega Toneta Anderliča, ampak moram ponoviti, ker kolega Tone prej ni bil
               prisoten, ko sem govoril o svojem predlogu, zakaj bi umaknili oziroma zakaj sem
               predlagal umik - torej, da zakona ne podpremo. Iz preprostega razloga, ker smo
               ugotovili, da bo nastala pravna praznina in zato ne želimo prevzeti odgovornosti.</p>
               <p>Kar se pa tiče predlogov glede vrstnega reda v 23. točki, se pa močno strinjam s
               predlog kolega Toneta Anderliča, da se zamenjata sosed in zakupnik, to je za mene
               čisto jasno in bom to z veseljem podprl in lahko tudi v tretji obravnavi damo, kot
               poslanske skupine predlagamo, ta amandma in pridemo do te rešitve.</p>
               <p>To, kar pa predlaga kolega Janko Veber, da bi delavci, ki sedaj delajo v teh
               delniških družbah, da bi bila za njih tudi podana možnost, da lahko začnejo kmetovati
               - tudi s tem se strinjam. Samo se sprašujem, ali je to mogoče, ker so delniške
               družbe, ali bodo ti lastniki to dovolili. Namreč, lastniki, ki imajo last nad
               delniško družbo, ki opravlja, recimo, s tisoč hektarjev zemlje, so ti delavci 10 ali
               pa 12% lastniki, vse ostalo lastništvopa je nekje druge v drugih firmah, to najbrž ne
               bo šlo.</p>
               <p>Torej, strinjam se s temi. Kolega Anderlič in kolega Miran Potrč, v tretji obravnavi
               lahko naredimo to spremembo, sprejmimo ta vladni predlog in potem, jaz se pa zavežem,
               da lahko že magari danes vložimo IV. poglavje, da se spremeni; ali kot poslanska
               skupina, ali kot posameznik, ali ne vem kdo. Hvala.</p>
            </sp>
            <sp xml:id="SDZ3-Redna-24-2003-03-26.sp46">

               <speaker>PODPREDSEDNIK VALENTIN POHOREC:</speaker>

               <p>Hvala. Jože Avšič.</p>
            </sp>
            <sp xml:id="SDZ3-Redna-24-2003-03-26.sp47">

               <speaker>JOŽE AVŠIČ:</speaker>

               <p>Hvala za besedo. Malo, mi je sicer žal, da opozicijske kolegice in kolegi današnje
               lepo vreme niso drugače izkoristili in so v to selektivnost svoje obravnave vključili
               bolj vreme kot pa pomembnost te točke dnevnega reda. Kar je škoda, kajti izpade tako
               pravzaprav, kot da se o kmetijski politiki res morajo kresati mnenja med sabo samo
               koalicijski partnerji. Je pa razprava prav gotovo odprla nekaj vprašanj, na katere
               predlagatelji res niso pomislili, pa bi jih bilo treba razčistiti.</p>
               <p>To je problem, o katerem je gospod Veber govoril, mladih. Tudi sam sem že to
               vprašanje zastavil državnemu sekretarju, in sicer osebno in šel brati, kaj piše v
               zakonu. Res, da so neke načelne možnosti, da se nek mladi agronom, ki pa je iz
               meščanske družine, dokoplje nekoč v življenju tudi do svoje kmetije, vendar prav
               hitro ne in ne prav lahko. Temeljna kmetijskapolitika, vezana tudi na vstop Slovenije
               v Evropsko unijo, gradi na mladih kmetih, izobraženih in sposobnih. Tem mladim,
               izobraženim in sposobnim s tem ne dopuščamo možnosti, da bi postali novi moderni
               kmetje z drugačnimi pogledi, kot so ta hip zakoreninjeni še v slovenskem kmetijstvu,
               in pripravljeni voditi kmetijsko proizvodnjo tako, ki bo konkurenčna na zahtevnem
               evropskem trgu.</p>
               <p>Drugo vprašanje, ki se mi je porajalo ob razpravi gospoda Podobnika, ki je temeljila
               na temeljnih aktih kmetijske politike, sprejete v Sloveniji, je, kaj je s temeljnimi
               akti socialne politike v Sloveniji. Škoda, da tu ni kolega Brenčiča, da bi ga
               vprašal, kakšen vpliv ima, recimo, tak pristop, kot je, na možne socialne probleme,
               še večje, kot so že, ki se bodo sprožali v sedanjih kmetijskih podjetjih, delniških
               družbah, ki jim bo dolgoročno na tak način pravzaprav dejavnost onemogočena.</p>
               <p>Skratka, menim, da bi bilo dobro, da bi na temelju teh razprav danes, ki smo jih tu
               slišali, še enkrat premislili o rešitvah in našli tudi neke nove rešitve, neke nove
               poglede na to, kako najti boljše poti za slovensko kmetijstvo v prihodnosti, zlasti
               kar se tiče mladih. Seveda, sam še vedno zagovarjam obstoj kmetijskih organizacij in
               delniških družb, predvsem pa zaposlenih v teh podjetjih, ki imajo na tak način in s
               tako politiko vedno manjše možnosti. Hvala.</p>
            </sp>
            <sp xml:id="SDZ3-Redna-24-2003-03-26.sp48">

               <speaker>PODPREDSEDNIK VALENTIN POHOREC:</speaker>

               <p>Hvala, Jože Avšič. Še enkrat, Janko Veber.</p>
            </sp>
            <sp xml:id="SDZ3-Redna-24-2003-03-26.sp49">

               <speaker>JANKO VEBER:</speaker>

               <p>Kolega Krambergerja želim samo dopolniti, da govorim o tem, da je treba dati možnost
               zaposlenim, da pridejo do tega, in poznam vsaj nekaj primerov v Sloveniji, kjer bi se
               ta proces izpeljal, če bi ta možnost bila dana. Ker pa te možnosti ni, je samo ena
               skrajnost: ali ukinitev, stečaj, in se pač potem vsi razidejo na zavod za
               zaposlovanje, druga oblika pa je, da se z lastniki znotraj dogovorijo, kako bodo ta
               proces izpeljali. Vendar danes ta možnost ni dana. Gre pa za strokovnjake na področju
               kmetijstva, ki so zagotovo sposobni voditi in obdelovati zemljišča teh podjetij.</p>
            </sp>
            <sp xml:id="SDZ3-Redna-24-2003-03-26.sp50">

               <speaker>PODPREDSEDNIK VALENTIN POHOREC:</speaker>

               <p>Želi še kdo od poslank in poslancev razpravljati? <stage>(Ne.)</stage> Na voljo imamo še nekaj časa,
               zato bom dopustil razpravo še ministru, v okviru skupnega razpoložljivega časa.
               Prosim.</p>
            </sp>
            <sp xml:id="SDZ3-Redna-24-2003-03-26.sp51">

               <speaker>MAG. FRANC BUT:</speaker>

               <p>Hvala lepa. Rad bi dal samo pojasnilo na vprašanje gospoda Vebra oziroma mnenje.</p>
               <p>Če je delniška družba lastnica zemlje, gre v primeru stečaja zemlja v stečajno maso
               in se praktično proda, zato da se poplačajo upniki. Tisto, kar pa ostane, potem - če
               je pa zemlja v najemu, v primeru stečaja zemlja ni del stečajne mase, ampak je
               pravzaprav jasno, da gre nazaj tistemu, ki je zemljo dal v najem. Seveda je pa jasno,
               vsakdo, vsak državljan Republike Slovenije ali vsak državljan katere od evropske
               petnajsterice plus evropske deveterice bo lahko na zadnjem mestu, če se nihče drug ne
               bo javil za nakup po prednostnem vrstnem redu, se odločil in to zemljo kupil. To
               pomeni, da to, da kdo ne bi mogel zemlje kupiti, seveda absolutno ne drži.</p>
               <p>Mislim pa, da je tu morda bolj primerno, da se uredi vprašanje tega tipa v tistem IV.
               poglavju najema, zakupa, ker je v tem kontekstu verjetno logično, da na primer na
               Kočevskem kakšnih drugih kot zaposlenih v podjetjih, ki bi lahko opravljali to delo,
               tam skorajda ni, ker enostavno drugih kmetov ni, razen tistih, ki so bolj
               oddaljeni.</p>
               <p>Tako da mislim, da bi se ta zadeva lahko uredila tam v IV. poglavju.</p>
            </sp>
            <sp xml:id="SDZ3-Redna-24-2003-03-26.sp52">

               <speaker>PODPREDSEDNIK VALENTIN POHOREC:</speaker>

               <p>Janko Veber.</p>
            </sp>
            <sp xml:id="SDZ3-Redna-24-2003-03-26.sp53">

               <speaker>MAG. FRANC BUT:</speaker>

               <p>Na osnovi tega, kar se pa tukaj predlaga, pa lahko ima vsakdo, če je kaj, eventualno
               stečajne mase, v primeru stečaja ostane ali pa če to odmislimo, vsakdo ima kjerkoli
               možnost nakupa kot državljan evropske 25-erice.</p>
               <p>Če se nihče drug ne odloči izkoristiti predkupno pravico, takšna je pač evropska
               zakonodaja, in tukaj mimo štirih svobod ne moremo.</p>
            </sp>
            <sp xml:id="SDZ3-Redna-24-2003-03-26.sp54">

               <speaker>PODPREDSEDNIK VALENTIN POHOREC:</speaker>

               <p>Janko Veber, še enkrat.</p>
            </sp>
            <sp xml:id="SDZ3-Redna-24-2003-03-26.sp55">

               <speaker>JANKO VEBER:</speaker>

               <p>Ravno zato je ta rešitev, ki sem jo ponudil, daleč najustreznejša, ker se lahko
               zaposleni že prej dogovorijo, da zemljišče sploh ni v stečajni masi, če temu v zakonu
               damo prostor. Če pa temu nasprotujemo, pa pride do tega, da se lahko tudi potem na
               licitacijah ta zemljišča kupujejo. Ampak kupil bo to zemljišče tisti, očitno, ki želi
               kmetovati, in to je najpomembnejše. Poleg tega je pa večina podjetij takšnih, da
               nimajo v lasti zemljišč, ampak v zakupu.</p>
               <p>In tukaj smo zopet na tem skupnem imenovalcu, ko ugotavljamo, da ni mogoče enakomerno
               obravnavati lastnino in zakup, ločeno, in to je tisto, na kar opozarjamo, in je treba
               zakon tako pripraviti.</p>
            </sp>
            <sp xml:id="SDZ3-Redna-24-2003-03-26.sp56">

               <speaker>PODPREDSEDNIK VALENTIN POHOREC:</speaker>

               <p>Hvala. Mislim, da s tem lahko sklenem razpravo k amandmajem k 1. členu. In odpiram še
               razpravo o 4. členu in amandmaju - ta je brez predmeten, se opravičujem.</p>
               <p>Torej ni drugih amandmajev kot 10 amandmajev k členu 1. Zaključujem razpravo po teh
               amandmajih. O amandmajih bomo v skladu s časovnim potekom seje zbora glasovali ob
               16.25 uri.</p>
               <p>Prekinjam točko dnevnega reda. Sejo nadaljujemo ob 13.10 z 9. točko dnevnega reda.
               Vsem razpravljalcem hvala za vaš prispevek. Ministru in sodelavcem hvala za
               sodelovanje.</p>
               <stage type="time">(Seja je bila prekinjena ob 12.02 uri in se je nadaljevala ob 13.11 uri.)</stage>
            </sp>
            <sp xml:id="SDZ3-Redna-24-2003-03-26.sp57">

               <speaker>PREDSEDNIK BORUT PAHOR:</speaker>

               <p>Vabim kolegice in kolege, da pridejo v veliko razpravno dvorano, ker bomo nadaljevali
               z delom državnega zbora.</p>
               <p>Predlagam, da gremo na <title>9. TOČKO DNEVNEGA REDA - PRVO OBRAVNAVO PREDLOGA ZAKONA O
                  POSPEŠEVANJU ZAPOSLOVANJA INVALIDOV.</title>
               </p>
               <p>Ali lahko pred tem samo omenim, da danes naš poslanski kolega Potrč praznuje rojstni
               dan, okroglo obletnico, in mu čestitamo! Leta sem zamolčal, ker jih uspešno
               skriva.</p>
               <p>Predlog zakona je v obravnavo zboru predložila skupina poslancev s prvopodpisanim
               mag. Janezom Drobničem. V zvezi s tem zakonom je skupina enajstih poslancev s
               prvopodpisanim mag. Andrejem Vizjakom zahtevala, da državni zbor zdaj opravi splošno
               razpravo. Najprej vabim mag. Drobniča kot predlagatelja, da dopolnilno obrazloži
               predlog zakona. Prosim, imate besedo, mag. Drobnič.</p>
            </sp>
            <sp xml:id="SDZ3-Redna-24-2003-03-26.sp58">

               <speaker>MAG. JANEZ DROBNIČ:</speaker>

               <p>Hvala lepa za besedo, gospod predsednik. Lepo pozdravljeni vsi! Tudi z moje strani
               iskrene čestitke k rojstnemu dnevu poslanskega kolega, gospoda Potrča!</p>
               <p>Zakon o pospeševanju zaposlovanja invalidov je vložila skupina poslancev iz različnih
               strank, torej Nove Slovenije, Socialdemokratske stranke in Stranke mladih. Ključni
               razlog za vložitev tega zakona je bil, ker vlada ni pripravila adekvatnega predloga,
               ki bi na primeren način posegel v stanje, ki je nastalo po uvedbi trga dela, ko se
               srečujemo z visoko rastjo brezposelnosti in s togimi ureditvami delovnega razmerja,
               ki dodatno prispevajo k zmanjšanju vključevanja te populacije v delovno sfero oziroma
               zaposlovanje Razlogi za vložitev in za obravnavo so v letošnjem letu še bolj pomembni
               in še bolj resni kot takrat, ko smo vložili. Če pogledate število registriranih
               brezposelnih invalidov, to se je povečalo, mislim, da prek 20 tisoč. Res da so na
               ministrstvu za deloali verjetno tudi na zavodu za zaposlovanje spremenili kriterije,
               kako ga uvrstiti med brezposelne invalide. Zadnjič sem ugotovil, da je kar naenkrat
               veliko padlo. Ampak, kakorkoli že lahko z gotovostjo trdimo, da je teh oseb izredno
               veliko. In, če bi upoštevali dejstvo, da se letno zaposli približno okoli tisoč
               brezposelnih na novo, torej, da se vključi, brez da upoštevamo tistega, ki se
               registrira kot brezposeln, potem si lahko hitro izračunamo, koliko časa bi
               potrebovali, da bi zaposlili vse te osebe. Skratka, po hitrem premisleku vsaj 20 let.
               Na takšen način, seveda, ne moremo urejati tega vprašanja in zato je pobuda
               dobrodošla.</p>
               <p>Letošnje leto je leto invalidov. Z letošnjim letom tudi uveljavljamo nov pokojninski
               zakon, kateri je odvzel določeno pravico, vsaj višina nadomestil se je bistveno
               zmanjšala za čakanje na zaposlitev iz naslova invalidnosti za delovne invalide.
               Zaposlitvene možnosti se zmanjšujejo in zato torej še dodatni razlogi za to.</p>
               <p>Slovenija mora izkoristiti delovni potencial mnogo bolje, kajti drugače sicer bo
               morala se odločiti za uvoz delovne sile, pa potem skrbeti za to kategorijo oseb.
               Mislimo pa, da to ni primeren pristop. Vključevanje invalidov mora biti tudi v
               delovno sfero na način enakost možnosti, <q>"meju strima"</q> in pa integracij kot
               posameznikov. Zakon, ki smo ga vložili vsebuje več temeljnih sklopov, zelo pomembnih,
               ki bi pospešil vključevanje zaposlovanja in zmanjšali brezposelnost. Seveda
               pričakujemo pa tudi ukrepe na drugih področjih, ki bi sinergetsko vplivali na takšne
               cilje in rezultate. Uvajanje postopkov uveljavljenje pravic, uveljavljanja pravic po
               tem zakonu je jasno določen. Tega sedaj ni. Na novo se uveljavlja delovni preizkus.
               Status invalidskih podjetij, verjetno se bomo morali srečati s kakšnim problemom,
               tudi nepravilnostjo v okviri invalidskih podjetij, žali bog. Pospešiti zaposlovanje
               na evropsko primerljiv način s kvotnim sistemom, ki je lepo razdelan in je
               primerljiv, skladen z rešitvami v Evropski uniji, na način tudi izbire za
               delodajalce, da jih ne eksikutira.Nove oblike so vključene, ena nova oblika, ki bi
               bolj odgovarjala posebnim potrebam invalidov, svetovanje in posredovanje pri
               zaposlovanju in mesto inštituta za rehabilitacijo, ki sedaj v tej sedanji ureditvi ni
               jasno opredeljen. Evropa ne pušča stvari kar vnemar. Verjetno ste seznanjeni, da je
               na tem področju bila sprejeta amsterdamska pogodba in vrh v Luksemburgu s svojimi
               dokumenti. Tako imajo posebne ukrepe za tudi za pospeševanje zaposlovanja invalidov.
               Na podlagi teh pogodb, ki sem jih navedel, so sprejeti nacionalni akcijski programi.
               Tudi v Sloveniji je bil sprejet in bi bilo dobro, da ga uresničujemo tudi s pomočjo
               te zakonodaje.</p>
               <p>Če še dovolite zaključno misel. Opravljenih je bilo nekaj raziskav o ekonomskih
               učinkih zaposlovanja invalidov, tudi zdajle v zadnjih dveh letih, ki so jasno
               pokazali, da so ekonomske koristi vključevanja brezposelnih invalidov in invalidov v
               ekonomijo zelo dobrodošle in imajo pozitivni neto učinek. Zato bi se morali za to
               odločiti. Hvala lepa.</p>
            </sp>
            <sp xml:id="SDZ3-Redna-24-2003-03-26.sp59">

               <speaker>PREDSEDNIK BORUT PAHOR:</speaker>

               <p>Hvala lepa predlagatelj, mag. Drobnič. Besedo bom zdaj dal državni sekretarki, Staši
               Baloh Plahutnik z ministrstva za delo, družino in socialne zadeve. Prosim.</p>
            </sp>
            <sp xml:id="SDZ3-Redna-24-2003-03-26.sp60">

               <speaker>STAŠA BALOH PLAHUTNIK:</speaker>

               <p>Hvala. Področje reševanja vprašanj brezposelnosti invalidov je relativno neurejeno in
               na podlagi tega se je vlada lotila tega vprašanja sistemsko. Ugotavljamo, da
               približno deset let govorimo o različnih številkah, o različnih izhodiščih in vlada
               je želela k temu področju pristopiti sistemsko na način, da je najprej
               pripravilaanalizo stanja na tem področju, da v bistvu vemo, o čem govorimo. Skratka,
               da ne govorimo o ocenah, o številu brezposelnih invalidov kar tako, temveč da pridemo
               do številke, ne samo, koliko je brezposelnih invalidov, temveč koliko je invalidov,
               ki so tudisposobni za delo in jih je možno tudi v skladu z evropskimi in svetovnimi
               standardi vključiti ponovno na trg dela.</p>
               <p>Zakon, ki je bil predlagan, rešuje predvsem vprašanja zaposlovanja invalidov, medtem
               ko ministrstvo za delo ocenjuje, da bi moral zakon in zakon, ki ga pripravljamo, bo
               urejal predvsem vprašanja zaposlitvene rehabilitacije invalidov s ciljem njihovega
               enakopravnega vključevanja na trg dela ter bo določil ukrepe in spodbude za njihovo
               zaposlovanje, pristojne organe, izvajanje, financiranje in nadzor nad temi organi. Na
               podlagi tega seveda želimo poudariti, da nekateri že obstoječi zakoni že rešujejo
               vprašanja vključevanja teh oseb na trg dela, to je pa zakon o zaposlovanju in
               zavarovanju za primer brezposelnosti, ki že sedaj ureja vprašanja aktivne politike
               zaposlovanja.</p>
               <p>Drugo, kar je izjemno pomembno, je, da ministrstvo za delo vzporedno s tem zakonom
               pripravlja tudi strategijo izvajanja vprašanj rehabilitacije in zaposlovanja
               invalidov, ki bo celovito in pa sistemsko odgovorila na vprašanje, s katerimi ukrepi
               pa bo Republika Slovenija ta zakon tudi izvajala.</p>
               <p>Gre za to, da je vlada ocenila predloženi zakon, ki ga je predlagala skupina
               poslancev, tako kot je predlagan, in predlaga državnemu zboru, da zaradi tega, ker je
               nepopoln, ureja vprašanja na neprimeren način in pa predvsem ni v skladu z veljavnimi
               svetovnimi in evropskimi priporočili, tako A<gap n="..."/><stage>(nerazumljivo)</stage> kot tudi Evropske
               unije, da državni zakon zakona, ki je predložen, ne sprejme oziroma da ga zavrže.
            </p>
            </sp>
            <sp xml:id="SDZ3-Redna-24-2003-03-26.sp61">

               <speaker>PREDSEDNIK BORUT PAHOR:</speaker>

               <p>Hvala lepa, gospa državna sekretarka. Sedaj bom dal besedo poslanskim skupinam.
               Najprej kolegica Sonja Areh Lavrič v imenu poslanske skupine Slovenske nacionalne
               stranke. Prosim.</p>
            </sp>
            <sp xml:id="SDZ3-Redna-24-2003-03-26.sp62">

               <speaker>SONJA AREH LAVRIČ:</speaker>

               <p>Hvala lepa, gospod predsednik. Spoštovani predstavniki vlade, spoštovane poslanke,
               poslanci! Pred nami je predlog zakona, ki bo omogočil enakopravnost invalidov, kot
               jim je zagotovljeno že v ustavi. Žalostno je, da vlada Republike Slovenije ni
               omenjene materije zakona poslala v obravnavo že prej. Ocenjujemo, da se skozi časovni
               zamik ocenjuje tudi ignoranca vlade Republike Slovenije do dela prebivalcev naše
               države. Glede na pomembnost in občutljivost problematike pričakujemo konstruktivno in
               resno debato, kajti v nasprotnem primeru bodo najbolj prizadeti prav invalidi.
               Invalidi so v naši družbi kategorija, ki ima poleg psihotelesnosomatskih težav žal
               tudi težave neposlušnosti in ignorance izvršilne veje oblasti.</p>
               <p>Brezposelnost invalidov in sistem njihovega zaposlovanja predstavlja specifiko, na
               katero pa žal politika ne najde ali pa, kot se bojimo v SNS, ne želi najti odgovora.
               Danes lahko govorimo o najtežjem položaju invalidov pri iskanju zaposlitve, kar kaže
               predvsem na to, da zakonodaja ne ustreza niti času niti situaciji. Prav tako pa s
               sedanjim sistemom ni zadovoljna nobena stran v sistemu zaposlovanja. Delež
               brezposelnih invalidov je v letu 2002 narasel že na 18%. Število invalidskih podjetij
               se sicer povečuje, žal pa to v praksi ni pokazalo rezultatov v obliki lažjega in
               trajnejšega zaposlovanja te delovne skupine. Za primer naj navedem koroško regijo,
               kjer je zaradi stečaja raznih podjetij brez zaposlitve ostalo 1.300 invalidov. Osebno
               ocenjujem, da bi bilo smiselno poleg omenjenega zakona pristopiti tudi k podzakonskim
               aktom s tega področja. Njihov namen naj bo izključno varstvo ustavno zagotovljenih
               pravic.</p>
               <p>Glede na občutljivost problematike še enkrat pozivam vse prisotne k resni obravnavi
               predloga, tudi kritikov in nasprotnikov zakona, vse to samo z namenom zaščite
               invalidov in njihovega življenja. V poslanski skupini SNS bomo zakon podprli.
               Hvala.</p>
            </sp>
            <sp xml:id="SDZ3-Redna-24-2003-03-26.sp63">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Peter Levič naj bi predstavil stališče poslanske skupine SMS,
               vendar ga ni. Kolega Brenčič pa bo predstavil stališče poslanske skupine SLS.
               Prosim.</p>
            </sp>
            <sp xml:id="SDZ3-Redna-24-2003-03-26.sp64">

               <speaker>STANISLAV BRENČIČ:</speaker>

               <p>Hvala lepa za besedo, gospod predsednik. Ne glede na to, da predstavnika
               predlagatelja ni tu, v poslanski skupini Slovenske ljudske stranke ugotavljamo, da je
               ne glede na to, kdo je predlog zakona pripravil oziroma kdo je njegov predlagatelj,
               predlog zakona o pospeševanju zaposlovanja invalidov kot celota tako v namenu, ki se
               poistoveti v posameznih poglavjih in členih, kakor tudi v obrazložitvi, pripravljen
               dobro.</p>
               <p>Naše mnenje je, da bi bilo v predmetnem zakonu poleg normativnega okvirjanja
               pospeševanja zaposlovanja ali, bolje rečeno, zaposlovanja invalidov, dobro in
               potrebno doreči področje, ki je povezano z usposabljanjem invalidov za zaposlitev. To
               celovitost naj bi zapopadel predlog zakona, ki ga že kar dolgo pripravlja in
               napoveduje vlada oziroma resorno ministrstvo. Sicer ne vemo povsem natanko, kje tiči
               vzrok, da predlog zakona ne stopi v proceduro; najbrž je vsaj delni vzrok iskati v
               finančnih posledicah, ki jih bo ta zakon s seboj prinesel. Ker pa je stanje v
               zaposlovanju invalidov oziroma, bolje rečeno, v ohranjanju zaposlenosti invalidov nič
               kaj rožnato, saj se stopnja brezposelnih invalidov nezadržno veča, in kar je še bolj
               zaskrbljujoče, da se povečuje neohranjanje zaposlenosti že zaposlenih invalidov in se
               s tem povečujejo tudi socialne stiske teh ljudi. Zaradi tega ne bomo v poslanski
               skupini Slovenske ljudske stranke čakali na predlog vladnega zakona, temveč bomo kot
               dobro podlago za nadaljnjo proceduro podprli predlog zakona, o katerem danes tu na
               tem mestu govorimo. Vsekakor pa pričakujemo, da je povsem dobronamerno in potrebno,
               da kvalificirani predlagatelji,seveda v prvi vrsti vlada, pride nasproti zakonu z
               ustreznimi amandmaji, s katerimi bo mogoče vsebino in namen zakona dodelati v drugi
               obravnavi. Če pa se bo predlog kot bolj celovita obravnava tega področja pojavil s
               strani vlade do pričetka obravnave tega predloga, o katerem sedaj govorimo, na
               matičnem delovnem telesu, bomo temu primerno odločali v postopku uvrstitve, oziroma
               pričetku obravnave tega predloga na matičnem delavnem telesu.</p>
               <p>S tem želimo tudi neposredno pospešiti vložitev ustreznejšega, če ta ne bi bil
               ustrezen, predloga zakona za to področje v proceduro. Vsekakor pa mislim, da je v
               nasprotnem primeru potrebno glede na stanje na tem področju obravnavati in dopolniti
               predlog zakona, ki ga kot v imenu predlagateljev zastopa poslanski kolega Drobnič. To
               materijo je potrebno vzeti odgovorno, ne glede na to, kdo je predlagatelj. Če se
               vlada ne strne v potrebi, da se zakon vloži v proceduro, je treba ravnati drugače. To
               je zaveza nas parlamentarcev.</p>
               <p>Še kaj bolj dorečenega bomo morali v takem primeru spregovoriti o predlogu zakona o
               humanitarnih in dobrodelnih organizacijah, ki nam tudi sledi. Hvala lepa.</p>
            </sp>
            <sp xml:id="SDZ3-Redna-24-2003-03-26.sp65">

               <speaker>PREDSEDNIK BORUT PAHOR:</speaker>

               <p>Hvala. Kolega Germič bo predstavil stališče poslanske skupine Liberalne demokracije.
               Prosim, imate besedo.</p>
            </sp>
            <sp xml:id="SDZ3-Redna-24-2003-03-26.sp66">

               <speaker>LJUBO GERMIČ:</speaker>

               <p>Hvala lepa, za besedo. Gospod predsednik, spoštovani predstavniki vlade, spoštovane
               kolegice in kolegi. Tudi v poslanskem krogu LDS se izredno močno zavedamo
               problematike, ki jo predstavlja tudi predlagani zakon, s prvopodpisanim poslancem,
               gospodom Janezom Drobničem. Tudi v okviru stališč, posredovanih pri sprejemanju
               zakonodaje in zakona o invalidski organizaciji, smo jasno povedali, da s sprejetim
               zakonom o invalidski organizaciji ne rešujemo celovito problematike, ampak je bil
               tisti zakon predvsem vezan na tehnično urejanje statusa invalidske organizacije, pri
               čemer smo jasno povedali, da celovito urejanje področja invalidov zahteva seveda
               nadaljevanje aktivnosti, in to čim hitrejših aktivnosti, kjer smo našteli predvsem
               tri zakone: zakon o enakih možnostih, zakon o usposabljanju in zaposlovanju invalidov
               in pa zakon o humanitarnih organizacijah. Tudi prizadevanja, ki jih je tukaj s
               skupino poslancev predstavljajo ta zakon, jemljemo v tej smeri.</p>
               <p>Seveda pa žal v poslanski skupini Liberalne demokracije Slovenije omenjenega zakona
               ne bomo podprli iz naslednjih razlogov. Glavni razlog, zakaj ne bomo podprli tega
               predloga zakona, je v tem, da že veljavni zakon o zaposlovanju in zavarovanju za
               primer brezposelnosti predstavlja dobro zakonsko podlago za zaposlovanje invalidov. V
               skladu z določbami tega zakona predstavljajo invalidi kategorijo, ki prednostno
               upošteva priključitve v številne raznolike ukrepe aktivne politike zaposlovanja, ki
               jo celovito urejajo že veljavni predpisi.</p>
               <p>Drugi bistveni razlog za zavrnitev tega predloga je v tem, da predlog zakona niti
               formalno niti vsebinsko ne sledi intenzivnemu razvoju področja zaposlovanja invalidov
               v svetu in Evropi ter je v neskladju s predpisi, ki urejajo invalidsko varstvo,
               usposabljanje in zaposlovanje urejajo na mednarodni ravni.</p>
               <p>Poleg tega predlog zakona obravnava ozek segment na področju zaposlitvene politike
               invalidov, to je predvsem z vidika izvajalca poklicne rehabilitacije in podobnimi
               institucijami zaposlovanja invalidov, ne pa samim pospeševanjem zaposlovanja
               invalidov.</p>
               <p>Argument predlagatelja, da sedanja zaposlitvena zakonodaja invalidov ni ustrezna in
               da je zato potreben nov zakon, za poslansko skupino v tem primeru ob navedenih
               argumentih ni zadovoljiv. Zato zakona ne bomo podprli. Hkrati pa pričakujemo, tako
               kot smo že jasno povedali pri obravnavi zakona o invalidskih organizacijah, da bo
               ministrstvo za delo, družino in socialne zadeve čim prej, res čim prej, vložilo v
               zakonodajno proceduro zakon o usposabljanju, torej vladni zakon o
               usposabljanjuzaposlovanja invalidov, kjer se bodo upoštevala tista področja, ki sedaj
               niso urejena v drugi že veljavni zakonodaji in predpisih ter bodo temeljila na
               upoštevanju sprejetih mednarodnih dokumentov. Hvala lepa.</p>
            </sp>
            <sp xml:id="SDZ3-Redna-24-2003-03-26.sp67">

               <speaker>PREDSEDNIK BORUT PAHOR:</speaker>

               <p>Tudi vam hvala, kolega Germič. Tako smo slišali stališča poslanskih skupin, ki so jih
               želela predstaviti. Sedaj sledi razprava poslank in poslancev. Kolega Brenčič, želite
               besedo? <stage>(Ne.)</stage> Ne vidim nikogar drugega od tistih, ki so sicer na mojem seznamu. Želi
               vlada dati še kakšno pojasnilo v zvezi s tem? Prosim, gospa državna sekretarka.</p>
            </sp>
            <sp xml:id="SDZ3-Redna-24-2003-03-26.sp68">

               <speaker>STAŠA PLAHUTNIK BALOH:</speaker>

               <p>Hvala. Jaz bi vendarle izkoristila te tri minute, da mogoče bolj podrobno predstavim,
               da zakon o katerem govorimo, je v takšni delovni verziji, da se že pričenja s
               strokovnim usklajevanjem in da vlada po svojem programu predvideva ta zakon vložiti
               verjetno za naslednjo sejo državnega zbora.</p>
               <p>Kot drugo bi pa povedala, da zaključki, ki izhajajo iz delovnega gradiva strategije,
               ki bo spremljala ta zakon, pa seveda zelo jasno opredeljujejo skupine, o katerih
               danes in tudi ta zakon v bodoče govoril. Govorimo namreč o tem, ko govorimo o številu
               invalidov, da praktično je cilj ministrstva za delo na tem področju, da vse tiste
               invalide, ki so tudi delovno sposobni, vključimo v programe, ki na politiki
               zaposlovanja v obsegu, kakršen je bil doslej, in še z večjo intenzivnostjo predvsem v
               tiste programe, ki vodijo do višje stopnje zaposljivosti in da je naša ciljna
               strategija do leta 2006, da praktično vsi tisti invalidi, ki so primerni za trg dela,
               bodo vključeni v programe, tako da bo potem tudi preverjena njihova možnost ponovne
               vključitve na trg dela. Ko govorimo o številu brezposelnih invalidov, ki sicer nimajo
               nekih drugih bonitet in ki so se pripravljeni ponovno vključevati v trg dela, je
               ocena oziroma neka ciljna številka, o kateri govorimo poleg tistih približno 8.000
               oseb, ki so trenutno že vključeni v programe, še dodatnih približno 4.000 oseb, ki
               jih bomo morali v naslednjih letih in tudi ob uveljavitvi tega zakona vključiti v vse
               potrebne programe za ponovno iskanje zaposlitve.</p>
               <p>Drugo, kar je pomembno, pa je, da v tem trenutku nimamo pravne praznine, da imamo
               obstoječi zakon, kot je bilo že omenjeno, zakon o usposabljanju zaposlovanja
               invalidov, ki predvideva ukrepe. Ti ukrepi se tudi izvajajo. Seveda pa je od obsega
               sredstev, za katerega se lahko tudi v okviru proračunskih virov opredelimo, odvisen
               obseg vključitev v posameznem letu.</p>
               <p>To, kar bi želela dodati, pa je, da je problematika vprašanj invalidov tudi eno od
               področij, ki jih pa vključujemo tudi v programske dokumente bodočega črpanja sredstev
               evropskega socialnega sklada. Ravno zaradi tega želimo poudariti, da osnove, ki jo
               pripravlja vlada, tako v smislu zakona kot tudi strategije, so tiste, ki bodo dale
               potem podlage za primerno črpanje teh sredstev. V programskem delu pa se tako ta
               skupina kot tudi ukrepi že vključujejo v enotni programski dokument, ki je sedaj
               znotraj vlade v fazi usklajevanja. Hvala.</p>
            </sp>
            <sp xml:id="SDZ3-Redna-24-2003-03-26.sp69">

               <speaker>PREDSEDNIK BORUT PAHOR:</speaker>

               <p>Hvala, gospa državna sekretarka. Nekaj časa vam je še ostalo na voljo, če bi kdo od
               navzočih želel besedo. Nihče ne želi razpravljati. Temu ni tako. Zaključujem razpravo
               o predlogu zakona o pospeševanju zaposlovanja invalidov. O predlogu sklepa, da je
               predlog zakona primeren za nadaljnjo obravnavo, bomo v skladu s časovnim potekom seje
               odločali danes ob 16.25 uri. Do takrat oziroma do 10. točke dnevnega reda, to je
               predlog za sprejem tehnične razlage 1. člena zakona o parlamentarni preiskavi, ki se
               bo začela ob 14.05 uri, odrejam odmor.</p>
               <stage type="time">(Seja je bila prekinjena ob 13.39 uri in se je nadaljevala ob 14.06 uri.)</stage>
            </sp>
            <sp xml:id="SDZ3-Redna-24-2003-03-26.sp70">

               <speaker>PODPREDSEDNICA IRMA PAVLINIČ KREBS:</speaker>

               <p>Prehajamo na <title>10. TOČKO DNEVNEGA REDA - OBRAVNAVO PREDLOGA ZA SPREJEM AVTENTIČNE
                  RAZLAGE 1. ČLENA ZAKONA O PARLAMENTARNI PREISKAVI.</title>
               </p>
               <p>Predlog za sprejem avtentične razlage 1. člena zakona o parlamentarni preiskavi je v
               obravnavo zboru predložil poslanec Bogomir Zamernik, ki mu dajem besedo za dopolnilno
               obrazložitev predloga. Gospod Zamernik, izvolite.</p>
            </sp>
            <sp xml:id="SDZ3-Redna-24-2003-03-26.sp71">

               <speaker>BOGOMIR (MIRKO) ZAMERNIK:</speaker>

               <p>Hvala lepa, spoštovana gospa podpredsednica. V imenu komisije, ki se ukvarja z vzroki
               in ozadji napada na novinarja Mira Petka, sem vložil predlog za avtentično razlago 1.
               člena zakona o parlamentarni preiskavi.</p>
               <p>Ambicija komisije pri tem ni bila stoodstotno sprejemanje take definicije, ambicija
               je bila, da se odpre razprava o tem, da se bolj jasno definira dikcija nosilca javne
               funkcije - kdo je nosilec javne funkcije. Da ta zadeva ni urejena, nam v svojem
               mnenju pritrjuje tudi služba za zakonodajo državnega zbora, ki v svojemtolmačenju
               pravi takole: <q>"Sicer ugotavljamo, da definicija pojma nosilcev javne funkcije v
               naslovnem členu,"</q> se pravi, v 1. členu zakona o parlamentarni preiskavi, <q>" ni
               natančno podana. V vsebinskem smislu pa se po našem mnenju sklada s pojmom
               'funkcionar, ki je vsekakor lahko le voljena ali imenovana oseba, ki opravlja naloge
               v okviru posameznih oblasti, torej opravlja oblastvene funkcije. Ta pojem je
               opredeljen v zakonu o funkcionarjih v državnih organih, katerega sprejem sega še v
               čas pred sprejemom veljavne slovenske ustave, kar v razmerah nove državne ureditve
               povzroča določene nejasnosti."</q> S temi nejasnostmi se je srečala tudi komisija, zato
               tudi to, kar sem na začetku rekel - želja po tem, da se o tem prične razpravljati in
               da pridemo do definicije, kaj ta javna funkcija je.</p>
               <p>Da smo bili pri tem nekako uspešni z začetkom postopkov, kaže dopis, ki nam ga je na
               zadnji seji komisije vročil minister za notranje zadeve, ki pa za razliko od naše
               zakonodajno-pravne službe zelo jasno in taksativno našteva, kdo bi naj bili po
               njihovem nosilci javnih funkcij.</p>
               <p>Ker mi je ostalo še dovolj časa, mislim, da bi bilo smotrno - ker tega dopisa še
               niste prejeli - da preberem, kdo je po tolmačenju ministrstva za notranje zadeve
               oziroma urada za organizacijo in razvoj uprave nosilec javne funkcije. Takole pravi:
               "Nosilci javnih funkcij so: na državni ravni predsednik republike, predsednik,
               podpredsednik in poslanci državnega zbora, predsednik, podpredsednik in člani
               državnega sveta, predsednik vlade in ministri, predsednik in sodniki ustavnega
               sodišča, predsednik računskega sodišča in njegova namestnika, predsednik vrhovnega
               sodišča, varuh človekovih pravic in njegovi namestniki, predsednik in člani državne
               revizijske komisije, predsednik in člani republiške volilne komisije, pooblaščenec za
               dostop do informacij javnega značaja, državni sekretarji, generalni sekretarji
               državnih organov <stage>(razen ministrstev)</stage> - ne vem, zakaj je to izločeno - svetovalci
               predsednika republike, sodniki, državni tožilci, državni pravobranilci, ministrski
               svetniki po trenutni ureditvi do začetka uporabe zakona o javnih uslužbencih junija
               letos in še predstojniki vladnih služb in predstojniki organov v sestavi
               ministrstev.</p>
               <p>To je dokaj jasen odgovor, kakršnega si je komisija nekako želela pridobiti.
               Vendarle, sklep matičnega odbora, to je odbora za notranjo politiko, gre tudi v
               smeri, kakršno je želela doseči komisija oziroma jaz kot predlagatelj v njenem imenu,
               da se te nejasnosti, ki so bile predstavljene, odpravijo. Hvala lepa za
               pozornost.</p>
            </sp>
            <sp xml:id="SDZ3-Redna-24-2003-03-26.sp72">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Predlog za razlago je obravnaval odbor za notranjo politiko kot matično
               delovno telo. Prosim predsednika odbora Maksimiljana Lavrinca, da predstavi poročilo
               odbora. Gospod Lavrinc, izvolite.</p>
            </sp>
            <sp xml:id="SDZ3-Redna-24-2003-03-26.sp73">

               <speaker>MAKSIMILJAN LAVRINC:</speaker>

               <p>Hvala lepa za besedo. Na odboru je večina članov sledila mnenju zakonodajno-pravne
               službe, ki, če na kratko povzamem, meni, da bi se iz pravnotehničnih, pa tudi
               pravnosistemskih razlogov ta stvar morala urediti z novelo zakona, torej z drugačno
               dikcijo 1.člena, ne pa z razlago. Po diskusiji sodeč volje za tovrstno spremembo je
               dovolj, saj je bilo v razpravi poudarjeno, da bi se za nosilca javne funkcije ne štel
               samo funkcionar, ampak praktično vsakdo, ki ima javna pooblastila in na ta način bi
               zagotovili to, kar je želel predlagatelj avtentične razlage.</p>
               <p>Po končani seji, kjer je bilo, kot sem rekel, splošno mnenje takšno, smo predlagali,
               da se predlog za sprejem avtentične razlage ne sprejme. Sprejeli smo tudi sklep, da
               pozivamo zakonodajno-pravno službo državnega zbora in druge pristojne službe
               državnega zbora, da v roku 60 dni v sodelovanju s strokovnjaki, ki se ukvarjajo s tem
               področjem, pripravijo ustrezno gradivo za spremembo oziroma dopolnitev zakona o
               parlamentarni preiskavi. Hvala.</p>
            </sp>
            <sp xml:id="SDZ3-Redna-24-2003-03-26.sp74">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Vlada ni pooblastila svojih predstavnikov k tej točki in ni prijavljena k
               razpravi, zato sledi predstavitev stališč poslanskih skupin. Priglasili so se gospa
               Majda Zupan, ki je ni, gospod Miran Potrč bo predstavil stališče poslanske
               skupine.</p>
            </sp>
            <sp xml:id="SDZ3-Redna-24-2003-03-26.sp75">

               <speaker>MIRAN POTRČ:</speaker>

               <p>Hvala lepa. Spoštovane kolegice in kolegi! Parlamentarna preiskava je pomembna oblika
               uresničevanja nadzorne vloge državnega zbora, morda celo najpomembnejša. Gotovo pa
               zelo zahtevna. Zato je prav, da je uresničevanje parlamentarne preiskave dovolj
               natančno zakonodajno določeno in da državni zbor parlamentarno preiskavo uporablja
               skrajno skrbno. Glede obojega se v praksi srečujemo s kar precej težavami. Zakon ni
               dovolj natančen, pa tudi njegovo izvajanje opozarja na razkorak med pričakovanji,
               pristojnostmi in dejanskimi možnostmi, kar ustvarja nepotrebne spore glede uporabe te
               pomembne institucije.</p>
               <p>1. člen zakona že sam po sebi močno zamejuje pristojnosti parlamentarne preiskave.
               Pravi, da se opravlja le o zadevah javnega pomena, da se v njej le ugotavlja in
               ocenjuje dejansko stanje in da je to ugotovljeno dejansko stanje podlaga za delovanje
               državnega zbora ali v zakonodajni funkciji ali glede ugotavljanja politične
               odgovornosti nosilcev, vendar javnih funkcij, ali glede drugih odločitev.</p>
               <p>Preiskovalne komisije torej morajo dosledno upoštevati načelo delitve oblasti, ker
               vedno odločajo le o vprašanjih iz pristojnosti državnega zbora. To velja posebej v
               odnosu do izvršilne in pravosodne veje oblasti. Pri slednji je težava posebej takrat,
               kadar se preiskava opravlja istočasno s kazenskim postopkom, ne pa po njegovem
               zaključku. To načelo postavlja preiskovalnim komisijam zato tudi mnogo zavor, ki jih
               ni enostavno sproti reševati. Zato se tudi pogosto zgodi, da se v izvajanju
               parlamentarne preiskave kosajo različni pogledi preiskovalne komisije in pristojnih
               izvršilnih in pravosodnih organov oblasti, kaj lahko kdo in kaj sme kdo storiti.
               Preiskovalne komisije lahko odločajo le o zadevah javnega pomena. O vprašanjih, ki
               zadevajo pravice posameznikov, pravnih in fizičnih oseb, pa glede na vsebino zakona
               le takrat, kadar so vsaj posredno te odločitve povezane z javnimi sredstvi ali pa z
               delovanjem nosilcev javnih funkcij.</p>
               <p>In končno. Ko gre za ugotavljanje in oceno dejanskega stanja, ki je lahko podlaga za
               odločanje državnega zbora o politični odgovornosti, se ta lahko ugotavlja samo glede
               nosilca javne funkcije. Če ne gre za nosilca javne funkcije, to ni mogoče, ko pa gre
               zanj, so sprejete ugotovitve podlaga za ugotavljanje odgovornosti, seveda po
               postopku, ki velja za volitve, imenovanja in rešitve nosilcev javnih funkcij. Vse to
               opravičuje predlog, da se tudi nosilci javnih funkcij čim jasneje opredelijo, ker je
               zdaj v zakonu dana splošna formulacija, ki omogoča različen pogled na to vprašanje.
               Vendar menimo tudi mi, da je boljše, da se to ureja z dopolnitvijo zakona kot z
               obvezno razlago, saj opredelitev pojma tako na splošno, kot je v zakonu dana, najbrž
               postavlja pod vprašanje, kaj bi bilo z obvezno razlago mogoče urediti.</p>
               <p>Zdi se nam, ali prepričani smo, da je državni zbor zainteresiran, da se tudi to in
               druga vprašanja parlamentarne preiskave uredijo čimbolj precizno, da se posebej
               čimbolj precizno uredi tudi vprašanje, kdo je lahko v parlamentarni preiskavi
               preiskovanec, ko gre za nosilce javnih funkcij, saj se moramo zavedati, da v končni
               fazi, ko gre za odločanje odgovornosti ljudi, tudi nosilcev javnih funkcij, tem še
               vedno ostaja sodno varstvo pravic. In mnogo bolje je, da preiskovalne komisije
               delujejo uspešno v okviru svojih jasnih pooblastil in ob jasnem vedenju, kaj v zakonu
               pomeni ena in druga stvar, kot da bi se iskale bližnjice, ki bi na koncu v postopku
               varstva pravic glede posameznikov ne bile potrjene. Zato tudi podpiramo sklep
               matičnega delovnega telesa. Hvala.</p>
            </sp>
            <sp xml:id="SDZ3-Redna-24-2003-03-26.sp76">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Poslanska skupina SLS bi tudi želela, pa jih ni. Stališče poslanske
               skupine Liberalne demokracije Slovenije bo predstavil gospod Anton Anderlič.
               Izvolite.</p>
            </sp>
            <sp xml:id="SDZ3-Redna-24-2003-03-26.sp77">

               <speaker>ANTON ANDERLIČ:</speaker>

               <p>Nesporno je, da je vsem poslancem jasno in blizu in želja, da se preiskovalne
               komisije organizirajo in ustanavljajo takrat, ko zares odpovedo vsa druga sredstva,
               vsi drugi mehanizmi, vse druge poti za ugotavljanje odgovornosti nosilcev javnih
               funkcij pri posameznih dejanjih. Jasno je tudi, dako gre za parlamentarno preiskavo,
               je treba določiti cilj, treba je določiti predmet preiskave, določiti dokazni sklep,
               opredeliti preiskovanca, še pred tem priče in tako naprej. Skozi to je mogoče
               razumeti, da je mnogokrat vprašanje, ali se pod pojmom <q>"javni funkcionar"</q> oziroma
               <q>"voljeni in imenovani funkcionar"</q> vedno razume enako. Mnogi, tudi izmed poslancev in
               poslank, kaj šele javnosti, tega na nek način ne razumejo identično, istovetno, ampak
               vsakdo, ki se pojavi v neki vlogi, ko do določene problematike zavzame svoje
               stališče, je kar naenkrat že uvrščen na ta spisek, na drugi strani pa mnogi niso, pa
               bi morali biti.</p>
               <p>Iz mnenja zakonodajno-pravne službe, ki je obsežno, glede na ozko zastavljeno
               vprašanje <stage>(celo tri strani obsega)</stage>, je nesporno jasno, da v tej državi še marsikaj ni
               razumljeno enako pri vseh, ki se s temi vprašanji ukvarjajo. Zato je bolj normalno in
               logično, da sledimo mnenju odbora za notranjo politiko in da ne sprejmemo tega
               predloga, ki je bil podan, temveč sprejmemo sklep, ki je bil smiselno, po vsebini pa
               še kako prediskutiran v obravnavi delnega poročila ene od parlamentarnih
               preiskovalnih komisij - najbrž gre za zgolj slučajno, pa niti ne nujno, da slučajno,
               za isto komisijo, kajti s tem vprašanjem se srečujejo vse komisije in še, sem
               prepričan, druge mnogo bolj kot ravno ta. Seveda ima tu lahko vsak svoje mnenje. Meni
               se ustvarja vtis, da je tu bil nek določen namen ob ustanovitvi preiskovalne
               komisije. Ko se je med razpravo oziroma obravnavo in delom preiskovalne komisije
               pokazalo, da se po neki poti ne pride ali se ne more priti zelo hitro do rezultatov,
               pa naj bi spreminjali zakonodajo, pa seveda tudi potem najbrž poslovnik in še kaj
               drugega. Mislim pa, da je bolj pomembno, da se dejansko preiskovalne komisije, glede
               na predmet, glede na opredelitev svojega delovanja, usmerijo v delo, ki so si ga
               zadale, in da na drugi strani vsa vprašanja, ki se pojavljajo, razrešujemo v postopku
               za spremembo zakona in poslovnika o delu komisij.</p>
               <p>Zato bomo v poslanski skupini LDS podprli razlago oziroma sklep, ki ga je pripravil
               odbor, ki ne podpira razlage, ki jo je predlagala komisija. Istočasno bomo pa s
               sprejetjem sklepa, ki nalaga zakonodajno-pravni službi, da uredi te stvari v predlogu
               zakona, nadgradili sklep, ki smo ga že podprli pri delnem poročilu te iste
               preiskovalne komisije.</p>
            </sp>
            <sp xml:id="SDZ3-Redna-24-2003-03-26.sp78">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Slišali smo stališča poslanskih skupin. Sledi razprava poslank in
               poslancev. Priglašeni so bili gospa Zupanova, ki je ni, Franci Rokavec tudi ne,
               Maksimiljan Lavrinc ne, Franc Kangler tudi ne. Določen čas za razpravo še ni potekel,
               zato sprašujem, če kdo želi na podlagi prvega odstavka 71. člena poslovnika še
               razpravljati. Bi želel še kdo poleg gospoda Zamernika? Ne, hvala lepa. Gospod
               Zamernik izvolite.</p>
            </sp>
            <sp xml:id="SDZ3-Redna-24-2003-03-26.sp79">

               <speaker>BOGOMIR (MIRKO) ZAMERNIK:</speaker>

               <p>Hvala lepa, gospa podpredsednica. Mislim, da se je tudi naša poslanska skupina
               prijavila za razpravo, ampak dobro toliko časa je še ostalo. Bom samo kratko za
               razjasnitev mogoče kakšne nejasnosti. Kot sem poudaril na začetku, ko najbrž še
               kolega Anderliča ni bilo tu, ni bil namen, da komisija trmasto vztraja pri nečem, kar
               je predlagala oziroma sem predlagal jaz kot predlagatelj.</p>
               <p>Kot sem poudaril, gre za razjasnitev dileme, ki pa so in jih vsi priznavamo in vemo,
               da so. Prebral sem mnenje naše službe za zakonodajo in pa tolmačenja ministrstva, ki
               nista usklajena. Kot je bilo že rečeno s strani nekaterih predgovornikov pred menoj,
               to so dejansko dileme, ki obstajajo. Izključna ambicija predlagatelja je bila to, da
               se to jasno določi. Nobenih teorij zarote ni bilo zadaj, nobenih namenov kakršnekoli
               širitvepristojnosti ali ne vem česa, kar bi se dalo insinuirati mogoče in si
               razlagati, da si hoče komisija prevzeti več pristojnosti. Izključno namen je bil samo
               ta, da se zadeva uredi.</p>
               <p>Zato seveda lahko rečem, da v imenu predlagateljev, ker v bistvu vendarle za tem
               stoji komisija, čeprav sem kot predlagatelj naveden samo jaz, se strinjamo tudi s
               sklepom, ki je bil sprejet na matičnem odboru, da se to uredi z zakonsko dikcijo,
               vendar tako, da bo zadeva popolnoma jasna. Hvala lepa.</p>
            </sp>
            <sp xml:id="SDZ3-Redna-24-2003-03-26.sp80">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Bi želel še kdo razpravljati? <stage>(Ne.)</stage> Potem zaključujem razpravo in vas
               obveščam, da bomo o predlogu sklepa matičnega odbora, da se predlog za sprejem
               navedene avtentične razlage ne sprejme, v skladu s časovnim potekom seje odločali
               danes ob 16.28 uri.</p>
               <p>Prekinjam to točko dnevnega reda in tudi sejo. Nadaljevali jo bomo ob 14.50, ko bomo
               prešli na 11. točko dnevnega reda, to je na obravnavo predloga zaključnega računa
               proračuna Republike Slovenije za leto 2001. Hvala lepa.</p>
               <stage type="time">(Seja je bila prekinjena ob 14.28 uri in se je nadaljevala ob 14.52 uri.)</stage>
            </sp>
            <sp xml:id="SDZ3-Redna-24-2003-03-26.sp81">

               <speaker>PODPREDSEDNIK VALENTIN POHOREC:</speaker>

               <p>Prehajamo na <title>11. TOČKO DNEVNEGA REDA - PREDLOG ZAKLJUČNEGA RAČUNA PRORAČUNA
                  REPUBLIKE SLOVENIJE ZA LETO 2001.</title>
               </p>
               <p>Predlog zaključnega računa proračuna Republike Slovenije za leto 2001 je v obravnavo
               zboru predložila vlada Republike Slovenije. Predstavniki vlade so bili vabljeni na
               sejo.</p>
            </sp>
            <sp xml:id="SDZ3-Redna-24-2003-03-26.sp82">

               <speaker>PREDSEDNIK BORUT PAHOR:</speaker>

               <p>Preden bi prešli na obravnavo predloga, bi rad pojasnil oziroma razčistil eno zadevo,
               da ne bi ostala odprta za čas, ko bomo odločali.</p>
               <p>Na klopi ste prejeli predlog sklepov k predlogu zaključnega računa, ki sta ju vložili
               poslanski skupini SDS in Nove Slovenije. To sem dal zato pred vas, da vidite, za
               kateri dokument gre in da se je o tem lažje pogovarjati. Po poslovniku o tem ni
               dvoma, da takega predloga sklepov ni mogoče dati v razpravo in odločanje. Tu je tudi
               predsednik komisije in sem se z njim pred začetkom te točke pogovarjal.</p>
               <p>Razčistiti moramo tudi vprašanje, ki je povezano s sklepom, ki ga predlaga komisija.
               Če pravilno razumem, je komisija odločala o predlogu, da se poročilo ne sprejme - tri
               proti tri je bilo, kar pomeni, da je komisija sklenila, da se sprejme.</p>
               <p>Tako državni zbor danes, menim, lahko odloča o predlogu, da se zaključni račun
               sprejme. Pravim pa tudi enemu od predlagateljev, kolegu dr. Bajuku, da predloga
               sklepov ni mogoče dati v obravnavo in v odločanje danes, ko bo čas za to. Mislim, da
               je prav, da smo to razčistili dovolj zgodaj, da ne bi bilo kasneje kakšnih zapletov
               pri tem.</p>
               <p>Najprej sprašujem predstavnico vlade, ali želi besedo? Prosim, državna sekretarka.
            </p>
            </sp>
            <sp xml:id="SDZ3-Redna-24-2003-03-26.sp83">

               <speaker>HELENA KAMNAR:</speaker>

               <p>Lepa hvala, gospod predsednik. Spoštovane poslanke in poslanci! Zaključni račun
               proračuna za leto 2001 kaže sledečo sliko.</p>
               <p>Proračunski prihodki so realizirani v skupni višini 1.144 milijard, kar je približno
               16,2% manj, kot je bilo prvotno predvideno v državnem proračunu, ki je bil sprejet v
               državnem zboru. Zaradi tega so bili tudi proračunski odhodki uravnoteženi s
               proračunskimi prihodki na tak način, da je bil dosežen 49,6-milijarden proračunski
               primanjkljaj. To je ravno toliko, kolikor je bilo načrtovano v sprejetem proračunu.
               Razlika nerealiziranih prihodkov se je zgodila predvsem na račun tega, da so
               makroekonomski kazalci v letu 2001 bili nekoliko manj ugodniod tistih, ki so bili
               prvotno predvideni. Proračunski odhodki so bili v veliki meri znižani, tako da niso
               povzročili bremen v naslednjem letu, kljub temu pa je ostalo nekaj neplačanih
               obveznosti, ki so bile potem poplačane iz proračuna za leto 2002.</p>
               <p>Račun finančnih terjatev in naložb se je izšel z 11,9-milijardnim presežkom. Država
               se je za odplačilo zapadlega dolga in za novo zadolžitev za pokrivanje primanjkljaja
               zadolžila v višini 214,6 milijarde, kar je približno 14,9 milijard pod ravnijo, kot
               je bilopredvideno v prvotnem proračunu. Pretežni razlog za nižjo zadolžitev je bil v
               izjemno dobrem upravljanju z javnim dolgom in tudi v tem, da so se tečaji gibali
               nekoliko drugače od prvotno predvidenih.</p>
               <p>Lahko zaključim, da je leto 2001 bilo zaključeno relativno ugodno, zlasti gledano s
               pozicije celotne javnofinančne slike v državi. Če primerjamo to sliko z nekaterimi
               drugimi evropskimi državami, pa morda najprej naredimo primerjavo z nekaterimi
               državami, ki ravno tako drugo leto vstopajo v Evropsko unijo, toso Poljska, Češka in
               Madžarska, smo bili veliko bolj uspešni, vsaj kar se proračunskega primanjkljaja
               tiče. Tam se je gibal v letu 2002 približno v višini 8%.</p>
               <p>Tudi glede primerjave z državami Evropske unije, lahko rečemo, da naš primanjkljaj ni
               bil slabši od tistega, ki so ga izkazovale v povprečju države Evropske unije. Morda
               toliko za začetek. Hvala lepa.</p>
            </sp>
            <sp xml:id="SDZ3-Redna-24-2003-03-26.sp84">

               <speaker>PREDSEDNIK BORUT PAHOR:</speaker>

               <p>Besedo ima predsednik komisije za nadzor proračuna in drugih javnih financ, dr.
               Andrej Bajuk. Prosim.</p>
            </sp>
            <sp xml:id="SDZ3-Redna-24-2003-03-26.sp85">

               <speaker>DR. ANDREJ BAJUK:</speaker>

               <p>Hvala za besedo, gospod predsednik. Komisija za nadzor proračuna in drugih javnih
               financ je ta predlog zaključnega računa obravnavala. Bila je tudi izvedena daljša
               razprava. Ugotovitve in sklepi so bili oblikovani in tudi dani na glasovanje. Sklepi
               niso bilisprejeti, ker je bilo, kot ste že sami omenili, 3:3, in sicer predlog, ki
               sem ga sam oblikoval, tudi s pomočjo kolegov opozicije, da naj državni zbor takšen
               zaključni račun ne sprejme. Na moje eksplicitno vprašanje, če ima kdo kakšen drugačen
               predlog, takšen predlog ni bil podan. Zato, če mi dovolite, se ne strinjam z vašo
               interpretacijo, da je bil drugačen sklep sprejet, ker tudi drugačen sklep ni bil
               oblikovan. In tudi na tisti seji sem sam naznanil, da bomo poslanci opozicije sklepe,
               ki niso bili sprejeti, posredovali državnemu zboru, pa smo tudi danes tako storili.
               Hvala lepa.</p>
            </sp>
            <sp xml:id="SDZ3-Redna-24-2003-03-26.sp86">

               <speaker>PREDSEDNIK BORUT PAHOR:</speaker>

               <p>Hvala lepa. Glede tega vašega zadnjega opozorila bi rad razčistil stvari, to sem že
               prej rekel. Če bi vi dali na glasovanje pozitiven predlog, se pravi predlog, da se
               sprejme, ne glede na to, ali je to vaše osebno stališče ali so posamezna stališča, bi
               bil izid sam po sebi zelo jasen, ne da bi ga bilo potrebno ugotavljati. Vi ste dali
               negativen predlog na glasovanje in rekli ste 3:3. S tem ni bil predlog sprejet. Ker
               niso bili drugi predlogi sklepov pripravljeni po vašem mnenju, zdaj državni zbor
               sklepa komisije nima. Menim, da gre drugače. Dali ste na glasovanje sicer negativen
               sklep, ni bil sprejet, kar pomeni, da je ta sklep sprejet. Mislim, da drugače sploh
               ni mogoče razložiti stvari, kajti tudi če bi dali na glasovanje, recimo, predlog
               sklepa, da se sprejme in ne bi dobil potrebne podpore, bi avtomatično veljalo, da se
               ne sprejme. Prosim, dr. Bajuk, ne bi rad, da bi se potem ta diskusija nadaljevala.
               Samo toliko, da to razčistimo. Samo vam dam izjemoma, izjemoma pravim, besedo, toliko
               da ne bi bilo<gap n="..."/></p>
            </sp>
            <sp xml:id="SDZ3-Redna-24-2003-03-26.sp87">

               <speaker>DR. ANDREJ BAJUK:</speaker>

               <p>Hvala, gospod predsedujoči za vaše razumevanje. Samo ena razlaga. Zavestno sem
               oblikoval negativni sklep, ker drugače po vesti ne morem napraviti. Pričakoval sem
               pa, da drugi, ki imajo drugačno mnenje, bi imeli takšno prisotnost duha, da bi takšen
               sklep oblikovali, pa ga niso. Hvala lepa.</p>
            </sp>
            <sp xml:id="SDZ3-Redna-24-2003-03-26.sp88">

               <speaker>PREDSEDNIK BORUT PAHOR:</speaker>

               <p>Dobro. Državni zbor, menim, da ima vse poslovniške pogoje, da odloči o predlogu, da
               se poročilo sprejme, če bo večina menila drugače, bo to zavrnila, sicer pa bo
               poročilo sprejela. Mislim da so poslovniški pogoji izpolnjeni. Sledi predstavitev
               stališč poslanskih skupin. Kolega Peče ima prvi besedo za poslansko skupino SNS.</p>
            </sp>
            <sp xml:id="SDZ3-Redna-24-2003-03-26.sp89">

               <speaker>SAŠO PEČE:</speaker>

               <p>Spoštovani prisotni. V Nacionalni stranki ocenjujemo, da so vse interpretacije
               posameznih sklepov s strani predsednika, torej vas, gospod Pahor, v sožitju oziroma v
               skladu z željami vlade Republike Slovenije in da vaše tovrstno početje seveda krši
               eno izmed osnovnih ustavnih načel, to je ločenosti med zakonodajno in izvršilno vejo
               oblasti. Ocenjujemo, da s takim početjem seveda ne prinašate ničesar dobrega v
               parlamentarni prostor, celo mu škodujete. Ampak to je vaša legitimna odločitev.
               Poslovnik državnega zbora pa vam za to vašo odločitev daje vso moč. Z naše strani
               lahko dobite le kritiko in upam da ste moje dosedanje besede razumeli kot
               kritiko.</p>
               <p>Dalje bi se pa rad navezal na akt, ki je pred nami in za katerega je, govornica,
               državna sekretarka podala dve osnovni ugotovitvi, in sicer, da je bilo leto 2001
               finančno gledano ugodno. Seveda nam se zdi tako razmišljanje popoln absurd. V
               obstoječem obdobju in z obstoječimi javnimi financami govoriti, da je bilo leto 2001
               ugodno, pomeni, ali da imate ta državni zbor za popolnoma neveden organ v okviru naše
               družbe ali pa seveda da to morate govoriti zaradi stališč in pa vizije vlade
               Republike Slovenije. Ko govorite o javnem dolgu in upravljanju z javnim dolgom,
               povzemam iz vaše uvodne obrazložitve, in upravljanje z javnim dolgom ocenjujete kot
               dobro, moram povedati, da tega mnenja žal v Slovenski nacionalni stranki seveda z
               vami ne moremo deliti. Govoriti, da je obdobje, v katerem je vlada Republike
               Slovenije, ministrstvo za finance, mesečno izdajalo različneoblike obveznic, tako
               obveznice na tujem trgu, kakor domače obveznice, in ko je obveznična vsota prekašala
               vse pojmljive možne zneske, da vi takrat govorite o upravljanju z javnim dolgom kot
               dobrim in ko ste vsakega državljana zadolžili za preko 700 tisočslovenskih tolarjev
               in ta zadolžitev seveda še raste, moram priti do naslednje ugotovite v očeh Slovenske
               nacionalne stranke. To pomeni, da vlada Republike Slovenije govori, da je dobro, če
               se naše državljane zadolžuje. In po novem ste nas začeli primerjati tudi z državami
               kandidatkami za vstop v Evropsko unijo, seveda v pogledih, ki koristijo vam. V
               nacionalni stranki se bojimo, da če boste na vladi ostajali eni in isti ljudje,
               mogoče celo napredovali, kar se je v končni fazi tudi zgodilo z nekdanjim finančnim
               ministrom Tonetom Ropom, ki je danes prišel na vrh oblasti, ne bo Slovenija v
               naslednjih nekaj letih izpolnjevala niti enega konvergenčnega kriterija. Kljub temu,
               da so državljanke in državljani opredelili svojo željo, da se vidijo v Evropski uniji
               in s tem verjetno tudi v enotni denarni politiki, boste ravno zaradi področja javnih
               financ to onemogočili.</p>
               <p>V Nacionalni stranki ocenjujemo, da od vseh petih konvergenčnih kriterijev v tem
               trenutku Slovenija izpolnjuje le še enega, to je tistega, ki govori o stopnji
               brezposelnosti oziroma o stopnji rasti cen. Vsi ostali konvergenčni kriteriji so,
               žal, Sloveniji že ušli. In zakaj? Zaradi tega, ker je dejansko stanje popolnoma
               drugačno od stanja, ki ga prikazujete v svojih lastnih dokumentih. Moje besede
               potrjujete tudi s proračuni in rebalansi proračunov, ko v roku nekaj mesecev
               prikažete državnemu zboru in slovenski javnosti popolnoma nove dokumente, ki
               temeljijo na novih doktrinah in novih ugotovitvah. Ko za celotno stanje področja
               javnih financ, neugodno stanje področja javnih financ, krivite mednarodne faktorje,
               kako so vplivali, predvsem gibanje cen naftnih derivatov, in kasneje v letošnjem
               letu, ko se bomo drugič in tretjič srečali z rebalansom, ko boste ugotovili, da je
               vzrok za kritično stanje v javnihfinancah izključno kriv napad na Irak.</p>
               <p>Te stvari govorim zaradi tega, ker se vsako leto ponavljajo, vedno ob vsakem
               zaključnem računu, ob poročilu, se državni zbor srečuje z enimi in istimi stvarmi.
               Vidimo, da je vlada Republike Slovenije popolnoma nesposobna planirati ali pa
               predvidevati stopnjo prihodkov in stopnjo odhodkov, pa nastopajo bistveni razkoraki.
               In to je napaka, ki jo v Slovenski nacionalni stranki ocenjujemo kot največjo napako
               in kot zavajanje vseh uporabnikov proračuna, najsi bodo v državni obliki ali najsi
               bodo v gospodarski ali osebni obliki. To je neodgovornost vlade Republike Slovenije,
               ker se plan tako razlikuje od realizacije. Pravijo, da posamezni momenti, dogodki
               doma in v tujini lahko vplivajo na določeno razmerje realizacije in pozneje
               koeficienta razmerja, toda ne v tolikšni meri, kot se to dogaja v državi Sloveniji,
               in to skozi vsa pretekla leta, in ocenjujemo, da se bo to dogajalo tudi v
               prihodnosti.</p>
               <p>V končni fazi moje ugotovitve oziroma ugotovitve Slovenske nacionalne stranke - ker
               vem, da jih boste zanikali, tako kot vsako leto, ker vem, kaj bo posledica tega,
               večja finančna netransparentnost in podobno - govori o enakih ugotovitvah, z
               drugačnimi besedami, tudi računsko sodišče, ki je v okviru delovanja vlade Republike
               Slovenije, torej tistega instituta, ki pripravlja predloge za sprejem proračuna, ki
               izvršuje proračun in ki v končni fazi tudi ne samo da razpolaga, ampak tudi
               kontrolira proračun, računsko sodišče je podalo negativno mnenje. Ker je pač
               razvidno, da posamezna ministrstva in vlada v kompletu ne zna razpolagati s
               finančnimi sredstvi. To ni moja ugotovitev, to je ugotovitev računskega sodišča.</p>
               <p>Če bi državni zbor danes ravnal tako kot do sedaj, po svoji ustaljeni praksi, in
               sprejel vse akte, ki mu jih ponujate v sprejem - seveda, za kar imate vse pravice,
               verjetno tudi neko moralno ozadje, saj veste, da vam bodo poslanci iz vaših vrst to
               omogočili - bi se bilo smiselno pred tem vprašati o eni zadevi. Če bo državni zbor
               danes potrdil ta akt, pomeni, da se državni zborpodaja nad vlogo računskega sodišča
               in da ta institucija v naši državi ne pomeni praktično več ničesar.</p>
               <p>Ocenjujemo, da se iz dokumenta, ki smo ga pridobili v obliki Poročevalca, nakazuje
               dejstvo, da vlada Republike Slovenije iz ugotovitev računske sodišča ni povzela
               ničesar novega, da se bo držala starega koncepta, da se bo držala koncepta za
               zamegljevanja javnih financ.</p>
               <p>Ker v Nacionalni stranki ocenjujemo, da je to zelo slabo, da je škodljivo, predvsem
               pa dolgoročno gledano prikazuje neke vrste vsaj na področju javnih financ propad naše
               države, poslanci Slovenske nacionalne stranke ne bomo sodelovali pri sprejemu oziroma
               ne sodelovali, ne bomo podprli predloga, ki je danes pred nami.</p>
               <p>Apeliram tudi, da ostali poslanci, če ne drugega, preberejo poročilo komisije za
               nadzor proračuna Republike Slovenije, poskušajo dojeti smisel njihovega poročila in
               videli bodo, da bistvenih razlik med komisijo za nadzor proračuna, med računskim
               sodiščem in pa med besedami, ki sem jih izrekel, ni, da mogoče le v tej državi, v
               Sloveniji, le ne znate v okviru ministrstva za finance tako dobro razpolagati s
               finančnimi sredstvi, kakor trdite sami zase. Žal pa je v obdobju, ko je bil proračun
               sprejet, v obdobju, ko ste delali plane za velikost prihodkov in odhodkov, vaše
               ministrstvo vodil minister Rop, za katerega smo že nekajkrat povedali, da ocenjujemo,
               da njegove sposobnosti niso ravno na višku. Bojazen je pa toliko večja, kajti vidimo,
               da je ta država začela nagrajevati tistega, ki dela slabo.</p>
               <p>Ker v Nacionalni stranki res ne bi radi, da se ta praksa nadaljuje, ne zaradi tega,
               ker se bojimo, da bo kateri vaš član prišel za stopničko, dve višje - seveda je to
               nevarno za razvoj Slovenije -, ampak predvsem zaradi stanja javnih financ, v
               Slovenski nacionalni stranki predloga zaključnega računa proračuna Republike
               Slovenije za leto 2001 ne bomo podprli. Hvala.</p>
            </sp>
            <sp xml:id="SDZ3-Redna-24-2003-03-26.sp90">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Nove Slovenije - žal gospoda Bajuka ni med
               nami. Stališče poslanske skupine Stranke Mladih Slovenije, gospod Igor Štemberger,
               izvolite.</p>
            </sp>
            <sp xml:id="SDZ3-Redna-24-2003-03-26.sp91">

               <speaker>IGOR ŠTEMBERGER:</speaker>

               <p>Hvala za besedo. Pred nami je predlog zaključnega računa za leto 2001, ki je bil v
               zadnjih 14 mesecih že četrti v seriji zaključnih računov preteklih let. Komisija za
               nadzor proračuna se s tem zaključnim računom za leto 2001 ukvarjala od novembra 2002,
               kar kaže na podroben pregled revizijskega poročila o izkazih in izvršitvi proračuna
               Republike Slovenije za leto 2001, ki ga je pripravilo računsko sodišče in v tako
               imenovanih odzivnih poročilih revidirancev. Razlog podrobnega pregleda je bil v
               podanem negativnem mnenju k izvrševanju proračuna kot s celote strani računskega
               sodišča. Negativno mnenje pa so dobili tudi mnogi revidirani neposredni uporabniki
               proračuna.</p>
               <p>Po oceni računskega sodišča je bilo vseh nepravilnosti kar za oziroma najmanj za 11
               pa pol milijarde tolarjev. Pri tem je seveda treba upoštevati dejstvo, da je pri več
               sto tisočih izplačilih računsko sodišče uspelo pregledati samo 4500 izplačil.
               Nepravilnosti je po našem mnenju odločno preveč. Sprašujemo, kaj kažejo te
               nepravilnosti. Ali kažejo nepoznavanje predpisov, malomarnost ali pa na preveč
               neživljenjsko zakonodajo.</p>
               <p>To so ključna vprašanja, s katerimi se srečujemo pri zaključnih računih, vendar se
               napake pojavijo tako pri skupini prihodkov, nedavčni prihodki, kakor tudi v vseh
               skupinah odhodkov. V proračunu financiranja pa je treba opozoriti na realizacijo
               temeljnih razvojnih programov, ker je računsko sodišče opozorilo na neke vrste
               prekrito zadolževanje. Skratka, še vedno ni opravljen nesistemski pristop do
               izkazovanja proračunske porabe za zadolževanje države po zakonu o zagotavljanju
               sredstev za temeljne razvojne programe.</p>
               <p>Revizijske ugotovitve o pravilnosti izvršitve finančnih načrtov neposrednih
               proračunskih porabnikov pa bi glede na negativna mnenja in na mnenja s predržkom
               lahko strnili v tri večje skupine, in sicer se pojavljajo nepravilnosti pri plačah in
               izdatkih za zaposlene, pri neizpolnjevanju pogojev za razporeditev na delovno mesto
               in pri oddaji javnih naročil. To so tri največje skupine nepravilnosti, čemur bo
               treba nameniti še ogromno pozornosti. O kakršnihkoli sankcijah pa ni bilo veliko
               govora oziroma je večina zadev že zastarala.</p>
               <p>Zaskrbljujoča je tudi ocena poročil o doseženih ciljih in rezultatih v letu 2001 s
               strani računskega sodišča. V tej točki računsko sodišče ugotavlja, da noben
               revidiranec ni v celoti upošteval vseh predpisov, navodil in usmeritev za pripravo
               poročila o doseženih ciljih in rezultatih svojega poslovanja v proračunskem letu
               2001.</p>
               <p>V nadaljevanju računsko sodišče še ugotavlja, da informacije o učinkovitosti in
               gospodarnosti niso zadostne. Prav tako ne, kakšna je bila uspešnost pri doseganju
               ciljev, postavljenih v finančnem načrtu. Seveda se lahko samo sprašujemo, zakaj se in
               kako se definirajo cilji,če se potem v zadostni meri tem ciljem ne sledi oziroma se
               jih ne ocenjuje z vidika uspešnosti in učinkovitosti. Ta brezciljnost nas v Stranki
               mladih Slovenije navdaja s skrbjo.</p>
               <p>Vsebinsko razpravo o zaključnem računu za leto 2001 pa spremlja tudi obsežna
               korespondenca o načinu poročanja. V Stranki mladih Slovenije smo mnenja, da na delo
               vrhovne revizijske institucije ne sme pasti nobena senca dvoma. Da komisija za nadzor
               proračuna in javnih financ postavlja na zatožno klop računsko sodišče, kar za nas ni
               sprejemljivo. Zato bi bilo treba, da se morebitne nesporazume spremeni oziroma se
               nadgradi obstoječa zakonodaja. Dejstvo je, da je bila funkcija parlamentarnega
               nadzora v preteklosti zaradi prioritetnega razvoja zakonodajne funkcije zapostavljena
               in to razpravo bo treba prej ali slej odpreti.</p>
               <p>V Stranki mladih Slovenije podpiramo sklepe, ki žal v komisiji za nadzor proračuna
               niso dobili zadostne podpore. S pravilnostjo poslovanja države kot celote v letu 2001
               pa nikakor nismo zadovoljni.</p>
            </sp>
            <sp xml:id="SDZ3-Redna-24-2003-03-26.sp92">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Slovenske ljudske stranke bo predstavil gospod
               Jurij Malovrh. Izvolite.</p>
            </sp>
            <sp xml:id="SDZ3-Redna-24-2003-03-26.sp93">

               <speaker>JURIJ MALOVRH:</speaker>

               <p>Gospa podpredsednica, hvala lepa za besedo. Slovenska ljudska stranka podpira sprejem
               proračuna za leto 2001 in se tudi strinja z zaključki računskega sodišča glede
               revizije zaključnega računa Republike Slovenije za leto 2001, o katerem je bila
               opravljena revizija.</p>
               <p>Računsko sodišče je prvič tako natančno revidiralo posamezne porabnike proračuna in
               to predstavilo komisiji v takšnem in tolikšnem obsegu. Računsko sodišče in
               revidiranci so odgovorili zadovoljivo na skoraj vsa zastavljena vprašanja oziroma
               dileme oziroma negativna mnenja računskega sodišča. Tako je vlada in računsko sodišče
               tudi prvič tako hitro predstavilo revidirani proračun Republike Slovenije. Spomnimo
               se, da smo ga v preteklih letih sprejemali za tri ali štiri leta za nazaj, sam delam
               v tej komisiji za nadzor proračuna že tretji mandat, zato to lahko z gotovostjo in
               utemeljeno trdim. Zato računsko sodišče zasluži vso pohvalo.</p>
               <p>Ugotovitve računskega sodišča pokažejo tudi temeljitost dela. Naj navedem samo nekaj
               primerov. Ministrstvo za kmetijstvo, gozdarstvo in prehrano, na primer kmet je sredi
               leta oddal kravo v zakol in jo odjavil, ministrstvo pa ni terjalo povrnitve
               subvencije, tu se kaže na eni strani poštenost kmeta, na drugi strani pa natančnost
               računskega sodišča. Ali drugič, na razpis se je prijavilo več ponudnikov. Izbran je
               bil tisti z boljšimi referencami in že poznan, ne pa najugodnejši kajti negativne
               reference pri nas premalo uporabljamo oziroma jih noče nihče posredovati, kajti ne
               morejo biti samo <q>"rekla kazala"</q>, ampak morajo biti negativne reference tudi
               dokazljive. In tu se kaže včasih na neživljenjsko zakonodajo. In to je za proračunske
               porabnike velikokrat tudi precejšnja težava. Še bi lahko našteval.</p>
               <p>Revidiranci so za nas podali zadovoljive odgovore tudi o ukrepih, o sankcijah, o
               odpravi pomanjkljivosti, čeprav vemo, da ima vsak proračunskih uporabnik svoj lastni
               proračunski načrt, ki je posebni del skupnega državnega proračuna. Vsak neposredni
               proračunski uporabnik je odgovoren za vzpostavitev lastnega sistema notranjega
               kontroliranja in notranjega revidiranja kot podlage za pravilno izvrševanje
               proračuna. To je računsko sodiščenaročilo tako posameznim ministrstvom kot tudi
               drugim proračunskim uporabnikom, na primer tudi občinam. Vsak neposredni proračunski
               uporabnik mora na podlagi zakona o računovodstvu, zakona o javnih financah in
               podzakonskih aktov voditi lastno računovodstvo, sestavljati svoj izkaz prihodkov in
               odhodkov ter bilanco stanja in vsak neposredni proračunski uporabnik sam poroča o
               ciljih, dosežkih svojega dela izvrševanja proračuna.</p>
               <p>Za delo svojega ministrstva in s tem za izvajanje proračuna posameznega ministrstva
               so ministri sami neposredno odgovorni državnemu zboru. Zato menimo v Slovenski
               ljudski stranki, da je delo računskega sodišča, komisije in vlade, pravzaprav vlade
               ne, dobro napotilo za nadaljnje delo vlade oziroma posameznih porabnikov v prihodnje,
               zato- kot sem že dejal - Slovenska ljudska stranka podpira sprejem proračuna za leto
               2001. Hvala lepa.</p>
            </sp>
            <sp xml:id="SDZ3-Redna-24-2003-03-26.sp94">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. In stališče poslanske skupine, ki ga bo predstavil mag. Zoran Gračner.
            </p>
            </sp>
            <sp xml:id="SDZ3-Redna-24-2003-03-26.sp95">

               <speaker>MAG. ZORAN GRAČNER:</speaker>

               <p>Hvala za besedo. Spoštovana podpredsednica! Predstavniki vlade in ostali poslanci!
               Dovolite naj vam v imenu Liberalne demokracije predstavim naše stališče do predloga
               zaključnega računa proračuna Republike Slovenije za leto 2001.</p>
               <p>Komisija za nadzor proračuna in drugih javnih financ je obravnavala revizijsko
               poročilo računskega sodišča Republike Slovenije o izkazih in razrešitvi proračuna
               Republike Slovenije za leto 2001 na svoji 18. redni seji, ki je potekala novembra
               2002, in 20. redni seji 19. in 20. februarja letošnjega leta. Računsko sodišče je pri
               uporabnikih javnih sredstev ali revidirancih opravilo prečno revizijo. Podalo je eno
               poročilo vsem. V poročilu so posamezna poglavja ali karkoli jim že rečemo namenjena
               posameznim revidiranim uporabnikom javnih sredstev. Hkrati pa je računsko sodišče
               podalo tudi sklepno mnenje za celoto. Računsko sodišče je tako pri oceni izvrševanja
               državnega proračuna za leto 2001 ugotovilo nekatere nepravilnosti.</p>
               <p>Vlada Republike Slovenije je s ciljem odprave teh nepravilnosti ter uresničitve
               priporočil iz omenjenega poročila računskega sodišča na 168. dopisni seji oktobra
               2002 sprejela šest sklepov. In sicer prvič, da glede na ugotovitve računskega sodišča
               in upoštevaje veljavno zakonodajo ter priporočila iz revizijskega poročila ni treba
               spreminjati predloga zaključnega računa proračuna za leto 2001. V zaključnem računu
               proračuna ni mogoče prikazati prejemkov in izdatkov, za katere je računsko sodišče
               ugotovilo, da so bili podcenjeni oziroma precenjeni, saj niso bili vplačani ali
               izplačani iz proračuna in bi bilo to v nasprotju z računovodskim načelom denarnega
               toka.</p>
               <p>Drugič, da bodo ugotovljene napake, ki zadevajo izkaze proračuna, odpravljene, tu so
               predvsem mišljeni bili razmerje z Banko Slovenijo, ki je bilo v letu 2002 trajno
               pogodbeno urejeno, in razmerje s slovensko razvojno družbo, ki bo urejeno v smislu
               odprave neto principa izkazovanja kupnine.</p>
               <p>Tretjič, da napake o računu financiranja, ki zadeva premalo izkazane prejemke in
               izdatke v primeru upravljanja z državnim dolgom, ni saj že zakon o javnih financah
               ureja evidentiranje transakcij, vezanih na upravljanje z dolgovi države.</p>
               <p>Četrtič, da neposredni uporabniki pripravijo odzivna poročila.</p>
               <p>Petič, da kadrovska služba prouči in pripravi rešitve v zvezi z delavci ministrstev
               in vladnih služb, ki ne izpolnjujejo pogojev za delovna mesta, ki jih zasedajo,
               upoštevajoč dejstvo, da gre za zatečeno stanje in delavce, ki ta mesta zasedajo.</p>
               <p>Šestič, da morajo vsi neposredni uporabniki državnega proračuna preveriti ustreznost
               njihovih notranjih aktov, ki urejajo njihovo finančno poslovodenje, notranje
               kontroliranje, notranje revidiranje, računovodstvo ter oddajo naročil male
               vrednosti.</p>
               <p>Za odpravo nepravilnosti iz revizijskega poročila bo vlada Republike Slovenije
               izvedla tudi druge aktivnosti, kot so na primer spremembe in dopolnitve zakona o
               javnih financah - javnih naročilih, ki bo v delu, ki ureja oddajo naročila, po
               postopku, s pogajanji predpisoval natančnejše in enostavnejše pogoje, ki bodo
               določali, kdaj sme naročnik uporabiti ta postopek, ter poenostavitev postopkov oddaje
               naročila male vrednosti.</p>
               <p>Vlada torej nepravilnosti ni pomedla pod preprogo, kakor je bilo večkrat slišati in
               na tej komisiji omenjeno, ampak se je z njimi soočila in sprejela ukrepe za odpravo
               le-teh. Sprejela je sklepe, s katerimi je naložila revidirancem in drugim organom,
               kaj morajo storiti vse za odpravo odkritih nepravilnosti. Med drugim je naložila
               službi za proračunsko inšpekcijo pri ministrstvu za finance, da pregleda vsa odzivna
               poročila revidirancev še pred oddajo na računsko sodišče. Na podlagi tega so bila
               odzivna poročila posredovana računskemu sodišču, proračunska inšpekcija pa mora
               dodatno pregledati izvajanje ukrepov, ki so jih revidiranci navedli v svojih odzivnih
               poročilih, in ugotovitvi, ali se ukrepi izvajajo in ali so zadostni za odpravo
               ugotovljenih nepravilnosti.</p>
               <p>Torej, če bi zaključil, bi lahko rekel, da ne moremo govoriti, da sistem ne deluje,
               ampak ravno nasprotno: deluje in to dobro, saj če ne bi deloval, se te nepravilnosti
               ne bi pokazale in ne bi bilo teh ukrepov za odpravo nepravilnosti. Seveda je naloga
               vlade, da vse te nepravilnosti uspešno odpravi.</p>
               <p>Iz navedenega sledi, da bomo v poslanski skupini LDS predlog zaključnega računa
               proračuna za leto 2001 podprli, ne bomo pa podprli dodatnih sklepov, ki so jih
               predložile poslanske skupine LDS in Nove Slovenije. Hvala.</p>
            </sp>
            <sp xml:id="SDZ3-Redna-24-2003-03-26.sp96">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Končali smo s predstavitvijo stališč poslanskih skupin. Prehajamo na
               razpravo poslank in poslancev. Gospod Peče bi želel - ga ni med nami, gospod Bajuk -
               tudi ne, gospod Gračner je izrabil čas. Gospod Drobnič - ga ni med nami, dr. Bernika
               tudi ne. Mogoče želi besedo predstavnica vlade? Gospa Kamnar, izvolite.</p>
            </sp>
            <sp xml:id="SDZ3-Redna-24-2003-03-26.sp97">

               <speaker>HELENA KAMNAR:</speaker>

               <p>Če dovolite, povsem na kratko. Res, da gospoda Pečeta ni v dvorani, vendar bi mu
               vseeno rada odgovorila <stage>(morda me kje drugje sliši)</stage>.</p>
               <p>Njegova ocena stanja javnih financ in državnega proračuna ter trditev, da pravzaprav
               govorim neresnice o sliki državnega proračuna - mislim, da če mojim besedam ne
               verjame, lahko pogleda oceno ene od najbolj znanih mednarodnih <q>"rating"</q> agencij, ki
               je ravno na današnji dan poslala oceno <q>"ratinga"</q> Slovenije v tujini. Ta ocena se
               pomembno izboljšuje. Za dolgoročne kredite v tujini se premikamo iz razreda A v
               razred A+, za kratkoročne pa iz A-1 na A1+, kar pomeni veliko izboljšanje. In prvi
               razlog, ki ga navaja, zakaj je ta premik v pozitivno smer, je vzdržnost
               javnofinančnega primanjkljaja v obdobju 1998-2002.</p>
               <p>Če dovolite, samo še par besed na oceno gospoda Vnučca. Strinjam se, da je v
               proračunu še veliko pomanjkljivosti. Skušali smo pojasniti razloge, zakaj je do
               napak, ki niso bile namerne, prihajalo. Res je, da je zakonodaja še neusklajena, da
               je pravzaprav relativno nova na področju javnih financ in da zato rezultatov ne
               moremo pričakovati v kratkem. Prehod na k ciljem naravnan proračun so druge države
               opravile v desetih letih. Za primer navajam Švedsko, Nemčijo, pa veliko drugih držav
               je še zadaj, ki so potrebovale kar dolgo obdobje. In ne dvomim v to, da pri nas ne
               moremo tega dela opraviti v enem letu. Upoštevati morate, da smo prvo leto, ko smo
               proračun delali po novem zakonu o javnih financah, delali proračun za leto 2001. In
               oblikovanje ciljev, izdelava kriterijev za merjenje teh ciljev in potem poročanje o
               uspešnosti, tu preprosto še nismo verzirani in se moramo tudi mi še veliko tega
               naučiti. Ocenjujem pa, da bo vsako leto bolje, in to se kaže tudi v proračunih, pa
               tudi v zaključnih računih, boste videli za leto 2002 in verjetno potem vsako leto
               nekoliko bolje. Tudi stanje glede negativnih mnenj pri ministrstvih ali pa mnenj s
               pridržkom se je v primerjavi z letom 2000 izboljšalo. Hvala lepa.</p>
            </sp>
            <sp xml:id="SDZ3-Redna-24-2003-03-26.sp98">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker je kar nekaj časa še pred nami, sprašujem, ali bi kdo na podlagi 71.
               člena poslovnika želel še razpravljati? Gospod Peče. Še kdo? <stage>(Ne.)</stage> Gospod Peče,
               izvolite.</p>
            </sp>
            <sp xml:id="SDZ3-Redna-24-2003-03-26.sp99">

               <speaker>SAŠO PEČE:</speaker>

               <p>Z veseljem bi rekel <q>"spoštovana predstavnica vlade"</q>, ampak žal tega ne morem reči.
               Govorite o oceni <q>"ratinga"</q> v tujini, kako tujina ocenjuje Slovenijo. Veste, temelji
               za to oceno prihajajo iz tako imenovanih vladnih podatkov, ne iz realnih podatkov. In
               v Slovenski nacionalni stranki ocenjujemo, da je bistvena razlika med obema predvsem
               v izkazovanju realnosti le-teh. In nam v prid govori obstoječe stanje. Torej, vlada
               Republike Slovenije za določene finančne kazalce prikazuje ene standarde, druge pa
               občutimo ljudje v realnosti. In seveda, kar se tiče ocene <q>"ratinga"</q> in obdobja
               1998-2002 v okviru vzdrževanja javnih financ in javnega dolga je treba povedati, da
               je ravno to obdobje oziroma da je za to obdobje značilno, da smo tako imenovane
               domače obveznice zamenjali za evro obveznice. In iz tu ven izhaja ta ocena. Kajti do
               tega leta se je pač Slovenija zadolževala izključno doma oziroma skoraj izključno.
               Pozneje je prišlo do razkoraka med zadolževanjem doma in v tujini. In nikakor se ne
               morem strinjati z vašo oceno, z oceno vlade Republike Slovenije o kvaliteti javnih
               financ v Sloveniji. Kvalitete javnih financ v Sloveniji ni in karkoli boste vi danes
               ali pa vaš pomočnik, ki odkimava govorili.</p>
               <p>Res je verjetno, da morate vi zagovarjati politiko kredibilnosti slovenskih financ,
               ampak te kredibilnosti ni. Slovenske javne finance niso v dobrem položaju. To nam
               izkazujejo vsi proračunski oziroma finančni akti, ki jih obravnava ta državni zbor.
               Če bi nekaj kredibilnosti veljalo, potem se ne bi srečevali letno nekajkrat z
               različnimi rebalansi, potem razmiki med sloji prebivalstva ne bi bili tako izjemno
               veliki kot so. Potem bi tudi slovenske regije imele v imenu razvoja manjše razlike
               med sabo. In pa seveda ne bi bil izključni faktor na inflacijo zgolj to, kar
               govorite, to je delovanje mednarodnega trga. S postopki, kot jih slovenska vlada,
               oziroma z oceno, kot jo podaja slovenska vlada, kot vzrok za stanje javnih financ, za
               slabo stanje, kadar priznavate, da je slabo - ker ponavadi vedno rečete, da je dobro,
               primerjate nas z nekaterimi evropskimi državami samo v tistih segmentih, ki vam
               seveda <q>"pašejo"</q> - ne moremo rešiti tega področja, če ne bomo enkrat v tej državi
               rekli: realnopogledano, stanje je drugačno, kot se ga prikazuje. Tudi Evropa o nas
               govori, da imamo drugačno stanje. In zato sem vam na začetku povedal, da edini od
               konvergenčnih kriterijev, ki jih bo Slovenija izpolnjevala v trenutku, ko se bomo
               hoteli vključiti tudiv monetarno unijo, je kriterij, ki govori o stopnji rasti cen,
               oziroma o inflaciji. Noben drug. Mogoče bo uspelo na področju javnih financ in pa
               slovenskih izdatkov za zmanjševanje brezposelnosti, še na tem področju, kajti dejstvo
               je, da je brezposelnost v naši državi manjša kot v Evropski uniji. Ampak drugih
               argumentov v vaš prid, vašim besedam seveda ni. In kaj je tako težko priznati, da v
               tej državi javne finance pač niso na zavidljivem položaju. In ugotovili smo, da je
               celo druga institucija, tista institucija, na katero naj ne bi politika imela vpliva,
               računsko sodišče, ugotovilo, da so nepravilnosti, da so sistemske napake in da
               dolgoročno to ne nakazuje določenega gospodarskega razvoja. Ampak mislim, da je vse
               to govorjenje v prazno. Mislim, da bo slovenska vlada nadaljevala s svojo tradicijo
               proračuna in javnih financ in za zaključek lahko isto kot prej povem, ne nameravamo
               sodelovati v podpori temu aktu. Iskreno pa upamo - lahko verjamete -, da ni naš
               namen, ni namen Slovenske nacionalne stranke, da bi se prepirali z vami, da bi se
               prepirali s finančnimi ministri, s predsednikom vlade. Naš namen je samo en, da bi
               javne finance v naši državi bile boljše, bile zglednejše in da bi se stanje javnih
               financ odražalo v pozitivni obliki, v višjem standardu in zadovoljstvu naših
               državljanov. Ocenjujem, da bi to morala biti vaša in naša največja skrb. Hvala.</p>
            </sp>
            <sp xml:id="SDZ3-Redna-24-2003-03-26.sp100">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Zaključujem razpravo. Obveščam vas, da bomo o predlogu zaključnega računa
               v skladu s časovnim potekom seje zbora odločali danes ob 16.25 uri. S tem prekinjam
               to točko dnevnega reda. Predstavnici in predstavnikoma vlade se zahvaljujem za
               sodelovanje. Kot sem že povedala, ob 16.25 uri pričenjamo z glasovanji o predlogih
               odločitev današnjega dne. Hvala lepa. Ob 16.25 uri nadaljujemo.</p>
               <stage type="time">(Seja je bila prekinjena ob 15.35 uri in se je nadaljevala ob 16.26 uri.)</stage>
            </sp>
            <sp xml:id="SDZ3-Redna-24-2003-03-26.sp101">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovane poslanke in spoštovani poslanci, predstavniki vlade! Prehajamo na
               glasovanja zbora o predlogih odločitev.</p>
               <p>Nadaljujemo s prekinjeno <title>7. TOČKO DNEVNEGA REDA - OBRAVNAVO PREDLOGA ZAKONA O
                  SPREMEMBAH IN DOPOLNITVAH ZAKONA O KMETIJSKIH ZEMLJIŠČIH, SKRAJŠANI POSTOPEK.</title>
               </p>
               <p>Nadaljujemo z <title>drugo obravnavo,</title> to je z odločanjem o vloženih amandmajih.</p>
               <p>K 1. členu je bilo vloženih deset amandmajev in bomo glasovali po vrstnem redu.</p>
               <p>Najprej odločamo o prvem amandmaju k 1. členu, katerega predlagatelj je poslanska
               skupina Slovenske ljudske stranke. Prosim za pozornost! Glasujemo o prvem amandmaju k
               1. členu. Gospod Kramberger, ste želeli obrazložiti svoj glas? Izvolite, obrazložitev
               glasu, v svojem imenu.</p>
            </sp>
            <sp xml:id="SDZ3-Redna-24-2003-03-26.sp102">

               <speaker>MAG. JANEZ KRAMBERGER:</speaker>

               <p>Hvala lepa, gospa podpredsednica. Povedati želim, da bom podprl prvi amandma.
               Pravzaprav gre tu za tri amandmaje, ki so povezani. Gre za to, da je v samem besedilu
               izpadla kategorija samostojnih podjetnikov. In tu bi prosil kolegice in kolege, če
               lahko amandmaje, ki jih je poslanska skupina Slovenske ljudske stranke predlagala,
               podprete. Hvala lepa.</p>
            </sp>
            <sp xml:id="SDZ3-Redna-24-2003-03-26.sp103">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Nihče več ne želi obrazložiti glasu.</p>
               <p>Prehajamo na glasovanje o prvem amandmaju poslanske skupine SLS k 1. členu.
               Glasujemo. Prvo glasovanje ni bilo uspešno. V dvorani nas je dovolj, lepo prosim za
               pozornost.</p>
               <p>Drugič bomo glasovali o amandmaju poslanske skupine SLS k 1. členu. Glasujemo.
               Navzočih 53, za je glasovalo 38, proti 12.</p>
               <p><stage>(Za je glasovalo 38.)</stage> <stage>(Proti 12.)</stage></p>
               <p>Ugotavljam, da je prvi amandma sprejet.</p>
               <p>Zato bomo opravili še glasovanje o dveh z njim povezanih amandmajih, in sicer
               glasujemo o petem amandmaju iste poslanske skupine, torej Slovenske ljudske stranke,
               k 1. členu, ker je ta povezan z amandmajem, ki smo ga ravnokar sprejeli. Glasujemo.
               Navzočih 54, za je glasovalo 43, proti 9.</p>
               <p><stage>(Za je glasovalo 43.)</stage> <stage>(Proti 9.)</stage></p>
               <p>Ugotavljam, da je amandma pod številko 5 sprejet.</p>
               <p>Odločamo še o povezanem amandmaju iste poslanske skupine pod zaporedno številko 10.
               Glasujemo. Navzočih 55, za je glasovalo 43 poslank in poslancev, proti 7.</p>
               <p><stage>(Za je glasovalo 43.)</stage> <stage>(Proti 7.)</stage></p>
               <p>Ugotavljam, da je tudi ta amandma sprejet.</p>
               <p>Amandma pod zaporedno številko 2, katerega predlagatelj je Združena lista socialnih
               demokratov, je umaknjen, zato prehajamo na glasovanje o amandmaju skupine poslancev s
               prvopodpisano Lidijo Majnik pod zaporedno številko 3 z opombo, da če bo ta sprejet,
               postanejo brezpredmetni amandmaji pod zaporednimi številkami 4, 5 in 6. Se
               opravičujem, 4 in 6. Glasujemo torej o amandmaju<gap n="..."/> Obrazložitev glasu. Najprej
               gospod Sok, potem gospod Kramberger. Gospod Sok, izvolite.</p>
            </sp>
            <sp xml:id="SDZ3-Redna-24-2003-03-26.sp104">

               <speaker>ALOJZ SOK:</speaker>

               <p>Hvala za besedo. Spoštovane poslanke in poslanci! Tega amandmaja ne morem podpreti.
               Torej, v bistvu ustavno sodišče, kar s tiče vrstnega reda predkupnih upravičencev, ni
               o tem odločalo. Ustavno sodišče je celotno poglavje o prometu kmetijskih zemljišč
               odpravilo zaradi drugih razlogov. Vse države članice v Evropski uniji imajo določen
               vrstni red predkupnih upravičencev in v vseh državah je vsekakor tisti, ki zemljo
               obdeluje, kmet, ki je pred ostalimi predkupni upravičenec. Če mi sprejmemo ta amandma
               zagotovimo, da so predkupni upravičenci takoj za solastniki na drugem mestu
               zakupniki. To pa v tem primeru, kot je predlagano, in ob stanju, kakršno je v
               Sloveniji, pomeni, da bodo predkupni upravičenci pri nakupu kmetijskih zemljišč
               kmetijska podjetja, ki jih je prek 100 v Sloveniji. Na takšen način bomo seveda
               omogočili, da bodo kmetijska zemljišča namesto v obdelavo kmetom prešla v lastnino
               kmetijskim podjetjem. To pa vsekakor ni bil namen ustavnega sodišča, ko je
               razveljavilo poglavje o prometu s kmetijskimi zemljišči. Iz tega razloga tega
               amandmaja ne morem podpreti. Hvala lepa.</p>
            </sp>
            <sp xml:id="SDZ3-Redna-24-2003-03-26.sp105">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Kramberger, obrazložitev glasu. Izvolite.</p>
            </sp>
            <sp xml:id="SDZ3-Redna-24-2003-03-26.sp106">

               <speaker>MAG. JANEZ KRAMBERGER:</speaker>

               <p>Hvala lepa, gospa podpredsednica. Sam seveda ne bom podprl tega amandmaja, ki ga je
               vložila skupina poslancev s prvopodpisano kolegico Lidijo Majnik. Namreč, že v sami
               razpravi dopoldan sem poskušal obrazložiti, zakaj to ni dobro. Povedal bi tole, da
               23. člen predloga zakona, ki ga je predlagala vlade, je zelo dobro argumentiran in
               vlada je v celotni njeni proceduri priprave in sprejemanja zakona to potrdila.
               Potrdili smo tudi to na odboru za kmetijstvo. Sicer je tam bila razprava takšna, kot
               je bila, ampak potrdili smo. Do amandmajev se je tudi opredelila vlada. Jaz vseeno
               upam, kolegice in kolegi, da bomo razumeli, da gre tukaj za nacionalni interes in da
               pri nakupu kmetijskih zemljišč moramo ravnati res tankočutno, ker če to sprejmemo,
               potem dejansko lahko pridejo najboljša kmetijska zemljišča v last tujcev. Težko me
               boste prepričali, da temu ni tako. In to najbrž res ni slovenski nacionalni interes,
               čeprav je to že nekako zlajnana fraza, <q>"nacionalni interes"</q>. Tega pravzaprav nima
               nobena evropska država na tak način urejenega. Problem je pa v tem, kar smo tudi
               dopoldne ugotavljali, da ta vrstni red velja za nakup in zakup. Predlagam, kolegice
               in kolegi, da tega amandmaja ne podpremo, naj velja vladni predlog, in potem, tako
               kot smo se tudi pogovarjali, naredimo spremembo zakona za zakup. Hvala lepa.</p>
            </sp>
            <sp xml:id="SDZ3-Redna-24-2003-03-26.sp107">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospod Pukšič. In, če sem pravilno videla, samo da
               povem naprej, gospod Sušnik, gospod Jerovšek in gospa Majnikova. Gospod Pukšič,
               izvolite.</p>
            </sp>
            <sp xml:id="SDZ3-Redna-24-2003-03-26.sp108">

               <speaker>FRANC PUKŠIČ:</speaker>

               <p>Hvala lepa, gospa podpredsednica. Če bi bil ta amandma sprejet, potem bi to pomenilo
               ukinjanje slovenskih kmetij. Dejstvo je, da veliko kmetov danes ima veliko število
               glav živine na hektar, ki je bistveno večje, kot je to po evropskih standardih in kot
               bodo to smeli imeti. Edina možnost je, da pridejo kmetje do zemljišč, in sicer do
               tistih - z območja, s katerega prihajam, je cela Pesniška dolina, v naši občini je
               tega več kot 25% celotnega območja, ki je bilo prej v lasti kombinata, sedaj pa
               delniške družbe Perutnina, in kmetje na ta način v tej naši Pesniški dolini ne bodo
               imeli nobene možnosti, da se razvijajo oziroma da bodo konkurenčni in primerljivi z
               evropskimi kmeti. 3. točka, ki pravi, kmet, katerega zemljišče, ki ga ima v lasti, v
               zakupu ali ga drugače uporablja, meji na zemljišče, ki je naprodaj, je tista, ki jim
               pravzaprav daje to možnost, da bodo prišli do zemljišča. Če pa pride na to mesto
               zakupnik zemljišča, ki pa je v večji meri, torej tisti, ki ga je prej upravljal v
               bivši državi, to so bili kombinati in so imeli tudi možnost pri najemu teh zemljišč.
               Skratka, na ta način in če bo ta amandma sprejet, smo - vsaj z območja, s katerega
               sam prihajam, v Pesniški dolini - pravzaprav ukinili slovenskega kmeta. Zato takšnega
               amandmaja niti jaz niti naša poslanska skupina ne bomo podprli.</p>
            </sp>
            <sp xml:id="SDZ3-Redna-24-2003-03-26.sp109">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospod Sušnik, izvolite.</p>
            </sp>
            <sp xml:id="SDZ3-Redna-24-2003-03-26.sp110">

               <speaker>FRANC SUŠNIK:</speaker>

               <p>Hvala lepa, gospa podpredsednica. Tudi sam odločno nasprotujem temu amandmaju,
               predvsem zaradi enega razloga - ker sem prepričan, da s tem amandmajem neposredno
               spreminjamo cilje kmetijske politike, ki jih je državni zbor opredelil v resoluciji
               iz leta 1993; takrat je državni zbor v resoluciji zapisal, da se kmetijska politika
               in razvoj kmetijstva vidi v družinski kmetiji. Z uveljavitvijo te spremembe v zakonu
               o kmetijskih zemljiščih bi vso stvar obrnili popolnoma na glavo.</p>
               <p>Po drugi strani nasprotujem temu amandmaju tudi zaradi tega, ker posredno črta naš
               poskus, da bi občine uvrstili v spisek predkupnih upravičencev. Razumem argumente
               vlade, ki navaja, da je tako zakon o urejanju prostora kot zakon o ohranjanju narave
               pa zakon o gozdovih zadostna osnova za to, da občine določijo območja in uredijo
               predkupno pravico na posameznih območjih. Vendar je to možno narediti na območju
               celotne občine, na zavarovanih območjih, na gozdovih s posebnim pomenom, nikakor pa
               nobeden izmed teh zakonov ne omogoča uveljaviti predkupne pravice na območju s
               kmetijskimi zemljišči ali izključno s kmetijskimi zemljišči, razen če se to kmetijsko
               zemljišče nahaja v katerem izmed naštetih območij. Namen našega amandmaja, ki bi
               postal brezpredmeten z uveljavitvijo amandmajev skupine poslancev s prvopodpisano
               Lidijo Majnik, pa je, da se tudi občina določi kot predkupni upravičenec, tako kot je
               bilo do sedaj. Veljavni predpisi namreč nikjer ne določajo predkupne pravice občine
               glede kmetijskih zemljišč, zato bilo ustreznoohraniti tako ureditve tudi zaradi tega,
               da bi v občinah lažje razrešili nerešene lastninske zadeve, ki so povezane z
               infrastrukturo na kmetijskih zemljiščih in ki niso rešene. Zato bom glasoval proti
               temu amandmaju. Hvala lepa.</p>
            </sp>
            <sp xml:id="SDZ3-Redna-24-2003-03-26.sp111">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospod Jerovšek, izvolite.</p>
            </sp>
            <sp xml:id="SDZ3-Redna-24-2003-03-26.sp112">

               <speaker>JOŽEF JEROVŠEK:</speaker>

               <p>Hvala lepa. Tudi sam bom glasoval proti temu amandmaju. In se strinjam, da gre
               dolgoročno gledano dejansko za ukinjanje družinske kmetije, možnosti preživetja
               družinske kmetije in za zelo natančno izražene interese kapitalske, lastniške in
               strankarske interese. Predlagatelji se zavedajo, da so v poziciji moči, da
               obvladujejo politiko, politični prostor in si na ta način želijo zagotoviti
               dolgoročne materialne in politične koristi.</p>
               <p>S tem predlogom ste se spustili na nivo, ki je v Ameriki vladal v tistem času, ko so
               prišli evropski priseljenci konkvistadorji, ki so dali Indijance v rezervate. S tem
               izganjate kmeta v rezervat. Spuščate ga na nivo Indijancev in to je seveda vaša
               politika. Moram reči, da nikdar doslej ni bilo prostega natečaja, odprtega natečaja,
               da bi lahko se sploh konkuriralo za zakup kmetijskih zemljišč, ker to izhaja iz nekih
               nedemokratičnih pravic iz teh odnosov, ki so vladali v prejšnjem sistemu in sedaj
               začeti na zakonski osnovi - zagotoviti te materialne in politične pravice. Hvala
               lepa.</p>
            </sp>
            <sp xml:id="SDZ3-Redna-24-2003-03-26.sp113">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospa Majnikova izvolite.</p>
            </sp>
            <sp xml:id="SDZ3-Redna-24-2003-03-26.sp114">

               <speaker>LIDIJA MAJNIK:</speaker>

               <p>Hvala lepa. Če bi večina kolegov, ki sedaj obrazlagajo svoj glas, bila prisotna ob
               obravnavi zakona, bi se lažje se pogovarjali in imeli več argumentov.</p>
               <p>Še enkrat bi poudarila samo glavne stvari, in sicer, da obstaja neposredna povezava
               med vrstnim redom o nakupu in zakupu, da je v Sloveniji 770 tisoč hektarjev
               kmetijskih površin nasproti 35 tisoč hektarjev, ki jih imajo v zakupu kmetijska
               podjetja: da so vsa zemljišča kmetijskih podjetij bila z zakonom o lastninskem
               preoblikovanju podjetjih leta 1993 prenesena na sklad; da je največja lastnica
               kmetijskezemlje država Slovenija in prek nje sklad kmetijskih zemljišč in gozdov -
               hvala za aplavz -; da amandma ne ukinja kmetij, zagotavlja pa socialno varnost 3200
               zaposlenih, ki delajo v kmetijskih podjetjih in jim je že zakon o lastninskem
               preoblikovanju podjetij podelil pravico, da uporabljajo zemljo v zakupu zaradi svoje
               dejavnosti.</p>
               <p>Trdno sem prepričana, da 35 tisoč hektarjev ne more zaokrožiti naših slovenskih
               kmetij, ki jih je 80 tisoč, z lastnino, ki jo ima država, pa bi se to z zemljiško
               politiko dalo zaokrožiti in povečati zemljiško posestno strukturo več kot za 10%, kot
               smo povečali v zadnjih desetih letih.</p>
               <p>Apeliram seveda na vse, da ta amandma podprejo, kajti gre za zaposlene, ki delajo v
               teh podjetij, gre za njihova osnovna sredstva in ne gre za uničevanje slovenskih
               kmetij.</p>
               <p>Še enkrat. Predlagam tako, kot sem v razpravi že predlagala, da podpremo amandma,
               vendar je pa zakon v nekaterih segmentih nedorečen, zato predlagam, da ga na koncu ne
               sprejmemo in čimprej pripravimo novega. Hvala.</p>
            </sp>
            <sp xml:id="SDZ3-Redna-24-2003-03-26.sp115">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospod Rokavec. Izvolite.</p>
            </sp>
            <sp xml:id="SDZ3-Redna-24-2003-03-26.sp116">

               <speaker>FRANCI ROKAVEC:</speaker>

               <p>Hvala za besedo, gospa predsedujoča. Glasoval bom proti temu amandmaju predvsem,
               zaradi tega, ker dejansko tako, kot je povedala že kolegica Majnikova, večina tistih,
               ki se bomo opredeljevali, nekateri res niso prisestvovali dopoldanski debati tukaj v
               državnem zboru.</p>
               <p>Ampak, gospa Majnikova je povedala, da dejansko in to drži, da obstaja neposredna
               povezava med prednostno pravico pri nakupu in zakupu. Ampak pri kmetijskih
               organizacijah poteče prva taka zakupna pogodba čez dve leti pa KŽK Kranj. Se pravi,
               ima zakonodajalec čas, da tudi to poglavje zakupa reši v dveh letih.</p>
               <p>Če je pripravljenost, potem danes podprimo prvotni predlog vlade na tem področju. Če
               pa te pripravljenosti ni, potem bomo z tem amandmajem, če bo izglasovan, omogočili
               dejansko možnost, da preide slovenska zemlja iz slovenskih rok v roke tujcev.
               Zakaj?</p>
               <p>Zato, ker je zakupnik po številko dve v tem amandmaju tudi delniška družba, in drugič
               zato, ker se tudi ukinja dvajsetkilometrski pas kot možnost, ki ga vsaka država lahko
               tudi ureja, pa ne samo kot zaščitni mehanizem, ampak tudi zato, da se lahko kmetija
               na enem logičnem teritoriju, kjer je tudi najbolj lahko učinkovita, razvija.</p>
               <p>Zato dejansko apeliram na poslanke in poslance, da glasujete proti, sam bom glasoval
               proti. Hvala lepa.</p>
            </sp>
            <sp xml:id="SDZ3-Redna-24-2003-03-26.sp117">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Slišali smo obrazložitve glasov. Dovolite samo še sledeče pojasnilo.</p>
               <p>Če bo amandma pod zaporedno številko 3 sprejet, postane tudi že prej izglasovani
               amandma pod zaporedno številko 5, ki je bil delno povezan tudi že s sprejetim
               amandmajem pod 1, brezpredmeten in tudi 4. in 6.</p>
               <p>Glasujemo torej o amandmaju pod zaporedno številko 3. Glasujemo! Navzočih nas je 65,
               za je glasovalo 34, proti 29.</p>
               <p><stage>(Za je glasovalo 34.)</stage> <stage>(Proti 29.)</stage></p>
               <p>Ugotavljam, da je amandma sprejet, da so amandmaji, torej pod štiri, pet in šest
               postali brezpredmetni.</p>
               <p>Lepo prosim za mir v dvorani! Prehajamo na glasovanje o amandmaju, o sedmem
               amandmaju, katerega predlagatelj je poslanska skupina Nove Slovenije. Glasujemo.
               Navzočih nas je 65. Za je glasovalo 24, proti 36.</p>
               <p><stage>(Za je glasovalo 24.)</stage> <stage>(Proti 36.)</stage></p>
               <p>Ugotavljam, da amandma ni bil sprejet.</p>
               <p>Glasujemo o osmem amandmaju istih predlagateljev. Glasujemo. Navzočih nas je 64. Za
               je glasovalo 20, proti 39.</p>
               <p><stage>(Za je glasovalo 20.)</stage> <stage>(Proti 39.)</stage></p>
               <p>Ugotavljam, da amandma ni bil sprejet.</p>
               <p>In še o zadnjem amandmaju istih predlagateljev, torej o devetem amandmaju, amandmaju
               poslanske skupine Nove Slovenije. Glasujemo. Navzočih nas je 63. Za je glasovalo 22,
               proti 36.</p>
               <p><stage>(Za je glasovalo 22.)</stage> <stage>(Proti 36.)</stage></p>
               <p>Ugotavljam, da amandma ni bil sprejet.</p>
               <p>Končali smo z glasovanjem o amandmajih in drugo obravnavo predloga zakona v okviru
               skrajšanega postopka.</p>
               <p>Prehajamo na <title>tretjo obravnavo predloga zakona</title>. Ugotavljam, da je zbor v
               drugi obravnavi sprejel amandmaje k 1. členu dopolnjenega predloga. Sprašujem
               kvalificirane predlagatelje, ali nameravajo k temu členu vložiti amandmaje. Gospod
               Podobnik, izvolite.</p>
            </sp>
            <sp xml:id="SDZ3-Redna-24-2003-03-26.sp118">

               <speaker>JANEZ PODOBNIK:</speaker>

               <p>Hvala, gospa podpredsednica. Ker je državni zbor z večinsko odločitvijo že po
               sprejetih treh amandmajih z neko kasnejšo odločitvijo, kot se reče s slovensko besedo
               <q>"skenslal"</q> rešitev, kot jo je velika večina podprla, bi prosili za odmor, da bomo
               lahko v miru v poslanski skupini pripravili amandmaje. In to nazaj vrnili v zakon.
            </p>
            </sp>
            <sp xml:id="SDZ3-Redna-24-2003-03-26.sp119">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Če dovolite. Odrejam seveda odmor, ne odmor, ta trenutek prekinjam to
               točko dnevnega reda in ko bodo pripravljeni amandmaji za tretjo obravnavo, bomo
               nadaljevali z obravnavo sedaj prekinjene 7. točke dnevnega reda. Gospod Podobnik,
               skrajšani postopek je in takrat opravimo obravnave na isti seji državnega zbora.
               Lahko jutri na koncu seje. Lahko danes. Danes. Prav, prav.</p>
            </sp>
            <sp xml:id="SDZ3-Redna-24-2003-03-26.sp120">

               <speaker>JANEZ PODOBNIK:</speaker>

               <p>Mi bomo sedaj, kljub temu da poteka glasovanje, takoj poskušali pripraviti
               amandmaje.</p>
            </sp>
            <sp xml:id="SDZ3-Redna-24-2003-03-26.sp121">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa, ko bodo seveda na mizi, bomo opravili tudi tretjo obravnavo v skladu s
               poslovnikom in opravili najprej razpravo o amandmajih. Prekinjam torej to točko, 7.
               točko dnevnega reda.</p>
               <p>In nadaljujemo s prekinjeno <title>9. TOČKO DNEVNEGA REDA - PRVA OBRAVNAVA PREDLOGA
                  ZAKONA O POSPEŠEVANJU ZAPOSLOVANJA INVALIDOV.</title> Prehajamo na odločanje o
               naslednjem predlogu sklepa: <q>"Predlog zakona o pospeševanju zaposlovanja invalidov,
               prva obravnava, je primeren za nadaljnjo obravnavo."</q> Samo trenutek. Gospod Brenčič,
               obrazložitev glasu. Izvolite.</p>
            </sp>
            <sp xml:id="SDZ3-Redna-24-2003-03-26.sp122">

               <speaker>STANISLAV BRENČIČ:</speaker>

               <p>Hvala lepa za besedo, gospa podpredsednica. Ko smo opravili razpravo za naslov
               poslanskih skupin na predlog tega sklepa, sem povedal, iz katerih razlogov bo naša
               poslanska skupina predlog zakona podprla. To pa predvsem zato, ker je področje, ki ga
               hočemo urediti s tem zakonom, tudi nujno potrebno normativno v okviru dalje urediti.
               Vlada vse predolgo prihajas celovitostjo ureditve tega področja, z vsebinsko bogatim
               zakonom, stanje se pa poslabšuje. Prav v izogib tega stanja sem želel, da bi ta
               predlog zakona, katerega prvopodpisani je gospod Drobnič, lahko tudi v fazi
               nadaljnjega sprejemanja nadgradili, v prvi vrsti z amandmaji vlade, ki je tudi
               dolžna, če noben drug, pristopiti k celovitosti ureditve področja v skladu s časom,
               ki ga živimo. V tem vmesnem času pa sem dokončno dobil predlog celovitega zakona, ki
               je v dokončni obliki, s strani vlade in vplačujetudi področje tako rehabilitacije kot
               usposabljanja, na kar sem opozoril pri osnovnem predlogu zakona mag. Drobniča.</p>
               <p>Glede na to vsebino ugotavljam, da je praktično tako konceptualno kot nomotehnično
               nemogoče adaptirati, po domače povedano predlog tega zakona z vladnim amandmajem, če
               želimo temu kontekstu slediti. Zato upam, da bo vlada bila dovolj resna na tem
               področju in predlog zakona kot celovito rešitev tu v najkrajšem času dalo v
               proceduro. Zato bo poslanska skupina zakon oziroma sklep zavrnila. Hvala lepa.</p>
            </sp>
            <sp xml:id="SDZ3-Redna-24-2003-03-26.sp123">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu po vrstnem redu, samo da povem: gospod Drobnič, gospod
               Vizjak in gospod Peče. Najprej gospod Drobnič. Izvolite.</p>
            </sp>
            <sp xml:id="SDZ3-Redna-24-2003-03-26.sp124">

               <speaker>MAG. JANEZ DROBNIČ:</speaker>

               <p>Hvala lepa za besedo. Čisto kratko obrazložitev glasu. Kot veste, kolegice in kolegi,
               je letošnje leto invalidov. Brezposelnost je strahovito narasla, zmanjšujejo se
               možnosti zaposlovanja, politika je kompletno neprimerna. Vlada, tudi že prejšnja,
               tudi Drnovškova in Ropova, obljublja zakon od leta 1996. Tega zakona še ni. S skupino
               poslancev sem ga vložil pred enim letom. V tem letu je vlada obljubljala, da bo
               prinesla zakon. Naredila ni nič. Tisto, kar je gospod Brenčič tam poslušal, še niti
               ni usklajeno med strokovnimi sodelavci, toliko vam povem. Pa še nekaj bom povedal.
               Poklicna rehabilitacija je drugi pojem za usposabljanje. In poglavje o usposabljanju
               invalidov je v mojem predlogu zakona lepo in dobro napisano po principu pravic, ne po
               principu aktivne politike zaposlovanja, ali je da ali ne, ker se takrat izvaja samo
               na tak način.</p>
               <p>Torej, vlada je padla na izpitu in jaz ji ne verjamem, da bo kaj predložila, tako kot
               s humanitarnimi organizacijami. Čakam eno leto in ne predloži ničesar. Zato je
               nerazsodno in nerazumno, zakaj bi glasovali proti. Če bi vlada predložila zakon, bi
               bilo to smiselno, da ga zavračate. Ker pa ne veste, ali ga bo morda v naslednjih 20
               letih predložila, ne veste. Torej je neprimeren sklep in vas opozarjam na posledice.
               Vendar pa, ker pričakujem, da boste v skladu s partijsko disciplino to naredili brez
               resnega razmisleka, tako kot komentarji s strani LDS-a glede zakona. To ste prebrali
               nekje drugje, od nekih šarlatanov, a veste, da ni usklajen z Evropsko unijo. Toliko
               vam povem, da v skladu s selektivnim pristopom našega sodelovanja ponujam vladi to
               pomoč pri izdelavi zakona, v skladu s temi našimi selektivnimi ukrepi. Glasoval bom
               za predložen sklep. Hvala lepa.</p>
            </sp>
            <sp xml:id="SDZ3-Redna-24-2003-03-26.sp125">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospod Barovič, izvolite.</p>
            </sp>
            <sp xml:id="SDZ3-Redna-24-2003-03-26.sp126">

               <speaker>BOGDAN BAROVIČ:</speaker>

               <p>Hvala, spoštovana gospa podpredsednica. Spoštovane kolegice in kolegi! Sam ne vidim
               razloga, zakaj tega v prvem branju ne bi sprejeli. Čisto enostavno je, čeprav
               predvideva zakon tri načine zaposlovanja invalidov - oziroma predlagani zakon - in
               tudi natančno določa, da delodajalci, ki ne bodo zaposlovali predpisanega števila
               invalidov, bodo morali plačati prispevek za zaposlovanje invalidov v višini 30%
               minimalne plače za vsakega invalida. Sam v tem ne vidim nič slabega. Veliko slabšo
               situacijo vidim ta trenutek v tem, kako mnogi delodajalci izkoriščajo trenutno
               stanje, ko na takšen ali drugačen način oblikujejo invalidska podjetja samo zato, da
               <q>"pridejo skozi"</q> - v narekovajih rečeno, seveda - na takšen ali drugačen način, z
               refundacijo sredstev, subvencioniranjem sredstev, pravzaprav izkoriščajo to strukturo
               ljudi. In res je žalostno, da vlada toliko časa ni prišla s predlogom zakona na plan.
               In če je že in če smo ga vsaj površno prebrali ob obilici vseh zakonov, se mi zdi, da
               je zakon dober in da je v prvi obravnavi seveda vsekakor primeren za sprejem. Hvala
               lepa.</p>
            </sp>
            <sp xml:id="SDZ3-Redna-24-2003-03-26.sp127">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Slišali smo obrazložitve glasov.</p>
               <p>Prehajamo na odločanje o predlogu sklepa: <q>"Predlog zakona o pospeševanju zaposlovanja
               invalidov, prva obravnava, je primeren za nadaljnjo obravnavo."</q> Glasujemo. Navzočih
               64, za je glasovalo 23, proti 37.</p>
               <p><stage>(Za je glasovalo 23.)</stage> <stage>(Proti 37.)</stage></p>
               <p>Ugotavljam, da zbor predlaganega sklepa ni sprejel, zato je zakonodajni postopek o
               predlogu zakona končan.</p>
               <p>S tem zaključujem to točko dnevnega reda.</p>
               <p>Nadaljujemo s prekinjeno <title>10. TOČKO DNEVNEGA REDA - OBRAVNAVO PREDLOGA ZA SPREJEM
                  AVTENTIČNE RAZLAGE 1. ČLENA ZAKONA O PARLAMENTARNI PREISKAVI.</title>
               </p>
               <p>Prehajamo na odločanje o predlogu sklepa matičnega delovnega telesa, ki se glasi:
               <q>"Predloga za sprejem avtentične razlage 1. člena zakona o parlamentarni preiskavi se
               ne sprejme."</q> Glasujemo. Navzočih 63, za je glasovalo 40, proti 18.</p>
               <p><stage>(Za je glasovalo 40.)</stage> <stage>(Proti 18.)</stage></p>
               <p>Ugotavljam, da je zbor predlagani sklep sprejel, zato je postopek obravnave
               avtentične razlage končan.</p>
               <p>S tem zaključujem to točko dnevnega reda.</p>
               <p>Nadaljujemo s prekinjeno <title>11. TOČKO DNEVNEGA REDA - OBRAVNAVO PREDLOGA ZAKLJUČNEGA
                  RAČUNA PRORAČUNA REPUBLIKE SLOVENIJE ZA LETO 2001.</title> Prehajamo na odločanje o
               predlogu sklepa, ki se glasi: <q>"Sprejme se zaključni račun proračuna Republike
               Slovenije za leto 2001."</q> Gospod Bajuk, proceduralni predlog. Izvolite.</p>
            </sp>
            <sp xml:id="SDZ3-Redna-24-2003-03-26.sp128">

               <speaker>DR. ANDREJ BAJUK:</speaker>

               <p>Hvala lepa, gospa predsedujoča. V imenu poslanske skupine Nove Slovenije prosim 10
               minut odmora. Prej pa še, če mi lahko obrazložite, od kod ta predlog, prosim. Hvala
               lepa.</p>
            </sp>
            <sp xml:id="SDZ3-Redna-24-2003-03-26.sp129">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Pred odločanjem bom odredila 10 minut odmora. V času razprave, ko je sejo
               vodil predsednik državnega zbora, je s tega mesta pojasnil, da je odbor ko je
               obravnaval poročilo glasoval o predlogu sklepa, ki ste ga podali vi kot predsednik
               odbora - predsednik komisije, se opravičujem -, in sicer ste predlagali, da se
               zaključni račun proračuna Republike Slovenije za leto 2001 ne sprejme. Ko ste
               glasovali o tem vašem predlogu je bil izid glasovanja tri za, tri proti, kar pomeni,
               da ni bilo sprejeto besedilo predloga vašega sklepa, da se ne sprejme zaključnemu
               računu proračuna Republike Slovenije za leto 2001. Poskušam obnavljati razlago
               predsednika državnega zbora s tega mesta. Kar pomeni, da seveda smiselno sledi, da se
               zaradi nesprejema, da se zaključni račun ne sprejme, predlaga državnemu zboru, da se
               zaključni račun proračuna Republike Slovenije za leto 2001 sprejme. Ker tak logični
               zaključek bi predsedujoči oziroma predsednik odbora, ko je vodil, moral oblikovati na
               podlagi ugotovitve rezultata glasovanja na seji komisije. Taka je bila obrazložitev,
               zato se tudi predlog sklepa glasi, da se sprejme zaključni račun proračuna. To vam je
               pojasnil gospod predsednik, pojasnil vam je tudi ravnanje glede predlogov sklepov, ki
               ste jih predlagali. Tako je tudi scenarij pripravljen v tej smeri in o tem bomo na
               tak način tudi glasovali. Izvolite, gospod Bajuk.</p>
            </sp>
            <sp xml:id="SDZ3-Redna-24-2003-03-26.sp130">

               <speaker>DR. ANDREJ BAJUK:</speaker>

               <p>Hvala lepa, gospa predsedujoča. Ponovili ste del razprave, ki smo jo imeli v tej
               dvorani. Niste pa povedali še drugega dela, in sicer, da čeprav je bilo tako
               izglasovano, namreč tri tri, ta predlog, ki sem ga sam oblikoval, da sem takoj po tem
               povabil in vprašal člane komisije, če imajo kakšen drugačen predlog. In noben predlog
               ni bil predložen. Tudi to je del tega. Na vsak način bi pa prosil 10 minut odmora.
               Hvala lepa.</p>
            </sp>
            <sp xml:id="SDZ3-Redna-24-2003-03-26.sp131">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Odrejam 10 minut odmora za posvetovanje pred odločanjem. Ob 17.14 bomo
               opravili glasovanje o predlogu sklepa.</p>
               <stage type="time">(Seja je bila prekinjena ob 17.06 uri in se je nadaljevala ob 17.16 uri.)</stage>
            </sp>
            <sp xml:id="SDZ3-Redna-24-2003-03-26.sp132">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovane poslanke in poslanci! Nadaljujemo z delom. Besedo dajem dr. Bajuku, da bo
               obrazložil. Lepo prosim za mir v dvorani! Hvala lepa. Dr. Bajuk, izvolite.</p>
            </sp>
            <sp xml:id="SDZ3-Redna-24-2003-03-26.sp133">

               <speaker>DR. ANDREJ BAJUK:</speaker>

               <p>Hvala lepa, gospa predsedujoča. Po posvetovanju v naši poslanski skupini in poslanski
               skupini kolegov Socialdemokratske stranke bi predlagali sklep, naj poslovniška
               komisija obrazloži, kaj je smisel v tem primeru drugega odstavka 61. člena našega
               poslovnika, ki pravi, da državni zbor ne more odločati o zadevah, do katerih ni
               zavzelo stališče matično delovno telo, če ni s tem poslovnikom drugače določeno. Mi v
               tem poslovniku ne najdemo takšne določbe. Ocenjujem pa, da je interpretacija drugega
               odstavka 61. člena, ki ga je vodstvo državnega zbora zdaj predstavilo, vprašljiva.
               Zato predlagamo sklep, naj poslovniška komisija to obrazloži. Pred odločanjem,
               seveda. Hvala lepa.</p>
            </sp>
            <sp xml:id="SDZ3-Redna-24-2003-03-26.sp134">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Predsedujoči tolmači poslovnik in odločitve na seji državnega zbora.
               Vedno se lahko pismeno obrnete na poslovniško komisijo, v skladu z določili
               poslovnika. Člen, ki ste ga citirali in naj bi bil razlog, da ne preidemo na
               odločanje o predlogu sklepa, da se sprejme zaključni račun proračuna Republike
               Slovenije za leto 2001, se glasi tako: <q>"Državni zbor ne more odločati o zadevah, do
               katerih ni zavzelo stališča matično delovno telo, če ni s tem poslovnikom drugače
               določeno."</q> V tem trenutku moram sam odločiti, ali je matično delovno telo zavzelo
               stališče do zadeve. Ocenjujem, glede na to, da je matično delovno telo o predlogu
               sklepa, ki ste ga kot predsedujoči oblikovali in se je glasil, da se zaključnega
               računaproračuna Republike Slovenije za leto 2001 ne sprejme, ne samo da ni zavzelo
               stališča, pač pa je o tem predlogu sklepa tudi glasovalo. Glasovalo je z rezultatom
               tri proti tri, kar pomeni, trije za trije proti, kar pomeni, da vaš predlog ni bil
               sprejet, predlog sklepa ni dobil podpore. Tako se je matično delovno telo na podlagi
               rezultata glasovanja odločilo, da predlaga državnemu zboru sklep, <q>"sprejme se
               zaključni račun proračuna"</q>, ker negativnega sklepa, vašega, ki ste ga predlagali, ni
               sprejelo, torej dase zaključnega računa ne sprejme.</p>
               <p>O razlagi predsedujočega na seji državnega zbora ni razprave. <stage>/Posredovanje iz
               klopi./</stage> Dr. Bajuk, takoj vam bom dala besedo za proceduralni predlog z vaše strani
               ali za obrazložitev glasu; polemike o razlagi predsedujočega ni. Izvolite,
               proceduralni predlog, dr. Bajuk.</p>
            </sp>
            <sp xml:id="SDZ3-Redna-24-2003-03-26.sp135">

               <speaker>DR. ANDREJ BAJUK:</speaker>

               <p>Hvala lepa. Polemika bo, prav gotovo bo, in še kako! Ne strinjam se z vašim
               stališčem, da morate o tem odločati - vi ste se tako odločili. In mi se bomo kot
               poslanska skupina tudi odločili. Očitno je, da se je velika koalicija odločila, da bo
               danes o tem glasovala, ne glede na takšne ali drugačne argumente.</p>
               <p>Ko sem vas danes poslušal, določene obrazložitve, moram priznati, da vas v nekem
               smislu občudujem, kako znate stvari na glavo postaviti. Na primer, predstavnik
               Liberalne demokracije je pel hvalospeve slovenski vladi, zato ker je zdaj obljubila,
               da bo predložila državnemu zakon spremembe zakona o javnih naročilih - in jih je
               hvalil! Spoštovane kolegice in kolegi, ali veste, da je ta državni zbor decembra leta
               2001 ta sklep že sprejel in vladi to naročil! A vendar nespoštovanje naših sklepov
               obrnete v hvalospev naši vladi. Očitno, spoštovane kolegice in kolegi velike
               koalicije, odločili ste se, da boste danes glasovali, da je svet štirioglat. Želim
               vam srečno pot! Nova Slovenija proglaša obstrukcijo pri tej točki. Hvala lepa.</p>
            </sp>
            <sp xml:id="SDZ3-Redna-24-2003-03-26.sp136">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Prehajamo torej na odločanje o predlogu sklepa. Obrazložitev glasu,
               gospod Cukjati, izvolite.</p>
            </sp>
            <sp xml:id="SDZ3-Redna-24-2003-03-26.sp137">

               <speaker>FRANCE CUKJATI:</speaker>

               <p>Ni obrazložitev glasu, pač pa napoved obstrukcije. Razlog: v poslovniku povsem jasno
               piše, da mora odbor oziroma komisija najprej zavzeti stališče k določenemu vprašanju.
               Po vaši razlagi ga je zavzela, ker je obravnavala en sklep in ga ni sprejela. Ni pa
               tudi sprejela drugega sklepa, druge variante. In že ob prvem je bilo 3:3 in tudi, če
               bi drugi sklep dala komisija na glasovanje, bi bilo prav tako neodločeno. Nikjer ni
               nobenih, tudi moralnih in ne poslovniških dokazil, da je bilo stališče zavzeto. To
               prvič.</p>
               <p>Drugič, v tem državnem zboru seveda ugotavljamo, da je poslovnik zelo pomanjkljiv.
               Žal. Ustvarja se neka praksa, ki je pisana na škodo opozicije oziroma praksa, ki je
               pisana na škodo vladajoče koalicije. Gospodje, pri takem friziranju poslovnika mi ne
               želimo sodelovati, kajti to je pa skrajno nesramno početje oziroma niti trohice
               etičnega odnosa do skupnih dokumentov, ki bi morali biti ne samo ustava tega
               državnega zbora, ampak resnično pogoj za naše skupno delo. Zato k tej točki
               napovedujemo obstrukcijo poslanske skupine socialdemokratov.</p>
            </sp>
            <sp xml:id="SDZ3-Redna-24-2003-03-26.sp138">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospod Rokavec. Izvolite.</p>
            </sp>
            <sp xml:id="SDZ3-Redna-24-2003-03-26.sp139">

               <speaker>FRANCI ROKAVEC:</speaker>

               <p>Hvala za besedo, gospa predsedujoča. Jaz bom glasoval proti vaši interpretaciji.</p>
            </sp>
            <sp xml:id="SDZ3-Redna-24-2003-03-26.sp140">

               <speaker>PODPREDSEDNICA IRMA PAVLINIČ KREBS:</speaker>

               <p>Ne glasujemo o interpretaciji, ampak glasujemo samo o predlogu sklepa, da se sprejme
               zaključni račun proračuna. Ni več poslovniške možnosti, da govorimo o<gap n="..."/></p>
            </sp>
            <sp xml:id="SDZ3-Redna-24-2003-03-26.sp141">

               <speaker>FRANCI ROKAVEC:</speaker>

               <p>Glasoval bom proti temu sklepu, gospa predsedujoča, ker mislim, da dejansko točka ni
               pripravljena za odločanje na seji državnega zbora. Mi se lahko spomnimo predloga
               dopolnitve in sprememb zakona o varnosti in zdravju pri delu, ko je matično delovno
               telo zavrnilo vse<gap n="..."/></p>
            </sp>
            <sp xml:id="SDZ3-Redna-24-2003-03-26.sp142">

               <speaker>PODPREDSEDNICA IRMA PAVLINIČ KREBS:</speaker>

               <p>Ne dovolim razprave o odločitvi.</p>
            </sp>
            <sp xml:id="SDZ3-Redna-24-2003-03-26.sp143">

               <speaker>FRANCI ROKAVEC:</speaker>

               <p>Ostal je naslov zakona. Ampak, sklep kolegija je bil, da se mora matično delovno telo
               ponovno sestati in jasno opredeliti s sklepom, da se predlog zakona zavrne in da ni
               primerna podlaga za nadaljnjo obravnavo. In prav tako trdim, da če ni bil sprejet
               sklep na matičnem delovnem telesu, da se zaključni račun za leto 2001 ne sprejme, bi
               se moral sprejeti drugačen predlog sklepa, da se sprejme. Zato bom glasoval proti.
               Hvala lepa.</p>
            </sp>
            <sp xml:id="SDZ3-Redna-24-2003-03-26.sp144">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Grošelj, obrazložitev glasu. Izvolite.</p>
            </sp>
            <sp xml:id="SDZ3-Redna-24-2003-03-26.sp145">

               <speaker>LEOPOLD GROŠELJ:</speaker>

               <p>Hvala lepa. Če dovolite, bi obrazložil svoj glas, ker sem tudi član komisije za
               nadzor proračuna in drugih javnih financ. Iz magnetograma bi se lahko zelo dobro
               ugotovilo, kako je bila ta seja tudi vodena. Namreč, najprej je bilo predlagano, da
               se zaključni račun proračuna za leto 2001 ne sprejme in da bomo o drugih sklepih in
               pa stališčih obravnavali na naslednji seji. Jaz sem nasprotoval takšnemu sklepu in
               seveda predlagal ali odložimo obravnavo na naslednjo sejo, skupaj z ugotovitvami in
               pa stališči in z ustreznimi sklepi. Vendar je predsednik komisije, doktor Bajuk,
               vztrajal, da glasujemo na tej seji in seveda član tudi te komisije, gospod Kelemina,
               je potem predlagal, da jaz predlagam tak sklep, kot sem ga predlagal. Vendar
               odgovoril sem, da je zelo hitro ugotovil, da je razmerje 3:3, kar seveda pomeni, če
               bi jaz predlagal, da se sprejme, naj bi bil ta sklep tudi sprejet. Zato je doktor
               Bajuk predlagal ta sklep, kot je bilo tukaj točno citirano, in seveda rezultat je bil
               potem 3:3 in po tem glasovanju je rekel: <q>"Vidim"</q>, poglejmo magnetogram,<q>" da
               predlagani sklep ni bil sprejet in zato tudi zaključujem sejo."</q> In smo šli. Tak način
               delovanja je tudi v tej komisiji.</p>
               <p>Zato, spoštovana podpredsednica, mislim, da je bila vaša interpretacija popolnoma
               pravilna in se tudi strinjam z vašo obrazložitvijo glede določb poslovnika o delu
               tudi komisije in državnega zbora. Hvala.</p>
            </sp>
            <sp xml:id="SDZ3-Redna-24-2003-03-26.sp146">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Še dva sta se priglasila k obrazložitvi glasov, vendar vas lepo prosim,
               da ob obrazložitvi glasu se ne ukvarjate z mojo razlago poslovnika, zato ker to ni
               stvar razprave, ampak je obrazložitev glasu o sklepu, za kaj se nekdo odloča, da se
               sprejme ali - se pravi, da je nekdo za ta sklep ali proti.</p>
               <p>Najprej obrazložitev glasu gospod Peče, potem gospod Gračner. Gospod Peče,
               izvolite.</p>
            </sp>
            <sp xml:id="SDZ3-Redna-24-2003-03-26.sp147">

               <speaker>SAŠO PEČE:</speaker>

               <p>Obrazložitev glasu bi rad izkoristil v dveh namenih, in sicer za zadovoljitev, prvič,
               moje radovednosti glede vsebine in pa smisla sedenja gospoda Matjaža Plevelja tam
               spredaj. Kajti, v Nacionalni stranki se nam vedno dogaja - dovolite mi, prosim -, da
               gospod Plevelj kadarkoli je predstavnik Nacionalne stranke, pogleda stran. Ali je
               vaša vloga, gospod Plevelj, da igrate <q>"vlečeno testo"</q> tam spredaj, ali kaj je vaša
               vloga?</p>
            </sp>
            <sp xml:id="SDZ3-Redna-24-2003-03-26.sp148">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Peče, lepo prosim. Ne kratite svojega časa, obrazložitev svoj glas.</p>
            </sp>
            <sp xml:id="SDZ3-Redna-24-2003-03-26.sp149">

               <speaker>SAŠO PEČE:</speaker>

               <p>Gospa predsedujoča, bodite vsaj enkrat v vsej svoji politični karieri pošteni in fer.
               Dovolite, da tudi ljudje iz opozicije povedo v tem državnem zboru, kar mislijo. In,
               če imamo kritiko. Prav tako prosim Liberalne demokrate, da se umirijo; gospod Jakič,
               vi pa se naučite nekaj olike in govorili boste šele takrat, ko bostedobili besedo.
               Najlepša hvala.</p>
            </sp>
            <sp xml:id="SDZ3-Redna-24-2003-03-26.sp150">

               <speaker>PODPREDSEDNICA IRMA PAVLINIČ KREBS:</speaker>

               <p>Lepo prosim, mir v dvorani.</p>
            </sp>
            <sp xml:id="SDZ3-Redna-24-2003-03-26.sp151">

               <speaker>SAŠO PEČE:</speaker>

               <p>Zaenkrat se pa umirite ali zapustite dvorano. Dalje.</p>
            </sp>
            <sp xml:id="SDZ3-Redna-24-2003-03-26.sp152">

               <speaker>PODPREDSEDNICA IRMA PAVLINIČ KREBS:</speaker>

               <p>Lepo prosim, mir v dvorani, gospod Peče, imate besedo in vaš čas teče za obrazložitev
               glasu. Lepo prosim.</p>
            </sp>
            <sp xml:id="SDZ3-Redna-24-2003-03-26.sp153">

               <speaker>SAŠO PEČE:</speaker>

               <p>Lepo vas prosim, če umirite gospoda Jakiča. Po drugi strani<gap n="..."/></p>
            </sp>
            <sp xml:id="SDZ3-Redna-24-2003-03-26.sp154">

               <speaker>PODPREDSEDNICA IRMA PAVLINIČ KREBS:</speaker>

               <p>Lepo prosim, mir v dvorani.</p>
            </sp>
            <sp xml:id="SDZ3-Redna-24-2003-03-26.sp155">

               <speaker>SAŠO PEČE:</speaker>

               <p>Ste se umirili, gospod Jakič?</p>
            </sp>
            <sp xml:id="SDZ3-Redna-24-2003-03-26.sp156">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Peče, opominjam vas, da ni vaša stvar, da se<gap n="..."/></p>
            </sp>
            <sp xml:id="SDZ3-Redna-24-2003-03-26.sp157">

               <speaker>SAŠO PEČE:</speaker>

               <p>Vaša navada je velikokrat izreči opomin, ampak učinka od tega ni.</p>
               <p>Po drugi strani bi pa rad opozoril, da se v Slovenski nacionalni stranki ne strinjamo
               z vašo razlago, tako kot se ne strinjamo z razlago gospoda Pahorja.</p>
               <p>Ocenjujemo pa, da bi bilo smiselno in pa modro, gospa predsedujoča, če bi v okviru
               tako pomembnega akta, kot je ta v obravnavi, v temu trenutku sejo poskušali ponovno
               prekiniti, najti nek politični konsenz, in ne da bi se ta državni zbor zaradi
               vprašanja, o katerem bomo glasovali, odločal na podlagi oziroma odločal o obstrukciji
               dveh političnih strank. Ravnajte modro, drugače bomo oziroma v vsakem primeru pa bomo
               v Nacionalni stranki glasovali proti sprejetju omenjenega akta.</p>
               <p>Gospod Aurelio Juri, tudi za vas veljajo enaka pravila kot za vse ostale in vas
               prosim, če se umirite. Hvala.</p>
            </sp>
            <sp xml:id="SDZ3-Redna-24-2003-03-26.sp158">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Gračner, obrazložitev glasu. Izvolite.</p>
            </sp>
            <sp xml:id="SDZ3-Redna-24-2003-03-26.sp159">

               <speaker>MAG. ZORAN GRAČNER:</speaker>

               <p>Hvala. Torej, kot sem že prej povedal pri sami obrazložitvi, bom glasoval za predlog
               zaključnega računa. To pa predvsem zaradi tega - poglejte, komisija za nadzor
               proračuna in drugih javnih financ je to temo obravnavala od meseca novembra pa vse do
               sedaj, se pravi, tudi zadnja seje je bila v bistvu v mesecu februarju na to temo
               oziroma še ena je bila kasneje v mesecu marcu. In popolnoma jasno je bilo, se pravi,
               že samo to dejstvo lahko pove, da smo zelo podrobno obravnavali revizijsko poročilo
               računskega sodišča. Tudi vlada je sprejela šest sklepovv zvezi s temi nepravilnostmi
               in tudi predlagala določene spremembe zakonov, da bi odpravljale te nepravilnosti.
               Torej tisti očitek, da bo vlada te nepravilnosti pometla pod prag, nikakor ne drži.
               Še več. Nihče si ne zakriva teh, bom rekel, oči, da niso bile strojene določene
               nepravilnosti pri izvrševanje proračuna. Odkrite so bile in bili so povzeti nekateri
               ukrepi, da do teh nepravilnosti ne bo več prihajalo. Torej, nikakršnega razloga ni,
               da bi glasoval proti zaključnemu računu oziroma nasprotno glasovali bomo oziroma bom
               za ta proračun.</p>
               <p>Kar se tiče pa zapleta okoli tega, ali je smiselno glasovanje za ali ne, je pa
               popolnoma enostavno. Vlada je predlagala državnemu zboru v sprejem, na februarski
               redni seji je dr. Bajuk oziroma predsednik komisije podal predlog <q>"proti"</q>. Ta predlog
               ni bil sprejet. Se pravi, da logična posledica je, da je; na naslednji seji, ki je
               bila pa marca, pa sploh ni bil podan več predlog. Kot predsednik komisije bi vsekakor
               lahko tak predlog podal. Ni ga podal, se pravi, da se vsa ta sprenevedanja okoli tega
               popolnoma brez smiselna. Zato, še enkrat, bomo v naši poslanski skupini glasovali za
               sprejem zaključnega računa. Hvala.</p>
            </sp>
            <sp xml:id="SDZ3-Redna-24-2003-03-26.sp160">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Slišali smo obrazložitve glasov. Prešli bomo na odločanje o predlogu
               sklepa, da se sprejme zaključni račun proračuna Republike Slovenije za leto 2001.
               Glasujemo. Navzočih nas je 46. Za je glasovalo 39, proti 6.</p>
               <p><stage>(Za je glasovalo 39.)</stage> <stage>(Proti 6.)</stage></p>
               <p>Ugotavljam, da je zaključni račun proračuna Republike Slovenije za leto 2001
               sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>8. TOČKO DNEVNEGA REDA</title>, to je na <title>OBRAVNAVO PREDLOGA ZAKONA
                  O POROŠTVIH ZA KREDITE, NAJETE ZA REFINANCIRANJE KREDITOV PODJETIJ
                  ELEKTROGOSPODARSTVA - NUJNI POSTOPEK</title>.</p>
               <p>Predlog zakona je v obravnavo zboru predložila vlada Republike Slovenije. Želi
               predstavnik vlade besedo za dopolnilno obrazložitev predloga zakona? Minister za
               okolje, prostor in energijo mag. Janez Kopač, izvolite.</p>
            </sp>
            <sp xml:id="SDZ3-Redna-24-2003-03-26.sp161">

               <speaker>MAG. JANEZ KOPAČ:</speaker>

               <p>Spoštovana podpredsednica! Spoštovane poslanke in poslanci! Pred vami je predlog
               zakona, ki ste ga v podobni in ne povsem identični vsebini že obravnavali. Takrat je
               bil sicer zavrnjen zaradi nekaterih negotovosti ali pa nepojasnjenih vprašanj po
               mnenju nekaterih v zvezi s prenosom kredita podjetja Nuklearne elektrarne Krško. No,
               vmes je bila ratificirana meddržavna pogodba in predlog zakona seveda predvideva po
               vsebini isto, kot je predvideval takrat. Torej, prenos kreditov za izgradnjo
               Nuklearne elektrarne Krško, na podjetje Eles Gen, ki je postalo solastnik Nuklearne
               elektrarne Krško, in to je predvideno tudi v ratificirani meddržavni pogodbi. Ta
               zakon nujno potrebujemo zato, da bomo otvoritveno bilanco nuklearne elektrarne Krško
               po novem sploh lahko naredili. Sicer pa ga nujno potrebujemo tudi zato, da bi znižali
               stroške plačevanja obresti v nekaterih drugih podjetjih slovenskega
               elektrogospodarstva. Gre za to, da bi zmanjšali stroške, ki so nastali z obrestmi za
               dva kredita, ki ju je najela Termoelektrarna Šoštanj, za dva kredita, ki ju je najela
               Termoelektrarna Trbovlje, in za kredit, ki ga je najel Rudnik Trbovlje-Hrastnik. Kot
               sem rekel že ob razpravi pred približno dvema mesecema, pričakujemo, da bo ta zakon
               prinesel nekje od 150 do 200 milijonov tolarjev prihrankov letno za posamezna
               podjetja slovenskega elektrogospodarstva, zato seveda predlagam, da ga tudi čim prej
               sprejmemo.</p>
               <p>Odbor za infrastrukturo je na podlagi mnenja službe za zakonodajo vložil dva
               redakcijska amandmaja, ki ju tudi podpiramo. Hvala lepa.</p>
            </sp>
            <sp xml:id="SDZ3-Redna-24-2003-03-26.sp162">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Predlog zakona je obravnaval odbor za infrastrukturo in okolje kot
               matično delovno telo. Želi poročevalec odbora besedo? Predsednik odbora, gospod
               Branko Janc, izvolite.</p>
            </sp>
            <sp xml:id="SDZ3-Redna-24-2003-03-26.sp163">

               <speaker>BRANKO JANC:</speaker>

               <p>Hvala za besedo. Odbor za infrastrukturo je obravnaval predlog zakona o poroštvu za
               kredite, najete za refinanciranje kreditov podjetij elektrogospodarstva. Odbor je bil
               seznanjen z mnenjem zakonodajno-pravne službe državnega zbora, v katerem služba
               ugotavlja, da vloga Eles Gen, d.o.o., v sistemu elektrogospodarstva iz predlaganega
               zakonskega besedila ni razvidna. Zato meni, da bi bilo treba besedilo 1. člena
               preurediti tako, da bo prepoznavna vsaj njegova vloga v razmerju do NEK, d.o.o.</p>
               <p>V skladu s 131. členom poslovnika državnega zbora je odbor za infrastrukturo in
               okolje sprejel dva amandmaja, torej amandma na 1. člen, kjer je upoštevano stališče
               zakonodajno-pravne službe, in redakcijski amandma k 6. členu tega zakona. Odbor zakon
               podpira in predlaga tudi državnemu zboru, da ga sprejme.</p>
            </sp>
            <sp xml:id="SDZ3-Redna-24-2003-03-26.sp164">
               <speaker>PODPREDSEDNICA IRMA PAVLINIČ KREBS:</speaker>
               <p>Hvala lepa. Sledi predstavitev stališč poslanskih skupin. Stališče poslanske skupine
               Nove Slovenije naj bi predstavil gospod Mamić, ki pa ga ni. Gospod Barovič, poslanska
               skupina Slovenske nacionalne stranke, izvolite.</p>
            </sp>
            <sp xml:id="SDZ3-Redna-24-2003-03-26.sp165">

               <speaker>BOGDAN BAROVIČ:</speaker>

               <p>Hvala lepa, gospa predsedujoča. Toliko, da bom razjasnil kolegicam in kolegom, za kaj
               danes gre, in seveda s prošnjo, da podprejo predlagani nujni postopek oziroma predlog
               zakona.</p>
               <p>Sicer bi zelo rad, da bi se 6. člen zakona o postopnem zapiranju rudnika
               Trbovlje-Hrastnik in razvojnem prestrukturiranju regije, ki govori, <q>"sredstva za
               izvajanje programa zapiranja rudnika se zagotavljajo iz proračuna Republike Slovenije
               in iz lastnih virov javnega podjetja Rudnika Trbovlje-Hrastnik"</q>, da bi se ta pač
               izvajal, kakor bi se moral. Ker temu ni bilo tako, zaradi takšnih ali drugačnih
               finančnih težav države, je prišlo do tega, da je 1.3. moral rudnik Trbovlje-Hrastnik
               najeti kredit za odplačilo prve glavnice. Seveda je to popolnoma izven konteksta tega
               zakona in s predlogom zakona o poroštvih za kredite, najete za refinanciranje
               kreditov podjetij elektrogospodarstva, bo - tako razumem in verjamem - država pač
               svoj dolg poravnala nekoliko kasneje, kot bi ga morala, zato vse spoštovane kolegice
               in kolegi v tem državnem zboru prosim, da predlog zakona o poroštvih za kredite
               sprejmejo, saj bomo tako lahko normalno nadaljevani s sprejetim zakonom in postopki,
               vezanimi na ta zakon. Hvala lepa.</p>
            </sp>
            <sp xml:id="SDZ3-Redna-24-2003-03-26.sp166">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Slišali smo stališče poslanskih skupin. V drugi obravnavi na dopolnjen
               predlog zakona ni bilo vloženih amandmajev, zato jih tudi ni možno vlagati v tretji
               obravnavi, zato prehajamo na odločanje o zakonu. Glasujemo. Navzočih nas je 53, za je
               glasovalo 47, proti 1.</p>
               <p><stage>(Za je glasovalo 47.)</stage> <stage>(Proti 1.)</stage></p>
               <p>Ugotavljam, da je zakon sprejet. S tem zaključujem to točko dnevnega reda.
               Predstavnikom vlade se za sodelovanje zahvaljujem.</p>
            </sp>
            <sp xml:id="SDZ3-Redna-24-2003-03-26.sp167">

               <speaker>PREDSEDNIK BORUT PAHOR:</speaker>

               <p>Prehajamo na <title>22.B TOČKO DNEVNEGA REDA -</title> to je na obravnavo <title>PREDLOGA
                  SKLEPA O POBUDI SINDIKATA DELAVCEV TRGOVINE SLOVENIJE ZA VLOŽITEV ZAHTEV ZA RAZPIS
                  PREDHODNEGA ZAKONDAJNEGA REFERENDUMA V ZVEZI PREDLOGOM ZAKONA O SPREMEMBAH ZAKONA
                  O TRGOVINI.</title>
               </p>
               <p>Ta predlog sklepa sem v obravnavo zboru predložil. Predlog sklepa je obravnaval odbor
               za gospodarstvo. Želi predsednik ali poročevalec besedo? <stage>(Ne.)</stage> Sprašujem ali želijo
               besedo predstavniki vlade? Potem bodo sedaj na vrsti stališča poslanskih skupin.
               Kolega Barovič v imenu poslanske skupine Slovenske nacionalne stranke.</p>
            </sp>
            <sp xml:id="SDZ3-Redna-24-2003-03-26.sp168">

               <speaker>BOGDAN BAROVIČ:</speaker>

               <p>Hvala, gospod predsednik. Ne bi se želel ponavljati, zdi pa se mi prav, da še enkrat
               opozorim na že povedano - mislim, da na prejšnji seji.</p>
               <p>Namreč, spoštovane kolegice in kolegi, še enkrat poudarjam. V naši ustavi je zapisana
               prosta in tržna gospodarska pobuda. Ustava je najvišji pravni akt, ki ga moramo
               spoštovati prav vsi.</p>
               <p>Moje izkušnje bom rekel, na liberalnih trgih - saj liberalni trgi so lahko po presoji
               vsi, ampak predvsem iz Skandinavskih dežel, na primer - so praktične, da takšnim
               ustavnim načelom gospodarskih pobud pač prepuščajo lastne odločitve. Poleg tega bi
               povedal, da smo sami želeli takšen gospodarski in politični sistem, še enkrat
               poudarjam, ki nam narekuje takšno ali drugačno tržno obnašanje.</p>
               <p>In še enkrat bi želel, spoštovane kolegice in kolegi, poudariti, da ni naša stvar
               odločati o tem, saj po mojem mnenju in po mnenju Slovenske nacionalne stranke, da bi
               mi določali, komu moramo, ali smemo, ali želimo, ali hočemo privoščiti nedeljski
               počitek, če je pač tržna odločitev tako delodajalcev kot delojemalcev, kot
               potrošnikov naravnana tržno.</p>
               <p>Sam, spoštovane kolegice in kolegi, ocenjujem, da je moč vprašanje odpiranja
               odpiralnega časa trgovin predvsem ob nedeljah in praznikih, urediti na različne
               načine, na več načinov, nikakor pa ne posegati z zakonom v tržno gospodarstvo, v
               sporno - še vedno zame - ustavno določilo, in nikakor ne s ponovnim zapravljanjem
               časa in denarja za mogoči bodoči referendum. Tudi v tem primeru bi pozval k
               političnemu razumu, pozval bi k želji, da najdemo rešitev, ki ne bo v škodo ali
               korist neenim ne drugim, še najmanj pa, kljub temu da spoštujem referendum kot
               najvišjo možno odločitev, oziroma najvišjo stopnjo neposrednega odločanja državljank
               in državljanov, vendar mislim, da smo ta čas že deležni inflacije referendumov.
               Mislim, da je tega dovolj, in da bi lahko naj našli politični konsenz za rešitev
               vprašanja dela ali nedela ob nedeljah in ob praznikih na drugačen način, s političnim
               konsenzom - z vsem spoštovanjem, da se ne bi kdo sedaj spravil na moje besede - tako,
               še enkrat, delodajalcev, kot delojemalcev, kot tudi potrošnikov na trgu, ki smo si ga
               sami izbrali. Hvala lepa.</p>
            </sp>
            <sp xml:id="SDZ3-Redna-24-2003-03-26.sp169">

               <speaker>PREDSEDNIK BORUT PAHOR:</speaker>

               <p>Hvala lepa. Besedo za predstavitev stališča poslanske skupine SLS dajem kolegu
               Podobniku. Prosim.</p>
            </sp>
            <sp xml:id="SDZ3-Redna-24-2003-03-26.sp170">

               <speaker>JANEZ PODOBNIK:</speaker>

               <p>Hvala predsednik. Bom na kratko. Že ko smo določali to točko za dnevni red, sem podal
               nekaj stališč glede vsebine tega sklepa. Najprej bi rad povedal to, da je preambula k
               temu sklepu nenavadna, kajti v preambuli govorimo o 16. členu zakona o referendumu in
               o 15. členu. Kot vemo en člen govori o ustavni spornosti vsebine zahteve, eden pa o
               nejasnosti. Sam se še ne spominjam vseh, od kar imamo zakon o referendumski
               iniciativi, da bi v enem sklepu izhajali torej iz obeh členov; in o nejasnosti in o
               ustavnosti. To se mi zdi zopet nek nov novum, ki ga do sedaj nismo poznali. Zdi se mi
               tudi malo, kako bom rekel, nehigienično, da tudi na podlagi upoštevaje sklep
               ustavnega sodišča, kot argument za sklep; bistvo sklepa ustavnega sodišča pa je, da
               niso bili izpolnjeni procesni pogoji iz zakona o referendumski iniciativi za vložitev
               zahteve za oceno ustavnosti vprašanja. Tega ne bi pisal potem v preambuli. Nam pa
               čisto, bi rekel, kot je to - prezremo, da smo dobili klofuto, kajti dobili smo jo,
               ponovno kar citiramo to mnenje ustavnega sodišča.</p>
               <p>Zdaj, kolegice in kolegi, če ste imeli čas pregledati sklep - sklep je zelo
               kompliciran, govori o dodatni obrazložitvi, o ponovni proučitvi, o dograditvi<gap n="..."/>
               Recimo, poglejte zadnji del sklepa: <q>"... ter jo dogradi v smeri objektivne in
               nevtralne določitve izjem, ki ne bodo dopuščale njihove uporabe na način, ki bi lahko
               povzročil neenakopravnost med gospodarskimi subjekti, ki se ukvarjajo s trgovinsko
               dejavnostjo."</q> To je prosto polje za ponovno presojo, ko bodo prišli v državni zbor.
               Sklep je nejasen. Po mojem mnenju bi morali biti korektni do predlagateljev. In, ali
               iti samo na 15. člen, ki govori o nejasnosti vprašanja, ali pa samo na 16. člen. Mi
               pa nadaljujemo s tisto latovščino, kot smo jo pred štirinajstimi dnevi, ko smo
               zmešali eno in drugo in naredili popolno zmešnjavo. Torej, ta sklep nam ponovno ni v
               čast, kolegice in kolegi! Povejte mi prakso, naj mi nekdo našteje prakso, da smo
               predlagatelje v enem sklepu pozvali tako glede nejasnosti kot glede ustavnosti. Pot
               je napačna, kolegice in kolegi. Ne vem, kdo je to pisal. Dobro bi bilo, da bi se kdo
               podpisal pod take predloge sklepov tudi.</p>
               <p>In ne nazadnje, ko dobimo tako klofuto iz procesnih pogojev, nimamo v državnem zboru
               ljudi, ki naj bi bili strokovnjaki za to področje, a to gre kar mimo nas. Ne more iti
               to mimo nas! Naj nekdo prevzame odgovornost za take napake! Sklep je nejasen,
               predsednik.</p>
            </sp>
            <sp xml:id="SDZ3-Redna-24-2003-03-26.sp171">

               <speaker>PREDSEDNIK BORUT PAHOR:</speaker>

               <p>Stališče poslanske skupine Združene liste socialnih demokratov bo predstavil kolega
               Kontič, potem bom pa dal možnost tudi vodji zakonodajno-pravne službe, da pojasni.
               Prosim.</p>
            </sp>
            <sp xml:id="SDZ3-Redna-24-2003-03-26.sp172">

               <speaker>BOJAN KONTIČ:</speaker>

               <p>Hvala lepa, gospod predsednik. Spoštovane kolegice in kolegi! Kot smo povedali že
               zadnjič, ko smo obravnavali pobudo ustavnemu sodišču, v poslanski skupini Združene
               liste socialnih demokratov nismo nasprotovali temu, da bi ustavno sodišče presodilo
               skladnost referendumskega vprašanja z našo ustavo, čeprav smo menili že takrat in še
               vedno menimo, da referendumsko vprašanje ustavno ni vprašljivo.</p>
               <p>Mogoče predlagatelji referenduma za nekatere - to je razvidno tudi iz dopolnjenega
               predloga sklepa - v svojih dosedanjih obrazložitvah niso popolnoma jasno oziroma v
               celoti opredelili javnega interesa, a argumenti, da ta ni razviden iz njihovega
               predloga vprašanja, ne držijo. Če gre na eni strani za intereskapitala po kar
               največjem dobičku in morebiti tudi potrošnikov po stalnem dostopu do potrebnih dobrin
               brez kakršnihkoli omejitev, gre na drugi strani vendar tudi za pravice delavcev do
               normalnega in zdravju neškodljivega dela in počitka, gre za vprašanje pravic
               delavcev, ki jih je tržno socialno gospodarstvo Evrope gradilo skozi stoletja in jih
               uveljavilo kot sprejemljive norme družbenega življenja. Zato gre nedvomno za primaren
               javni interes, ki ga mora uveljaviti država s tem, da s svojimi ureditvami zagotovi
               večjo družbeno povezanost, ki se uveljavlja tudi prek urejenega obdobja počitka
               delavk in delavcev ter odsotnosti z dela, ki omogoča tudi normalno socializacijo
               družine.</p>
               <p>Tudi naše ustavno sodišče je ob razveljavitvi 17. člena zakona o trgovini, v povezavi
               z urejanjem obratovalnega časa v dejavnosti trgovine na drobno, opozorilo na
               obveznost države, da uredi ta vprašanja, ko je zapisalo, da skrajno liberalistično
               pojmovanje podjetništva ne bi bilo v skladu z ustavo. Ker obratovalni čas predstavlja
               enega izmed objektivnih pogojev za opravljanje trgovinske dejavnosti, ga
               zakonodajalec lahko določi zaradi javne koristi. Zato samo dejstvo, da zakonodajalec
               ureja obratovalni čas, ne posega v svobodno gospodarsko pobudo izvajalcev te
               dejavnosti, če bo iz zakona razvidno ali vsaj predvidljivo, s kakšnimi omejitvami
               mora oseba računati oziroma kakšni so pogoji za njeno poslovanje.</p>
               <p>Zato smo mnenja, da bi bilo težko najti protiustavnost določbi, da so trgovine ob
               nedeljah praviloma zaprte, razen največ desetih nedelj, ko bi bile po predlogu lahko
               tudi odprte. Morda bi predlaganemu referendumskemu vprašanju lahko očitali kvečjemu
               neenakopravno obravnavanje različnih gospodarskih subjektov, saj bi bile nekatere
               trgovine lahko odprte, druge pa ne. Vendar bi tudi tuzakon uredil za vse enakovrstne
               trgovine enake možnosti obratovanja.</p>
               <p>Ob tem pa velja še poudariti, da bi tudi pri izjemah sledili prakso, ki je
               uveljavljena v drugih državah, še posebno, ker v teh primerih ne gre za običajne
               trgovine, ki so vezane na stalno oskrbo lokalnega prebivalstva, ampak predvsem na
               prodajalne, ki služijo prehodnim gostom z najnujnejšo ponudbo, kot so hotelski gostje
               ali potniki, ki prehajajo različne prometne terminale, ali imajo celo humane namene,
               kot je prodaja v bolnišnicah, kise jih poslužujejo obiskovalci bolnikov.</p>
               <p>Zaradi vsega navedenega ne bomo nasprotovali temu, da državni zbor pozove
               predlagatelja referendumskega vprašanja, da dopolni obrazložitev, zakaj meni, da ni v
               nasprotju z ustavo, a hkrati ponovno poudarjam, da v poslanski skupini Združene liste
               socialnih demokratov nikakor ne soglašamo z oceno, da bi bilo vprašanje, kot je že
               sedaj predlagano, neskladno z ustavo.</p>
            </sp>
            <sp xml:id="SDZ3-Redna-24-2003-03-26.sp173">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Kavčič bo predstavil stališča poslanske skupine LDS.</p>
            </sp>
            <sp xml:id="SDZ3-Redna-24-2003-03-26.sp174">

               <speaker>BLAŽ KAVČIČ:</speaker>

               <p>Spoštovani prisotni! V Liberalni demokraciji Slovenije bomo podprli dopolnjeni
               predlog sklepa, s katerim naj bi državni zbor Republike Slovenije pozval sindikat
               delavcev trgovine Slovenije, da precizira referendumsko vprašanje. Menimo, da so za
               to podani tehtni vsebinski razlogi. Po drugi strani, z vsebinskega vidika seveda bi
               si želeli, da bi se argumentacije v zvezi s tem zakonom nekoliko premaknile s
               področja demagogije v področje realnega urejanja problema, ki je zelo pomemben. Ta
               problem odpiralnih časov<gap n="..."/> <stage>(Ali lahko kolege prosim za malo pozornosti? Hvala lepa.)</stage>
               Torej, vprašanje odpiralnih časov v trgovini je seveda izredno pomembno za delavce v
               trgovini, pa tudi za vse druge državljane, se pravi, za praktično 2 milijona
               Slovencev.</p>
               <p>V Liberalni demokraciji Slovenije smo mnenja, da po kriterijih socialno uravnavanega
               tržnega gospodarstva v tem trenutku razpolagamo ne z idealnim, ampak vendar
               zadovoljivim zakonom, ki ureja to področje in, da bo vsako poseganje v sedanjo
               ureditev moralo biti zelo premišljeno, saj bi se nekatere verjetno dobre namere sicer
               utegnile soočiti z zelo slabimi posledicami za tiste, za katere si nekateri moji
               kolegi besedno zelo prizadevajo; to pomeni, za zaposlene v trgovini. Ocene so, da bi
               drastično poseganje v odpiralne čase, take kot so sedaj, utegnilo povzročiti
               zmanjšanje števila potrebnih delovnih mest v trgovini do 20.000. Zato je treba to
               zadevo temeljito premisliti<gap n="..."/></p>
            </sp>
            <sp xml:id="SDZ3-Redna-24-2003-03-26.sp175">

               <speaker>PREDSEDNIK BORUT PAHOR:</speaker>

               <p>Prosim. Samo eden ima besedo. Prosim.</p>
            </sp>
            <sp xml:id="SDZ3-Redna-24-2003-03-26.sp176">

               <speaker>BLAŽ KAVČIČ:</speaker>

               <p>Zato je treba to zadevo temeljito premisliti ter razmisliti o ravnovesju, ki ga ta
               zakon prinaša med delavce v trgovini, med lastnike, predstavnike delodajalcev in pa
               med kupce. Poseganje v to področje, skratka, mora biti izrazito premišljeno.</p>
               <p>Še ena množica ljudi je, ki je tu ne smemo izgubiti izpred oči, to so brezposelni.
               Brezposelni v Sloveniji, ki jim spremembe zakonodaje, ki bi zmanjšale ekonomičnost
               poslovanja v trgovini, ki bi posledično povzročile zmanjšanje števila delovnih mest
               seveda, ne bi omogočale boljšihmožnosti za zaposlovanje v prihodnje. Še nekaj je
               treba tukaj izpostaviti. Katerikoli zakon, naj bo še tako dober, ne pomaga nič, če se
               ga dosledno ne izvaja. In umestne so določene kritike s strani sindikatov in
               zaposlenih v trgovini, ki gredo na področje nespoštovanja vseh določil s področja
               delovnopravne zakonodaje pri poslovanju trgovin. Vendar rešitev tega vprašanja ni v
               spreminjanju tega zakon, rešitev tega vprašanja je v skupnem naporu, še posebej za to
               pristojnih, za striktno spoštovanje delovnopravne zakonodaje. To je torej boljša smer
               za doseganje tudi boljših pogojev za zaposlene v trgovini.</p>
               <p>Zato bomo v Liberalni demokraciji Slovenije tudi podprli ta predlog sklepa, ki naj bi
               v roku nadaljnjih osmih dni, kot smo razumeli tudi predstavnike sindikata, z njihovim
               strinjanjem prispeval k večji jasnosti referendumskega vprašanja, v upanju, da seveda
               do tega referenduma ne bo prišlo. Hvala lepa.</p>
            </sp>
            <sp xml:id="SDZ3-Redna-24-2003-03-26.sp177">

               <speaker>PREDSEDNIK BORUT PAHOR:</speaker>

               <p>Hvala lepa. Zadnji od predstavnikov poslanskih skupin bo mag. Drobnič, ki bo
               predstavil stališče poslanske skupine Nove Slovenije. Prosim. Ne? Prav. Tako smo
               končali s predstavitvijo stališč poslanskih skupin. Preden bi prešli na razpravo
               poslank in poslancev, bi bilo verjetno vredno slišati stališča zakonodajno-pravne
               službe. Prosim bilo je tudi nekaj vprašanja s strani kolega Podobnika. Prosim.</p>
            </sp>
            <sp xml:id="SDZ3-Redna-24-2003-03-26.sp178">

               <speaker>TINA BITENC PENGOV:</speaker>

               <p>Gospod predsednik, hvala lepa za besedo. Mislim, da sem zlasti dolžna razlago, kar se
               tiče uporabe preambule, ki pa, bom kar povedala, izhaja iz odločbe ustavnega
               sodišča.</p>
               <p>Ustavno sodišče je izrecno povedalo v svoji obrazložitvi, da državni zbor po njegovi
               oceni ni izkoristil vseh možnosti, ki jih ima po ZRLI, da doseže razpis referenduma
               samo na podlagi jasnega in ustavno skladnega referendumskega vprašanja. In je
               ocenilo, da bi moral od pobudnika zahtevati, najpobudo dopolni. Gospe in gospodje,
               16. člen zakona o referendumu in o ljudski iniciativi te obveznosti državnemu zboru
               ne nalaga. Nalaga pa obveznost, da razčisti ustavnost vprašanja v dialogu z ustavnim
               sodiščem. Zato je osnovna podlaga v tem primeru seveda 16. člen zakona o referendumu
               in ljudski iniciativi in dejstvo, da se obračamo sedaj na pobudnike, kar ta člen ne
               predvideva, izhaja pa iz odločbe ustavnega sodišča, kar smo tudi povedali, upoštevaje
               odločbo ustavnega sodišča in seveda ustrezne določbe ki pa to predvidevajo. To pa je
               določba 15. člena, ki pa tako obveznost nalaga direktno že državnemu zboru v zvezi z
               jasnostjo referendumskega vprašanja.</p>
               <p>Tako bi spoštovani zbor obvestila, da smo se mi kar najbolj držali odločbe ustavnega
               sodišča pri opredeljevanju tega nadaljnjega koraka državnega zbora. Hvala lepa.</p>
            </sp>
            <sp xml:id="SDZ3-Redna-24-2003-03-26.sp179">

               <speaker>PREDSEDNIK BORUT PAHOR:</speaker>

               <p>Hvala lepa. Dajem besedo kolegicam in kolegom. Kolega Brenčič, prvi.</p>
            </sp>
            <sp xml:id="SDZ3-Redna-24-2003-03-26.sp180">

               <speaker>STANISLAV BRENČIČ:</speaker>

               <p>Hvala lepa. Ne bom dolg. Nekaj svojega odnosa do tega sklepa, do vsebine sklepa sem
               povedal že na odboru. Tako definiran sklep je daleč od tega, kar nosi gradivo, tako
               po naslovu ustavnega sodišča kot v naslovu zakona o referendumu in ljudski
               iniciativi. Tako je nedefinirano polno pojmov v tem sklepu, da si predlagatelj
               praktično ne more razlagati, v kakšni smeri naj dopolni referendumsko vprašanje.</p>
               <p>Ampak, želim povedati samo to. Prav gotovo tega sklepa ne bom podprl. Zagovarjam
               evropsko prakso dialoga med partnerji. To sta pa trgovec, lastnik ali menedžer in
               njegovi delavci. Ker do tega dialoga ni prišlo, se je na račun svojih pogledov
               profitabilnosti tisti, ki je močnejši, naslonil na dosti visoko politiko, da mu stoji
               ob strani. To demagogijo, ko eni naznanjajo nas, da smo neki demagogi, bodo presekali
               ljudje na referendumu. In v taki konstalaciji odnosa do tega vprašanja je edino prav,
               če nismo kot zakonodajalec v stanju, da zakon uredimo, da pride do referenduma. In to
               podpiram. In zavračam to Judežovo početje in to demagogijo, ki sem jo danes tu
               slišal, in predloga sklepa niti slučajno ne bom podprl, kljub temu da močno
               zagovarjam, da je treba to zadevo tudi v korist potrošnikov urediti, ampak strogo
               predvsem med partnerji, ne iz naslova moči, ki zateka k politiki. Hvala.</p>
            </sp>
            <sp xml:id="SDZ3-Redna-24-2003-03-26.sp181">

               <speaker>PREDSEDNIK BORUT PAHOR:</speaker>

               <p>Hvala. Kolega Potrč.</p>
            </sp>
            <sp xml:id="SDZ3-Redna-24-2003-03-26.sp182">

               <speaker>MIRAN POTRČ:</speaker>

               <p>Hvala lepa. Najprej naj povem, da sem prepričan, da je ustavno sodišče v svoji
               odločbi že ugotovilo, da je iz javnega interesa mogoče predpisati tudi z zakonom
               odpiralni čas in da tu ni omejitev svobode konkurence. Res pa je, da moramo ugotoviti
               ta javni interes in da ta javni interes ne biti nesorazmeren ali pa ukrepi s posegom
               v svobodo konkurence. Ampak, govoriti o tem, da to ni mogoče, ali pa, da to ne gre,
               ali pa, da ni evropsko, pač po našem ali pa mojem prepričanju, ker v osebnem imenu
               govorim, ne gre.</p>
               <p>Drugo, kako razumem sklep. Najbrž je res napisan na način, da ga razlagamo vsak po
               svoje. To ni dobro. Ampak ni pa zanič. Jaz ga razumem tako, da državni zbor sledi
               odločbi ustavnega sodišča, ki je od njega zahtevala, da če želi ugotoviti
               neustavnost, mora za to predhodno ugotoviti potrebne dodatne elemente ali pa dodatne
               argumente. Skratka, ustavno sodišče je ugotovilo, da si državni zbor sam ali na
               podlagi mnenja predlagateljev ni pridobil potrebnih argumentov, na podlagi katerih bi
               lahko rekel: naše mnenje, mnenje državnega zbora je, da je iz teh, teh in teh
               razlogov pobuda protiustavna in prosimo ustavno sodišče, da to oceni. Tega ni storil.
               Če to želi storiti, si mora dobiti dodatne elemente. In to je za mene približna
               vsebina tega sklepa, kar med drugim pomeni, ko bomo v osmih dneh - jaz pa verjamem,
               da bomo - dobili dodatna pojasnila, bo ali nekdo - kdo je to, poslanke in poslanci,
               nekdo od nas - moral ponovno zahtevati, da državni zbor ugotovi, ali je zahteva
               skladna z ustavo ali ne, če boželja. Mi tega zahtevali v naši poslanski skupini
               najbrž ne bomo, ker od prvega dneva naprej trdimo, da ne vidimo problema v
               ustavnosti. Če nihče tega zahteval ne bo, bo predsednik državnega zbora moral
               razpisati zbiranje podpisov. Tako to jaz razumem. Lahko to razume kdorkoli drug. To
               je pa procedura, ki je doslej pri referendumih še nismo uporabili, in je, bi rekel,
               nekaj dodatnega, nekaj novega, malo smo pomagali mi, malo nam je pomagalo ustavno
               sodišče.</p>
               <p>Sam bom ta predlog sklepa sicer podprl. Podprl ga bom zato, da ne postavimo
               predlagateljev v položaj, v katerem bi - ker vprašanje je nesporno jasno, po svoji
               osnovni vsebini je vprašanje jasno. Mi se lahko pogovarjamo samo, ali je eventualno
               skladno z ustavo ali ne - po mnenju nekaterih. Da ne bi predlagatelje postavili v
               položaj, da bodo šli zbirati, ker če tega mi ne zahtevamo, ustavno sodišče ne bo nič
               reklo - zbirati 40.000 podpisov in če jih bodo ali pa ko jih bodo zbrali, se bo
               ponovno javil nekdo, ki dvomi, da so stvari ustavne in bo takrat zahteval od
               ustavnega sodišča, da se ugotovi potrebna ustavnost, ko bo taka in taka procedura že
               opravljena.</p>
               <p>Priznam pa še nekaj. Verjamem, da je v tem času tudi nekaj možnosti, da do dogovorov
               pride in tudi to je razlog, da si damo še teden ali pa 14 dni več časa, da bi do
               dogovorov prišlo, kar je naša prva in najpomembnejša želja. Hvala lepa.</p>
            </sp>
            <sp xml:id="SDZ3-Redna-24-2003-03-26.sp183">

               <speaker>PREDSEDNIK BORUT PAHOR:</speaker>

               <p>Kolega Kremžar ima besedo. Niste želeli? Prijavljeni ste, v razpravi, ja.</p>
            </sp>
            <sp xml:id="SDZ3-Redna-24-2003-03-26.sp184">

               <speaker>LEOPOLD (LEO) KREMŽAR:</speaker>

               <p>Hvala lepa, predsednik. Torej, v osnovi seveda podpiram takšen sklep, kot ga danes
               imamo, ker mislim, da je treba sprejeti ta sklep in tudi s tem dodatnim rokom, ki ga
               je odbor predlagal. Hkrati ob tem pa seveda moram reči, da razmišljam o tej zadevi,
               bom rekel, podobno kot kolega Barovič. Zadeva je zelo komplicirana.</p>
               <p>Prvič, kar se mi zdi, da je nujno in treba povedati, je to, da po mojem globokem
               prepričanju to ni zadeva, o kateri bi bilo treba imeti referendum. To je zadeva, ki
               jo je na vsak način, če že treba reševati, reševati drugod in ne na referendumih.
               Inflacija referendumov sigurno je, ampak to je vprašanje širše, to je vprašanje, kako
               imamo urejeno to področje in bo urejeno takrat, ko bo to področje drugače
               urejeno.</p>
               <p>Kar zadeva vsebino cele zgodbe. Moje globoko prepričanje seveda je, da te stvari
               morajo biti urejene v dialogu med delodajalci, med delojemalci, potrošniki; skratka v
               tem krogu, ki je zainteresiran. Tu imamo krog, ki bo funkcioniral, če bo vsak opravil
               svoje delo. Delodajalec bo zainteresiran, da bodo trgovine odprte, če bo imel
               zaslužek. Zaslužek bo imel, če bodo potrošniki zadovoljni in če jih bo dovolj. Če bo
               to, bo moral plačati dobro ljudi, ki bodo delali, in bo moral imeti seveda dovolj teh
               ljudi. Korektiv, ki mora biti tu vmes, je seveda sindikat, ki pa se po mojem globokem
               prepričanju mora boriti za to, da ti ljudje, če je že tako, dobijo ustrezna plačila,
               ustrezne proste dneve in vse to, kar mora biti. In to je v bistvu v osnovi tisto za
               kar se sindikat mora zavzemati in boriti. Sam ne poznam, pa naj mi bo oproščeno,
               sindikata nikjer, ki se bori za to, da ljudje ne bi delali. Ker posledica tega
               gotovo, in v to sem globoko prepričan, je, da bodo nekateri ljudje imeli manjše
               zaslužke, ne lastniki, zaposleni in da jih bo manj zaposlenih. Ne vem, kolega Kavčič
               je povedal to številko, sam jih ne poznam, ampak je jasno, logično, da bo manj
               zaposlenih. In seveda, če razmišljam na ta način, potem ne morem biti za rešitev,
               zaradi katere bo manj zaposlenih in še tisti zaposleni bodo imeli manjše zaslužke.
               bil bi skregan z neko drugo logiko in nočem biti skregan s to logiko.</p>
               <p>Zato seveda sicer podpiram ta sklep, ki ga imamo pred seboj, v upanju, seveda, da bo
               prišlo do nekega dogovora tudi v teh 8 dneh, sicer pa v osnovi nasprotujem takšnim
               rešitvam, ki omejujejo, in predvsem nasprotujem, da se o tem odloča na referendumu.
               Hvala lepa.</p>
            </sp>
            <sp xml:id="SDZ3-Redna-24-2003-03-26.sp185">

               <speaker>PREDSEDNIK BORUT PAHOR:</speaker>

               <p>Kolega Rokavec.</p>
            </sp>
            <sp xml:id="SDZ3-Redna-24-2003-03-26.sp186">

               <speaker>FRANCI ROKAVEC:</speaker>

               <p>Hvala za besedo, gospod predsednik. Tega predloga sklepa ne bom podprl, zato ker
               nočem biti udeležen pri novih intrigah državnega zbora, kar se tiče urejanja
               obratovalnega časa v naši državi. Povedano je bilo že danes, partnerski dialog na tej
               ravni na tem področju v naši državi ni stekel in tukaj mora država, tukaj mora
               državni zbor zaščititi šibkejši člen. Šibkejši člen so tukaj delavci v trgovinah.</p>
               <p>Z izglasovanjem tega predloga sklepa se bo izrecno pokazala slaba luč, dala slaba luč
               na državni zbor, da se podreja interesom monopolov oziroma interesom kapitala.</p>
               <p>Kolega Kavčič, 20 tisoč delavnih mest je pod vprašajem, ste povedali prej v svojem
               nastopu. Čista demogogija. Kupna moč je tolikšna, kot je. Odstopanja so samo procent
               gor, dol. In ne zavajati ne ta državni zbor ne slovensko javnost.</p>
               <p>Odkrito povedano, če bo ta predlog sklepa sprejet, potem bo to tudi zelo slabo
               sporočilo pobudnikom za razpis zakonodajnega referenduma. Predsednik državnega zbora
               je prejšnji teden sklical tudi neformalen pogovor na to temo na relaciji državni
               zbor, stranke kakor tudi pobudniki za razpis predhodnega
               <gap n="..."/><stage>/Nerazumljivo./</stage><gap n="..."/>referenduma.</p>
               <p>Veliko napak smo na tej ravni urejanja odnosov obratovalnega časa že storili. Ponovno
               opozarjam, da se ne gremo več teh iger, in apeliram na predsednika državnega zbora,
               da čimprej razpiše ta predlog sklepa; k+er, kakršna je tudi klima, sem prepričan, da
               so interesi določenih političnih sil v tej državi taki, da nočejo urediti pač
               šibkejšega člena v tej verigi, nočejo zaščititi potrošnika.</p>
               <p>Zato mislim, da verjetno ne bo druge rešitve, kakor dejansko, na žalost, čeprav je to
               odgovornost državnega zbora, da uredi, da se ta to vprašanje uredi na referendumu in
               da o tem odločajo volivci. Hvala lepa.</p>
            </sp>
            <sp xml:id="SDZ3-Redna-24-2003-03-26.sp187">

               <speaker>PREDSEDNIK BORUT PAHOR:</speaker>

               <p>Kolegice in kolegi, s tem smo zaključili seznam tistih, ki so bili v skladu s
               poslovniško določbo v najavi - saj, bomo počasi, samo da pojasnim, kje smo sedaj -,
               tistih, ki so se prijavili.</p>
               <p>Naj vas obvestim, da je v tem času kolega Podobnik ali v imenu poslanske skupine -
               ali v imenu poslanske skupine vložil amandma k sklepu. V preambuli se črta besede,
               citiram: <q>"in upoštevaje sklepa Ustavnega sodišča Republike Slovenije št. U-31037 z
               dne 20. 3. 2003,"</q> zaključek citata. Ta predlog amandmaja z obrazložitvijo dajemo
               sedaj pravkar tudi na mizo.</p>
               <p>To, da je bil amandma vložen, nam sedaj omogoča, da nadaljujemo z razpravo, tako kot
               določa poslovnik tudi brez predhodne najave. Sedaj, bom po vrsti dajal besedo -
               seveda, o amandmaju. Sedaj, bom dajal. Vi ste imeli, bom, repliko. Bili ste omenjeni
               tako, da imate pravico do nje, potem pa samo, da pojasnim, ker je bilo nekaj rok.
               Razprava je mogoča. Dobro, najprej replika.</p>
            </sp>
            <sp xml:id="SDZ3-Redna-24-2003-03-26.sp188">

               <speaker>BLAŽ KAVČIČ:</speaker>

               <p>Hvala lepa. Morda je umestno pojasnilo v zvezi s številom delovnih mest.</p>
               <p>Ja, ogroženih je 20 tisoč delovnih mest, in sicer ne samo v veliki trgovini, ampak
               treba se je zavedati tudi velikega števila delovnih mest pri samostojnih podjetnikih,
               posameznikih, ki komaj zmorejo ekonomiko poslovanja v trgovanja. Teza, da je kupna
               močna tako ali tako dana, saj je vseeno, kaj se stori, je seveda skregana s temeljno
               logiko tržnega gospodarstva. Zakaj pa, mislite, spoštovani kolega Rokavec da se
               toliko milijonov tolarjev investira v pospeševanje prodaje? Zakaj se toliko milijonov
               tolarjev investira v spodbujanje, torej v izboljševanje prodajnih mest, v različne
               instrumente tržnega komuniciranja? Zato, ker tudi slučajno ni vseeno, kako deluje
               trgovina, kako je opremljena, kakšen je delovni čas, kakšne so tehnike ponudbe! Tudi
               slučajno ni vseeno! To je tržno gospodarstvo - in zelo dobro bi bilo, da se tega
               zavedamo -, tržno gospodarstvo, kjer delujejo instrumenti konkurence, in ki ga želimo
               socialno uravnavati. Vendar ne smemo nad tržnimi mehanizmi izvajati nasilja. Zato se
               je treba zavedati najprej tržnih zakonitosti, ki delujejo v trgovini. Seveda, nad
               tržnim gospodarstvom so poskušali v preteklosti delati nasilje, recimo, v
               centralnoplanskem gospodarstvu in nekaterih drugih poskusih, in ti poskusi se niso
               dobro končali. Zato je to resno vprašanje in ni vseeno, kako kakovostno in na kakšen
               način trgovina ponuja svoje proizvode in storitve potrošnikom.</p>
            </sp>
            <sp xml:id="SDZ3-Redna-24-2003-03-26.sp189">

               <speaker>PREDSEDNIK BORUT PAHOR:</speaker>

               <p>Ob vašem nastopu, kolega Kavčič, je bilo dvignjenih kar nekaj rok. Samo eden ima
               pravico do replike, ker je bil<gap n="..."/> Ste bili imenovani za repliko? Ne morete, žal.
               Moram biti jasen, ne morete, zdaj je mogoče dati samo repliko<gap n="..."/></p>
            </sp>
            <sp xml:id="SDZ3-Redna-24-2003-03-26.sp190">

               <speaker>MIRAN POTRČ:</speaker>

               <p>Če bo to vedno veljalo, bom zelo vesel, samo ne velja nikoli, razen zame!</p>
            </sp>
            <sp xml:id="SDZ3-Redna-24-2003-03-26.sp191">

               <speaker>PREDSEDNIK BORUT PAHOR:</speaker>

               <p>Prosim, ne vstopati v razpravo, če ne dam besede. Poglejte, nekaj rok je bilo
               dvignjenih. Naj še enkrat pojasnim, prosim. Za repliko ima zdaj možnost in pravico
               samo kolega Rokavec, ker ga je kolega Kavčič poimensko navedel; verjetno bo pojasnil
               svoj pogled. Ponavljam, ni drugih na seznamu, kot bi morali biti v skladu s
               poslovnikom in predhodno najavo. Je pa vložen amandma, o tem amandmaju bom po končani
               splošni razpravi odprl razpravo in bo priložnost, da na poslovniško sprejemljiv način
               pojasnite svoja stališča. Kolega Rokavec.</p>
            </sp>
            <sp xml:id="SDZ3-Redna-24-2003-03-26.sp192">

               <speaker>FRANCI ROKAVEC:</speaker>

               <p>Hvala za besedo. Pojasnil bom, kolega Kavčič. Seveda, svobodna gospodarska
               konkurenca, normalno, ampak z zakonitostmi in s spoštovanjem tudi drugih, ne samo
               lastnikov kapitala, temveč tudi delavcev. Tu prehajamo v suženjskolastniški red na
               področju trgovine, kolega Kavčič! In Evropa, v katero želimo iti in v katero bomo
               vstopili, ima tu jasne razmere med enimi in drugimi. Tam je tudi možnost partnerskega
               dogovarjanja. Pri nas, na začetku kapitalizma, tega še ni, zato mora tu država
               poseči. Poseči zato, da imajo lahko tudi trgovke oziroma prodajalke vsaj en dan v
               tednu možnost počitka. Glede tega jim s takimi ignorancami to preprečujemo. Hvala
               lepa.</p>
            </sp>
            <sp xml:id="SDZ3-Redna-24-2003-03-26.sp193">

               <speaker>PREDSEDNIK BORUT PAHOR:</speaker>

               <p>Replika, samo replika, ker<gap n="..."/> Aja, pardon! Ja, ni mogoče, ni mogoče! Žal, ni mogoče,
               oprostite. Replika na repliko ni mogoča, se opravičujem.</p>
               <p>Poglejte, imamo vložen predlog amandmaja kolega Podobnika. Proceduralno? Saj pravim,
               samo da pojasnim.</p>
               <p>Splošna razprava je zaključena. Imamo vložen amandma k sklepu državnega zbora <stage>(imate
               ga pred seboj)</stage>, vlagatelj je kolega Podobnik. Kolega Potrč želi besedo o njem.
               Prosim, imate besedo.</p>
            </sp>
            <sp xml:id="SDZ3-Redna-24-2003-03-26.sp194">

               <speaker>MIRAN POTRČ:</speaker>

               <p>Hvala lepa. Tega amandmaja ne bom, kolega Podobnik, podprl. Res je kot podlaga za
               naše odločanje citirani 15. in 16. člen, in na podlagi tega bomo sprejemali sklepe.
               Kar zadeva ustavno sodišče, je povedano, <q>"in upoštevaje sklep"</q>. Se pravi, vemo, da
               smo ga na podlagi prvih odločitev dobili prebrali smo ga in upoštevaje tudi ta sklep
               odločamo, ne pa kot edino podlago, in meni je to korektno. Meni je to korektno.</p>
               <p>Bi pa rad ob tem povedal še enkrat, zakaj sem podprl predlog sklepa. Zaradi tega, ker
               sem si dovolil glede na kontakte, ki smo jih imeli, vprašati, kaj tem predlogu menijo
               predlagatelji referenduma. In dobil sem njihovo izjavo. Morda ni več danes takšna,
               ker je bila pridobljena pred tremi, štirimi dnevi. Oni želijo izkoristiti sleherno
               možnost za predhodno pojasnilo, da jim ne bi bilo očitano, da so zaradi nejasnosti
               spraševali ali pa zahtevali referendum na nečem, kar kasneje ne bo ali niti dovoljeno
               ali bo kasneje morda pred ustavnim sodiščem ponovno napadeno, ali strani lastnikov v
               trgovini ali kogarkoli drugega, ker bi želeli ureditev tega vprašanja. Hvala.</p>
            </sp>
            <sp xml:id="SDZ3-Redna-24-2003-03-26.sp195">

               <speaker>PREDSEDNIK BORUT PAHOR:</speaker>

               <p>Štiri razpravljavce sem upam pravilno pazil, kolega Drobniča, Jerovška, Cukjatija in
               Podobnika. Gremo po vrsti, kolega Drobnič. Je želel še kdo besedo? Kolega Anderlič.
               Se opravičujem. Prosim? Prosim, imate besedo magister Drobnič.</p>
            </sp>
            <sp xml:id="SDZ3-Redna-24-2003-03-26.sp196">

               <speaker>MAG. JANEZ DROBNIČ:</speaker>

               <p>Hvala lepa za besedo. Rad bi obrazložil glas, v zvezi s tem amandmajem in s
               poročilom. Jaz ne bom podprl tega amandmaja, ker nič ne pripomore k tej zadevi,
               poročilu in predlogu, ker je nesmiselno, ker je čisto zavlačevanje in norčevanje iz
               tistih, ki morajo resno delati, mi se pa tukaj kupčkamo. To ni vredno tega državnega
               zbora. Res vam povem, to je čisto zavlačevanje in zadrževanje in smešenje.</p>
               <p>Že prva pobuda na ustavno sodišče je bila neresna. Zdaj boste dopolnjevali tole,
               potem bo pa spet romalo na ustavno sodišče, da bo ustavno sodišče postalo naš servis
               zato, ker mi moramo nekaj opravljati, pa ni ljudem všeč, da bi to naredili, da bi
               preložili ta vroč krompir na nekoga drugega. Oprostite, v tem primeru ima državni
               zbor odločilno besedo, da opredeli ta javni interes. Ljudje so se odločili za to
               vprašanje, ker nismo odreagirali na njihove zahteve.</p>
               <p>V državni zbor je vložen zakon in če bi se resno lotili tega zakona teh zapletov ne
               bi bilo. Jaz mislim, da nam bodo tukaj ljudje dali dodatno klofuto. Dalo nam je
               ustavno sodišče klofuto, zdaj nam bo dalo pa še to.</p>
               <p>Ampak ta predlog gospoda Podobnika ne spreminja, ne spreminja, malo olepšuje, ampak
               dejstva ostanejo ista.</p>
               <p>Jaz sem proti tem dejanjem, ki ne dajejo dostojnosti temu državnemu zboru.</p>
            </sp>
            <sp xml:id="SDZ3-Redna-24-2003-03-26.sp197">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Jerovšek. Za vami kolega Cukjati.</p>
            </sp>
            <sp xml:id="SDZ3-Redna-24-2003-03-26.sp198">

               <speaker>JOŽEF JEROVŠEK:</speaker>

               <p>Hvala lepa. Ta predlog amandmaja, ki ga je dal gospod Podobnik skuša zaščititi
               integriteto ustavnega sodišča in po tej plati je seveda dobro, ker se tu zlorablja
               vsakršna institucija in tudi ustavno sodišče kar naprej. Tudi danes že pri kakih
               drugih sklepih za pač doseganje nekih ciljev. Vendar bi poslanci v tukajšnji zbornici
               morali ščititi tudi digniteto tega državnega zbora.</p>
               <p>Ustavno sodišče je dalo zaušnico takšnim pravnim mnenjem, takšni odločitvi, kot je
               bila v tukajšnjem državnem zboru sprejeta. Vendar v imenu vele kapitala monopolu se
               sili kar naprej. Tu ni ovir, tu ni zavor, vi jih ne vidite in jih ne spoštujete. Jaz
               se čudim, zakaj sploh obrazlagate v imenu poslanske skupine, na čigavi strani ste. Pa
               saj se ve, da niste nikdar bili na strani delavca in kmeta. Danes ste dvakrat, pri
               dveh glasovanjih to pokazali. Zavili bi vrat vsakemu delavcu in vsakemu kmetu.</p>
            </sp>
            <sp xml:id="SDZ3-Redna-24-2003-03-26.sp199">

               <speaker>PREDSEDNIK BORUT PAHOR:</speaker>

               <p>Prosim za malo več pozornosti v besedah. Prosim.</p>
            </sp>
            <sp xml:id="SDZ3-Redna-24-2003-03-26.sp200">

               <speaker>JOŽEF JEROVŠEK:</speaker>

               <p>Ja, seveda<gap n="..."/></p>
            </sp>
            <sp xml:id="SDZ3-Redna-24-2003-03-26.sp201">

               <speaker>PREDSEDNIK BORUT PAHOR:</speaker>

               <p>Kolega Jerovšek, se lahko vrnete na razpravo o amandmaju. Prosim.</p>
            </sp>
            <sp xml:id="SDZ3-Redna-24-2003-03-26.sp202">

               <speaker>JOŽEF JEROVŠEK:</speaker>

               <p>Potrebni ste katarze svojega zavedanja svojega ravnanja, na strani malega človeka že
               dolgo niste bili. Hvala lepa.</p>
            </sp>
            <sp xml:id="SDZ3-Redna-24-2003-03-26.sp203">

               <speaker>PREDSEDNIK BORUT PAHOR:</speaker>

               <p>Kolega Cukjati, za njim kolega Podobnik in Anderlič.</p>
            </sp>
            <sp xml:id="SDZ3-Redna-24-2003-03-26.sp204">

               <speaker>FRANCE CUKJATI:</speaker>

               <p>Hvala za besedo. Amandma, ki ga je kolega Podobnik vložil, ne rešuje bistvenega
               problema tega sklepa in bistvenega problema našega obnašanja do problemov, s katerimi
               se srečujejo trgovke, prodajalke.</p>
               <p>Ko smo sprejemali sklep, da se vprašanja posredujejo ustavnemu sodišču, smo jasno
               povedali, da vsekakor ne more biti v igri načelo oziroma ogrožanje načela svobodne
               gospodarske pobude, kot ste to imenovali in argumentirali. Če bi to bilo in bi hoteli
               na tak način zaščititi to svobodno gospodarsko pobudo, potem bi morali, ne samo nič
               govoriti o praznikih in nedeljah, nič, prepustiti delodajalcu, da dela, kar hoče, nič
               ne bi smeli govoriti o dopustih, nič o delovnem času, tedenskem delovnem času, 40 ur
               na teden. Pustimo delodajalcu, pustimo svobodni gospodarski pobudi, pa naj ljudje
               delajo spet po 16 ur, kot so pred 200 leti. To je v ozadju logika vašega
               razmišljanja, in to je zame problem. Da pa smo šli k ustavnemu sodišču z vprašanjem,
               da ne vemo, kje je treba zaščititi delavca in kje v skrbi biti za to svobodno
               gospodarsko pobudo, smo se osmešili, jasno. Z odgovorom je vse povedano. Sedaj, ko ni
               več tega argumenta, pa ugotavljamo nekaj novega: da je nejasno, da je treba navesti
               okoliščine in tako dalje. Zopet neko, oprostite, neko sprenevedanje, neko
               zavlačevanje, neko nagajanje, neko metanje polen prodajalkam, ki želijo priti do
               svoje pravice. Čebi mi imeli nekaj čuta do tega, do teh problemov, bi sprejeli zakon
               in ne bi bil potreben referendum, bi uzakonili pravico prodajalke do nedeljskega
               počitka, če bi imeli kaj čuta do ljudi, ki to delajo. In včasih, gospodje, tudi ob
               drugih problemih, resnično me je sram biti v tem državnem zboru, ki se je na nek
               način spečal z lastniki kapitala.</p>
            </sp>
            <sp xml:id="SDZ3-Redna-24-2003-03-26.sp205">

               <speaker>PREDSEDNIK BORUT PAHOR:</speaker>

               <p>Kolega Podobnik in Anderlič.</p>
            </sp>
            <sp xml:id="SDZ3-Redna-24-2003-03-26.sp206">

               <speaker>JANEZ PODOBNIK:</speaker>

               <p>Hvala lepa, predsednik. Ko sem pisal ta amandma, sem pričakoval, da bo razprava
               nekoliko daljša, kajti imel sem namen vložiti še en amandma. Niti en razpravljavec ni
               omenil ustavne spornosti, niti eden. Hotel sem predlagati, da črtamo člen, ki govori
               o ustavni spornosti s preambule, ker je nekorektno, da zapišemo v njega, ker ga nihče
               ni omenil in nimamo nobenega gradiva, ki bi govoril o ustavni spornosti. Ampak žal se
               nam tukaj procedura dogaja sama od sebe, nas prehiteva. Ker se pa seveda nič samo ne
               zgodi, smo tam, kjer smo.</p>
               <p>Dva razloga sta, ki sta me vodila k temu amandmaju. Prvi je ta, da je sklep ustavnega
               sodišča, ne odločba, govorimo o sklepu, prej ste govorili nekateri o odločbi, jaz sem
               šel gledat, katero odločbo imate v mislih. Najprej sem menil, da odločbo ustavnega
               sodišča, ki je v prvem delu stavka, nato sem pa razumel, da ko ste govorili o
               odločbi, ste mislili sklep. No, tu moramo biti tudi precizni, ker imamo odločbo in
               imamo sklepe.</p>
               <p>Sklep ustavnega sodišča najprej iz procesnih razlogov zavrača našo prejšnjo
               odločitev, prejšnjo pobudo. Ampak istočasno je nekorektno ponovno do ustavnega
               sodišča, da v preambuli navajamo sklep ustavnega sodišča in njegove točke, iz katerih
               je razvidno, da ne smemo zlorabljati procedure in istočasno se obračati na
               predlagatelje glede nejasnosti in pomanjkljivosti ter glede ustavne spornosti.
               Preberite si 11. točko! Korektno bi bilo, če tisti, ki menite, da je karkoli
               nejasnega ali pa da je premalo utemeljeno, da jih to vprašamo, naj to dopolnijo.
               Kajti v tem sklepu piše: <q>"Glede na način, kako državni zbor utemeljuje morebitno
               neskladje z ustavo, je mogoče celo sklepati, da meni, da bi bilo referendumsko
               vprašanje v skladu z ustavo, če bi bila pobuda ustrezneje utemeljena."</q> To je edino,
               kar je bilo iz te razprave razumeti, ničesar drugega.</p>
               <p>Torej, gospod predsednik, na zapisnik povem, da je ta pot ponovno nekorektna. Niti
               eden od razpravljavcev - nobenega novega gradiva nisem dobil, da bi kdorkoli podvomil
               v ustavnost, ali vprašanja ali obrazložitve. Pa ne samo to! Spoštovani kolegi
               Združene liste so rekli, da ni ničesar protiustavnega. Ampak kljub temu podpiramo, da
               se obrnemo na predlagatelje, naj pojasnijo, naj nekaj dopolnijo, da eventualno ne bo
               ustavno. Ali se vam ne zdi, da to ni korektno do njih? Prepričani ste, da ni nič
               protiustavnega, pa vendarle, dajmo jih še enkrat vprašati! Rad bi vam povedal,da se
               mi zdi ta postopek napačen. V meni se je v teh dneh zgodila odločitev: mojega glasu
               za spremembo ustave, ki je vezan na referendum, ne bo. Ga ne bo! A veste, zakaj ga ne
               bo? Zato, ker se dogaja sedaj <q>"bypass"</q>! Tisti, ki ste tako spremembo hoteli, sedaj
               kažete, kakšna bi bila praksa, na kakšen način bi se določala področja, o katerih
               referenduma ne sme biti. Ker ni v ustavi tega in ker ni v zakonu tega, se zlorablja
               procedura. Uveljavili smo prakso pogajanj s predlagatelji ustavnih pobud! Srečujemo
               se z njimi, pogajamo se, mi smo izumili povsem novo pot.</p>
               <p>Zato menim, da je iz spoštovanja do institucije ustavnega sodišča korektno, da iz
               preambule črtamo, da upoštevamo sklep ustavnega sodišča, ker je nekorektno do njih,
               da to napišemo v preambulo. In če bi bila procedura, predsednik, če je možnost, da
               ponovno odpremo razpravo, črtajmo iz preambule 16. člen, ki govori o ustavni
               spornosti. Če bo ustavno sodišče pogledalo razpravo, če bo prišlo do njega, bo
               ugotovilo, da je nihče v razpravi ni omenjal, mi papredlagateljem seveda v
               obrazložitvi ponovno govorimo celo, da bi lahko šlo za ustavno spornost - nihče je pa
               ne omenja!</p>
            </sp>
            <sp xml:id="SDZ3-Redna-24-2003-03-26.sp207">

               <speaker>PREDSEDNIK BORUT PAHOR:</speaker>

               <p>Kolega Anderlič. Replika? Prosim, replika.</p>
            </sp>
            <sp xml:id="SDZ3-Redna-24-2003-03-26.sp208">

               <speaker>MIRAN POTRČ:</speaker>

               <p>Hvala. Gospod Podobnik, najbrž ste mislili tudi mene, ko ste rekli <q>"Združena lista"</q>?
               <stage>(Tudi.)</stage> Hvala lepa. Potem lahko govorim.</p>
               <p>Uvodoma sem omenjal obe stvari: dejstvo, da bomo podprli, in dejstvo, da menimo, da
               ni ustavno. Hkrati sem pa povedal, gospod Podobnik, da so opozorila, ali bi bilo to
               ustavno ali ne, bila dana s strani drugih v prejšnji razpravi, ko smo sklep poslali
               ustavnemu sodišču. Jaz razumem sklep, ki ga danes sprejemamo, samo tako - ne trdim,
               da boste vsi z mano soglašali - ampak samo tako, da bomo morali na podlagi dobljenih
               dodatnih pojasnil ugotoviti, da ni nič neustavnega in začeti zbiranje podpisov, ali
               oblikovati sklep, v katerem bomo na podlagi sklepa ustavnega sodišča jasno in
               decidirano navedli, <q>"državni zbor meni, da je pripravljena pobuda za razpis
               referenduma neustavna, iz teh in teh razlogov, in predlaga ustavnemu sodišču, da to
               presodi"</q>. Dokler tega ne naredimo, še ne govorimo o tem, da je to neustavno, na
               podlagi odločitve od zadnjič pa tako možnost dopuščamo.</p>
               <p>To je moja razlaga, ne trdim, da je prava. Dodatno sem še rekel, da je to nekaj,
               česar še v postopkih parlamentarne preiskave nismo delali. Če bi šli dosledno po 15.
               ali 16. členu, tega niti ne bi smeli delati, ker po 15. smo po mojem roke zamudili,
               po 16. smo dobili pa odgovor, da smo delali slabo, ker nismo ustavnemu sodišču
               natančno pojasnili, v čem ocenjujemo, da je neustavnost. In to želimo popravljati. Če
               mi kdorkoli zagotovi, ali pa če smo sposobni danes reči, da ne bomo več odpirali tega
               vprašanja in da se začne zbiranje podpisov in ne bomo po zbranih, če bodo zbrani,
               podpisih odpirali tega, mene nič ne moti. Ampak jaz povem še enkrat, jaz se tega
               bojim, zato raje vidim, da se vprašanje postavi, dobijo dodatna pojasnila in se vidi,
               kaj bomo storili. V tem delu jaz lahko štejem to kot neko igro, ki jo opravlja ta
               državni zbor mimo običajnih pravil parlamentarne preiskave. Ampak kar mene zadeva,
               kolegice in kolegi, 14 dni v primeru razpisa ali ne razpisa referenduma v tem primeru
               po mojem ni nesorazmeren čas, v katerem se to ne bi dalo narediti. Če bo do
               referenduma prišlo, ni bistven ta moment, nek rok, v katerem bi to moralo biti
               storjeno; ali bo potem zbiranje teden dni prej ali kasneje. Hvala.</p>
            </sp>
            <sp xml:id="SDZ3-Redna-24-2003-03-26.sp209">

               <speaker>PREDSEDNIK BORUT PAHOR:</speaker>

               <p>Kolega Anderlič.</p>
            </sp>
            <sp xml:id="SDZ3-Redna-24-2003-03-26.sp210">

               <speaker>ANTON ANDERLIČ:</speaker>

               <p>Jaz sem se sicer prijavil prej, kajti trdim in tudi mislim, da je edino taka razlaga
               prava, da morajo vse točke, ki so istovrstne, torej sklepi, deklaracije in podobno,
               potekati po enakem postopku. Včeraj ni bilo nobene najave časa, danes ste to
               opravili, lepo vas prosim, vsaj v roku 24 ur imejte enak kriterij. Tukaj ste ga spet
               zamočili. Zakaj, ne vem, ampak o tem lahko kdaj drugič.</p>
               <p>Kar se tiče tega predloga amandmaja. Ne bom ga podprl. Gospod Potrč je veliko tega
               povedal zdaj ponovno in mislim, da je prav, da sprejmemo sklep, ki je predlagan. Ne
               samo zaradi tega, kar je bilo tukaj že rečeno. Gospod Rokavec je citiral nek sestanek
               pri gospodu predsedniku, na njem je bil tudi gospod Drobnič. Ampak, gospod Rokavec,
               za tistim se je zgodil še en sestanek, kjer so bili predstavniki vaše poslanske
               skupine in vsi socialni partnerji, torej predstavniki vlade, predstavniki sindikata
               in predstavniki<gap n="..."/></p>
            </sp>
            <sp xml:id="SDZ3-Redna-24-2003-03-26.sp211">

               <speaker>PREDSEDNIK BORUT PAHOR:</speaker>

               <p>Prosim za mir v dvorani! Samo eden ima besedo.</p>
            </sp>
            <sp xml:id="SDZ3-Redna-24-2003-03-26.sp212">

               <speaker>ANTON ANDERLIČ:</speaker>

               <p>Ja, ampak vmes je tako Rokavec govoril, tako drugi so govorili o nekih navedbah in so
               očitno zavajali ta zbor in jaz želim pojasniti. Gospod Sok, gospod Drobnič je zavajal
               in jaz mu pojasnjujem, ker je on tudi bil na enem od teh sestankov, da je enotna
               želja vseh teh bila, da se pogovarjajo naprej in iščejo rešitve. In jih ta teden baje
               tudi iščejo. Gospodu Cukjatiju želim o tem reči, ko razpravlja o tem amandmaju in on
               je o amandmaju razpravljal. Govoril je pa o tipičnem mačizmu, da želijo moški imeti
               ob nedeljah doma ženske za štedilniki, da jim bodo skuhale kosila. Kaj pa prodajalci,
               ki delajo ob nedeljah?</p>
            </sp>
            <sp xml:id="SDZ3-Redna-24-2003-03-26.sp213">

               <speaker>PREDSEDNIK BORUT PAHOR:</speaker>

               <p>Dobro. Glejte, s tem smo izčrpali tisti seznam, ki sem ga jaz imel prijavljen. Kolega
               Podobnik želi besedo. Prosim, kolega Podobnik. Mir v dvorani.</p>
            </sp>
            <sp xml:id="SDZ3-Redna-24-2003-03-26.sp214">

               <speaker>JANEZ PODOBNIK:</speaker>

               <p>Hvala lepa. Še enkrat bi se rad oglasil. Bolj kot pojasnilo. Kolega Potrč je govoril
               vsebinsko o točki dnevnega reda. Mnogi pa niste govorili o točki dnevnega reda. Jaz
               bi razumel, veste, v parlamentarni demokraciji je procedura pravzaprav bistvo vsega.
               Danes ne sme biti razprava, ali smo za ali proti odprtosti trgovin v nedeljo. To ni
               na dnevnem redu. Današnja odločitev in postopek v tem primeru vpeljuje neko prakso,
               ki bo veljala za naslednje pobudnike. Mi smo itak uveljavili,<gap n=".."/><stage>/Nerazumljivo./</stage><gap n="..."/>
               Sedaj ne bo pomembno, kaj si predlagal, pomembno bo, kakšne imaš pozicijo v
               parlamentu, katere stranke te podpirajo, koliko dni ti bodo dali. Proti temu sem.</p>
               <p>Rad bi pa povedal, spoštovani kolega Potrč, da imam drugačno stališče. Po moji oceni
               danes državni zbor pri tej točki dnevnega reda ni dobil nobenega gradiva iz katerega
               bi bilo jasno razvidno, da je kdorkoli nasprotoval spornost glede an 16. člen zakona
               o referendumu in ljudski iniciativi, ki govori <gap n="..."/></p>
            </sp>
            <sp xml:id="SDZ3-Redna-24-2003-03-26.sp215">

               <speaker>PREDSEDNIK BORUT PAHOR:</speaker>

               <p>Kolega Pukšič prosim za mir!</p>
            </sp>
            <sp xml:id="SDZ3-Redna-24-2003-03-26.sp216">

               <speaker>JANEZ PODOBNIK:</speaker>

               <p><gap n="..."/> o eventualni ustavni spornosti. Moje mnenje je, da naša zadnja razprava in
               gradiva niso več relevantna. Vsaj pridobili jih nismo! Oprostite! Utemeljitve so bile
               tudi slabe, neprepričljive. Nihče jih ni podprl. Kolegi so celo rekli, da pravijo, da
               ne držijo, pa vseeno bomo šli naprej. Torej, da ne bo nesporazuma. V tem primeru se
               državni zbor ne sme igrati. Tu ni dovoljena igra. Danes se igramo tako, čez dva
               meseca se bomo še drugače igrali. In vedno bolj se bomo igrali in na ta način bomo
               dokončno zlorabili instrument predhodnega zakonodajnega referenduma. Smo na odlični
               poti, da se to zgodi.</p>
               <p>Jaz bi vas spomnil na neverjetno proceduro, ko smo enkrat tako rekoč že razpisali čas
               za zbiranje podpisov, pa je od nekje prihitel prvi pobudnik, nekaj čez tisoč jih je
               bilo, pa je kar umaknil, ker je bil nekje podpisan <q>"deal"</q>, da se bo sprejel zakon. Na
               to opozarjam in menim, kolegice in kolegi, da bi bilo korektno, če bi danes ta sklep
               sprejeli, da v preambuli se ne bi naslanjali na 16. člen zakona o referendumu in
               ljudski iniciativi, ampak samo na 15., ki govori o nejasnosti oziroma neceloviti
               obrazložitvi. To bi bilo korektno. Iz 16. člena pa danes ne smemo izhajati. Če bo to
               prišlo do ustavnega sodišča, bo zopet padel postopek. Jaz sem prepričan, da se bo to
               zgodilo.</p>
            </sp>
            <sp xml:id="SDZ3-Redna-24-2003-03-26.sp217">

               <speaker>PREDSEDNIK BORUT PAHOR:</speaker>

               <p>Poglejte, ker ni nihče prijavljen, bi rad eno stvar povedal državnemu zboru, ker sem
               na koncu tudi jaz predlagatelj tega sklepa.</p>
               <p>Ne vem, če ste bili pozorni, če niste, bi rad to sedaj ponovil. Ker sem se zavedal
               občutljivosti in tudi moje odgovornosti, ker mi zakon to nalaga pri odločitvah,
               povezanih z referendumskimi pobudami, sem prvič, ko sem odločil o vlogi, rekel; da se
               pri tem se naslanjam izključno na stališča zakonodajno pravne službe. Tako bom ravnal
               pri vseh odločitvah, povezanih s takimi pobudami. In kar se teh pobud tiče, jaz kot
               predsednik, na katerega je stvar naslovljena, nikoli ne ravnam v skladu s svojim ali
               pa drugimi političnimi pogledi. Vedno se zanesem na stališča zakonodajno pravne
               službe. Tokrat je predlagala, da državni zbor odloči. Tako je podpredsednica, ki je
               vodila takrat državni zbor, tudi odločila. Državni zbor je presodil, poslal na
               ustavno sodišče in smo dobili nazaj in spet je zakonodajno pravna služba svetovala ta
               postopek.</p>
               <p>Tako do stvari sedaj jasne. Če bo večina sprejela ta sklep, potem bomo pozvali
               pobudnike v skladu z njim. Če bo večina zavrnila sklep, bom jaz razpisal rok za
               zbiranje podpisov. In nič drugega.</p>
               <p>Prosim, da preidemo na odločanje. Imamo amandma, ki ga je vložil kolega Podobnik. Naj
               spomnim, v preambuli se črtajo besede, citiram: <q>"in upoštevaje sklep ustavnega
               sodišča Republike Slovenije št. U31/037 z dne 20.3.2003"</q>. Obrazložitev glasu kolega
               Pukšič.</p>
            </sp>
            <sp xml:id="SDZ3-Redna-24-2003-03-26.sp218">

               <speaker>FRANC PUKŠIČ:</speaker>

               <p>Hvala lepa, gospod predsednik. Niti amandmaja, niti predloga sklepa ne bom podprl.
               Dejstvo je, da smo o tej problematiki dovolj spregovorili že takrat ko smo sprejemali
               zakon in opozorili na težave in na to, kaj se lahko zgodi. Sam sem pa globoko
               prepričan, da je od ponedeljka do sobote dovolj dni, ko človek poskrbi, v narekovaju,
               <q>"za kruh"</q>,da pa je nedelja tisti dan, ko človek tudi poskrbi za kruh. Vendar od
               ponedeljka do sobote v nakupovalnem centru, v nedeljo pa pustimo državljankam in
               državljanom te države, da si izberejo hram, kjer bodo zagotavljale za, zopet v
               narekovaju <q>"za kruh"</q>, in to za duhovni kruh v tistem hramu, v katerem želijo. To je
               ali v okviru družine ali kjerkoli že, kristjani tudi v okviru cerkve. Dajmo jim to
               možnost, to smo jim dolžni zagotoviti. Zato bom proti amandmaju in proti sklepu in
               upam, da bo ta referendum zaradi ignorantskega odnosa na opozorila, o katerih smo
               govorili že pri zakonu, ponovno prišel, in da bodo ljudje odločili. Danes vam povem,
               da bo ta referendum izglasovan.</p>
            </sp>
            <sp xml:id="SDZ3-Redna-24-2003-03-26.sp219">

               <speaker>PREDSEDNIK BORUT PAHOR:</speaker>

               <p>Hvala lepa. Želi še kdo obrazložiti glas? <stage>(Ne.)</stage> Potem bo državni zbor prešel na
               glasovanje. Najprej o amandmaju, ki ga je vložil kolega Podobnik, k preambuli, k
               sklepu državnega zbora, da se v preambuli že črtajo navedene besede. Glasujemo. 53
               navzočih, 10 za in 38 proti.</p>
               <p><stage>(Za je glasovalo 10.)</stage> <stage>(Proti 38.)</stage></p>
               <p>Amandma ni bil sprejet.</p>
               <p>Sedaj bomo odločili o dopolnjenem predlogu sklepa. Še enkrat, da ne bo nejasnosti. Če
               bo sprejet, bom pozval sindikat delavcev, če bo zavrnjen, bom razpisal rok za
               zbiranje podpisov. Prosim glasujemo. 56 navzočih, 35 za in 20 proti.</p>
               <p><stage>(Za je glasovalo 35.)</stage> <stage>(Proti 20.)</stage></p>
               <p>Tako je ta sklep sprejet in zaključena ta točka dnevnega reda in za danes delo
               državnega zbora, ki se bo nadaljevalo jutri.</p>
               <p>A, pardon še ena stvar je. V mojem načrtu nimam tega. <title>To je tretja obravnava
                  sedme točke</title>. Se opravičujem vsem. Tukaj v mojem scenariju tega ni bilo. Smo
               v tretji obravnavi. Možna je razprava o zakonu v celoti. Želi kdo besedo? Vloženi
               amandma poslanske skupine Slovenske ljudske stranke, ki ga želi kolega Kramberger
               obrazložiti. Prosim.</p>
            </sp>
            <sp xml:id="SDZ3-Redna-24-2003-03-26.sp220">

               <speaker>MAG. JANEZ KRAMBERGER:</speaker>

               <p>Hvala, gospod predsednik, kolegice in kolegi. Na kratko želim obrazložiti dva
               amandmaja za tretjo obravnavo zakona o predlogu zakona o spremembah zakona o
               kmetijskih zemljiščih. Prvi amandma je zgolj redakcijski, vsebinski je drugi amandma
               k 23. členu. Tukaj smo povzeli amandma kolegice Lidije Majnikove, in sicer tako, da
               ostaja, da je na prvem mestu solastnik, na drugem mestu po predkupni pravici je
               sosed, se pravi mejaš, na tretjem pa zakupnik. Dodana so še tudi določila, ki jih je
               tudi vlada potrdila To je pa oddaljenost 20 kilometrov od zemljišča, ki je naprodaj,
               in sicer v četrti in tudi v šesti točki.</p>
               <p>Jaz predlagam kolegice in kolegi, da sprejmemo ta predlog amandmaja in tudi potem
               zakon v celoti. Hvala.</p>
            </sp>
            <sp xml:id="SDZ3-Redna-24-2003-03-26.sp221">

               <speaker>PREDSEDNIK BORUT PAHOR:</speaker>

               <p>Hvala lepa. Besedo dajem kolegu Soku. Gospod Sok, prosim.</p>
            </sp>
            <sp xml:id="SDZ3-Redna-24-2003-03-26.sp222">

               <speaker>ALOJZ SOK:</speaker>

               <p>Hvala lepa za besedo. Meni je zelo žal, da je bil sprejet ta amandma, ki ga je
               predlagala naša kolegica Lidija. Očitno je, da so s tem na široko odprta vrata
               kmetijskim organizacijam, in sicer pod neko krinko 3.200 zaposlenih delavcev. Če bi
               bil predlog, da so predkupni upravičenci zaposleni delavci v teh kmetijskih
               organizacijah, bi še nekako razumel dober namen te odločitve. Ker pa se za tem skriva
               nekaj povsem drugega, nečistega, bi rekel, neka manipulacija, pa takšnemu načinu dela
               najostreje nasprotujem. To, kar sedaj predlaga Slovenska ljudska stranka, je
               pravzaprav samo nekakšen kozmetičen popravek, lahko bi rekel, neka majhna lepotna
               pika na kosmatem nosu. Jaz enostavno takšnega predloga, spoštovani kolegi iz
               Slovenske ljudske stranke, ne morem kupiti.</p>
               <p>Ta vladajoča koalicija je v bistvu velika nesreča za to našo državo in zgleda, da ste
               v tej smeri, ko ste si podredili vso gospodarstvo, kot sem sinoči lahko razumel
               gospoda Buta tudi na televiziji, ste se sedaj v končni fazi odločili, da si pridobite
               še najboljša slovenska kmetijska zemljišča. To ni v skladu z nacionalnim programom
               razvoja kmetijstva. Če že ne drugo, kot opozicijski poslanec opozarjam na to, da bo
               to imelo velike posledice za promet kmetijskih zemljišč, velike posledice. Druge
               države, recimo Danska si je izpogajala v predpristopnih pogajanjih poseben status
               znotraj Evropske unije. Mi pa tega nismo zmožni narediti, celo še več, s takšnimi
               spremembami posegamo na tisto področje, ki ustavno sploh niso bile sporne. Ampak nosi
               pa ustavno sodišče pri tej odločitvi velik del krivde. To pa zato, ker je
               razveljavilo celotno poglavje o prometu kmetijskih zemljišč, ne pa samo tistega, kar
               je dejansko bilo neustavno. Drugi del odgovornosti pa seveda nosi slovenska vlada, ki
               se na takšen način po skrajšanih postopkih z neko razpravo ad hoc odloča in spreminja
               slovensko zakonodajo, seveda s pomočjo tega državnega zbora.</p>
               <p>In še to vam povem, gospa poslanka iz Ptuja, ko ste rekli, da če bi bili zjutraj
               prisotni, da bi lahko poslušali vašo razpravo. Jaz vašo razpravo, poznam. Slišal sem
               jo na odboru za kmetijstvo, kjer smo vas hoteli prepričati nasprotno. Na žalost,
               neuspešno. Vi pač imate skozi to število rok v tem parlamentu škarje in platno.
               Predsednik naše stranke je že rekel, da boste verjetno naredili ta svet v neki
               kvadratasti obliki. Pa uspete pri tem, če boste. Hvala lepa.</p>
            </sp>
            <sp xml:id="SDZ3-Redna-24-2003-03-26.sp223">

               <speaker>PODPREDSEDNIK VALENTIN POHOREC:</speaker>

               <p>Hvala. Janez Podobnik ima besedo.</p>
            </sp>
            <sp xml:id="SDZ3-Redna-24-2003-03-26.sp224">

               <speaker>JANEZ PODOBNIK:</speaker>

               <p>Hvala podpredsednik. Jaz bom amandma pod točko 1, ki smo ga predlagali v poslanski
               skupini, podprl. Prav tako tudi amandma pod točko 2. Ta amandma tudi resnično v
               celoti sledi dogovoru v koaliciji, kar je bilo enkrat danes omenjeno s strani
               spoštovanih kolegov. Jaz nimam rad prakse, da se tukaj javno govori, kako so potekala
               koalicijska pogajanja, ampak sedaj je, ta amandma v celoti sledi temu dogovoru. Rad
               bi pa spoštovano kolegico Majnikovo vprašal, ker ste danes večkrat rekli, da boste
               podprli amandma, ki rešuje prav to vprašanje, da boste pa glasovali prosti zakonu.
               Rad vas bi iskreno vprašal, ali boste res glasovali proti zakonu.</p>
               <p>Iz odgovornosti iz tega področja je potrebno povedati, da na podlagi odločbe
               ustavnega sodišča od 28. marca naprej na tem področju velja tako imenovana pravna
               praznina. Odgovornost za pravno praznino bo na koncu od nas poslank in poslancev
               državnega zbora, če ne bo zakon v taki ali drugačni obliki sprejet. Po našem mnenju
               je vsebina tega amandmaja taka, da bi lahko dobil podporo in nato bi tudi zakon bil
               sprejet</p>
               <p>Rad bi opozoril še na eno zadevo, to pa je relacija Slovenija-Evropska unija. Ta
               zakon določa občutljivo vprašanje, ki je vezano seveda na lastnino in lastništvo.</p>
               <p>Če se v nekem trenutku na nekem področju zgodi praznina, bi lahko Evropska unija
               razumela, da je to naša politična odločitev, da smo nekaj popolnoma sprostili. Potem
               smo pa čez nekaj mesecev ponovno na podlagi zakona pripeljali nove omejitve in bomo
               kršili pravo Evropske unije. In bomo lahko že tarča postopkov v Evropski uniji.</p>
               <p>Tako kolegica Majnikova, upam, da na podlagi tega amandmaja ne boste več vztrajali
               pri tem, da potem, ali bo izglasovala ali pa ne, zakona ne boste podprli. Če bi se pa
               to zgodilo, bi pa iz odgovornosti do te tematike vendarle želeli odgovor tistih
               služb, o katerih jeprej govoril predsednik državnega zbora, na katere se zanaša. Kaj
               bi z vidika zakonodajalca pomenilo, da na tako pomembnem področju kot je promet s
               kmetijskimi zemljišči, se zgodi recimo mesečna pravna praznina. To je prvo
               vprašanje.</p>
               <p>In drugo vprašanje: Kakšna bi bila potem relacija Slovenija-Evropska unija na podlagi
               asociacijskega sporazuma in vseh izpogajanih postopkov, ki so vezani na promet z
               nepremičninami in še posebej kmetijskimi zemljišči?</p>
               <p>Odgovore na ta vprašanja, bi po mojem mnenju poslanke in poslanci morali dobiti pred
               odločanjem. Hvala lepa.</p>
            </sp>
            <sp xml:id="SDZ3-Redna-24-2003-03-26.sp225">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Ne vidim več želje po razpravi.</p>
               <p>Zato prehajamo na odločanje o predlaganih amandmajih.</p>
               <p>Kolega Podobnik je podal mnenje, da bi SE zakonodajno-pravna služba morala izjasniti,
               ali bo nastala s tem sprejemom pravna praznina, da bo torej državni zbor na to
               opozoril. Zato bi prosil, če lahko dobimo ta odgovor - če bo zbor tako sklenil.
               Kolega Podobnik, ali predlagate državnemu zboru, da se o tem odloči? Prosim.</p>
            </sp>
            <sp xml:id="SDZ3-Redna-24-2003-03-26.sp226">

               <speaker>JANEZ PODOBNIK:</speaker>

               <p>Gospod podpredsednik, povedal sem svoje stališče in menim, da bi bile posledice,
               recimo, nesprejetja zakona in dejstvo, da stopi v veljavo odločba ustavnega sodišča
               28. marca - tu puščam ob strani, kdo je odgovoren, da smo prišli v časovno stisko.
               Lahko sem tudi samokritičen, vendar se tu samokritika neha in se pričenja odgovornost
               državnega zbora. Menim, ker je kolegica Majnikova napovedala, sam sem razumel, tudi v
               imenu poslanske skupine, da zakon ne bo dobil večine, torej da ga bodo zavrnili,
               potem pomeni, da de facto državni zbor zavestno povzroča pravno praznino.</p>
               <p>Menim, podpredsednik, in se vam zahvaljujem, da ste razumeli mojo utemeljeno skrb, da
               je nastopil trenutek, da povprašamo predstavnike tistih, ki jim zaupamo in za to
               plačujemo, ali je dopustno, da to storimo, in to zavestno storimo. Pa ne samo to! Da
               predvsem vprašamo - to pa je še bolj občutljivo vprašanje in moram vam povedati, da
               to ni zraslo na mojem zelniku, posvetoval sem se s strokovnjaki, ki poznajo novo
               evropsko pravo v trenutku, ko zakonodajalec nekaj sprosti, je s tem izkazal svojo
               politično odločitev, in to velja. Če bomo ponovno pripeljali nove omejitve, smo že na
               nek način v odnosu do prava Evropske unije na tem področju in bodo lahko nastopili
               veliki problemi. Gospod podpredsednik, prosil bi vas, da omogočite, da dobimo na ta
               vprašanja odgovore.</p>
            </sp>
            <sp xml:id="SDZ3-Redna-24-2003-03-26.sp227">

               <speaker>PODPREDSEDNIK VALENTIN POHOREC:</speaker>

               <p>Hvala. Še kolega Kramberger? <stage>(Ne.)</stage> To je bil proceduralni predlog, ki ga bom dal v
               odločanje državnemu zboru.</p>
               <p>Na podlagi tretjega odstavka 73. člena predlagam, da državni zbor glasuje o tem, ali
               zahteva od zakonodajno-pravne službe ustrezno pojasnilo glede možnega nastanka pravne
               praznine, o kateri je govoril in nas opozoril kolega Janez Podobnik.</p>
               <p>Predlog dajem na glasovanje. Glasujemo. Glasovanje bomo ponovili. Če bo služba
               pripravljena mnenje dati takoj, ga bomo takoj dobili. Potem bomo pač naredili odmor
               ali pa odločali o tem jutri.</p>
               <p>Ponovimo glasovanje! Glasujemo. Navzočih 54, za je glasovalo 24, proti 24.</p>
               <p><stage>(Za je glasovalo 24.)</stage> <stage>(Proti 24.)</stage></p>
               <p>Ugotavljam, da predlog ni sprejet.</p>
               <p>Zato prehajamo na odločanje o predlaganih amandmajih.</p>
               <p>Na glasovanje dajem amandma pod številko 1. Glasujemo o amandmaju pod številko 1.
               Navzočih 53, za je glasovalo 19, proti 26.</p>
               <p><stage>(Za je glasovalo 19.)</stage> <stage>(Proti 26.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem še amandma pod številko 2. Glasujemo. Navzočih 52, za je
               glasovalo 44, proti 2.</p>
               <p><stage>(Za je glasovalo 44.)</stage> <stage>(Proti 2.)</stage></p>
               <p>Ugotavljam, da je amandma pod številko 2 sprejet.</p>
               <p>Sprašujem zakonodajno-pravno službo, ali je zakon neusklajen. Ni neusklajen. Samo
               trenutek. Lahko na mikrofon poveste, ali je zakon usklajen.</p>
            </sp>
            <sp xml:id="SDZ3-Redna-24-2003-03-26.sp228">

               <speaker>TINA BITENC PENGOV:</speaker>

               <p>Opravili smo posvetovanje z vlado. Po naših skupnih pregledih sprejetih amandmajev
               menimo, da je vse v redu in da neusklajenosti med zakonskimi določbami ni. Zakon nima
               neusklajenosti. Zakon je medsebojno v rešitvah usklajen.</p>
            </sp>
            <sp xml:id="SDZ3-Redna-24-2003-03-26.sp229">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Slišali smo mnenje. Prekinjam sejo za 5 minut, da se posvetujem z
               zakonodajno-pravno službo. <stage>(Medsebojno pogovarjanje.)</stage> Samo trenutek.
               Zakonodajno-pravna služba trdi, da je zakon v redu, da ni neusklajen. Želimo še
               mnenje vlade. Državni sekretar, prosim. Želite ali ne? <stage>(Ne.)</stage> <stage>(Medsebojno
               pogovarjanje.)</stage> Gospod državni sekretar, po poslovniku tudi vlada lahko pove, ali
               meni, da je zakon neusklajen z ozirom na sprejete amandmaje. Prosim, da to javno
               poveste.</p>
            </sp>
            <sp xml:id="SDZ3-Redna-24-2003-03-26.sp230">

               <speaker>FRAC POTOČNIK:</speaker>

               <p>Ja je usklajeno.</p>
            </sp>
            <sp xml:id="SDZ3-Redna-24-2003-03-26.sp231">

               <speaker>PODPREDSEDNIK VALENTIN POHOREC:</speaker>

               <p>Zakon je po mnenju državnega sekretarja usklajen. Prehajamo na glasovanje o zakonu v
               celoti. Obrazložitev glasu mag. Kramberger.</p>
            </sp>
            <sp xml:id="SDZ3-Redna-24-2003-03-26.sp232">

               <speaker>MAG. JANEZ KRAMBERGER:</speaker>

               <p>Gospod podpredsednik, kolegice in kolegi! Jaz bi ponovno<gap n="..."/> <stage>(Medsebojno
               pogovarjanje.)</stage> Mi se smejimo tukaj, ampak stvar je po moji presoji zelo resna.
               Opozorilo kolegice Lidije Majnikove in tudi kolega Toneta Anderliča, da zakona ne
               bosta podprla, je resno. Jaz bi na to opozoril. Poglejte, če do tega pride, ne bo
               tretjega poglavja, ki ga je ustavno sodišče razveljavilo. Nekateri ob tem dejstvu
               mirne duše zamahnete z roko, saj pač ne bo prometa. Ni res. Prvo, kar je, je kolega
               Podobnik, ko je govoril, da smo s tem prednostni zakup razveljavili in ga bomo mogoče
               kdaj spet uveljavili, ampak do tega sem skeptičen, če bomo zdaj to storili. Pojavlja
               se tudi vprašanje kolizije med ostalimi zakoni, na primer zakonao dedovanju
               kmetijskih zemljišč. Kaj to pomeni, dedovanje zaščitenih kmetij? Dedovanje zaščitenih
               kmetij je<gap n="..."/></p>
            </sp>
            <sp xml:id="SDZ3-Redna-24-2003-03-26.sp233">

               <speaker>PODPREDSEDNIK VALENTIN POHOREC:</speaker>

               <p>Prosim, da ne motimo razpravljavca.</p>
            </sp>
            <sp xml:id="SDZ3-Redna-24-2003-03-26.sp234">

               <speaker>MAG. JANEZ KRAMBERGER:</speaker>

               <p>Torej se ne more dedovati zaščitenih kmetij, prodaja pa se jih lahko. Tudi to je
               vprašanje, ki bi ga pravna služba morala tukaj razložiti.</p>
               <p>S tem, ko tretjega poglavja ni, smo na široko odprli, da bodo lahko kupovali
               kmetijsko zemljo vsi, čisto vsi, od tujcev in vseh, kdorkoli si bo izmislil. Če 3.
               poglavja ni, opozarjam. Poleg tega upravne enote ne bodo imele nobenih evidenc, ker
               ne bodo dajale soglasja o pravnem poslu in bo to evidentirano samo pri notarjih in
               pri sodiščih.</p>
            </sp>
            <sp xml:id="SDZ3-Redna-24-2003-03-26.sp235">

               <speaker>PODPREDSEDNIK VALENTIN POHOREC:</speaker>

               <p>Prosim, opozarjam na čas.</p>
            </sp>
            <sp xml:id="SDZ3-Redna-24-2003-03-26.sp236">

               <speaker>MAG. JANEZ KRAMBERGER:</speaker>

               <p>Ustavno sodišče je razveljavilo tudi maksimum, tako da so pravzaprav zdaj vsi pogoji,
               da se lahko pride do veleposestva<gap n="..."/></p>
            </sp>
            <sp xml:id="SDZ3-Redna-24-2003-03-26.sp237">

               <speaker>PODPREDSEDNIK VALENTIN POHOREC:</speaker>

               <p>Prosim, da zaključite.</p>
            </sp>
            <sp xml:id="SDZ3-Redna-24-2003-03-26.sp238">

               <speaker>MAG. JANEZ KRAMBERGER:</speaker>

               <p><gap n="..."/> in očitno bo treba vprašati slovenske državljane, ali so za to, da je slovenska
               zemlja še nacionalni interes.</p>
            </sp>
            <sp xml:id="SDZ3-Redna-24-2003-03-26.sp239">

               <speaker>PODPREDSEDNIK VALENTIN POHOREC:</speaker>

               <p>Gospod Kramberger, hvala lepa. Gospod Sušnik, obrazložitev glasu.</p>
            </sp>
            <sp xml:id="SDZ3-Redna-24-2003-03-26.sp240">

               <speaker>FRANC SUŠNIK:</speaker>

               <p>Hvala lepa. Težko se je odločiti, kako glasovati v takem primeru, ki je nerazložljiv,
               nerazumljiv in še kako potrebno bi bilo, da bi bile danes vklopljene kamere, da bi
               videli, kako se obnašamo oziroma kako se obnašate.</p>
            </sp>
            <sp xml:id="SDZ3-Redna-24-2003-03-26.sp241">

               <speaker>PODPREDSEDNIK VALENTIN POHOREC:</speaker>

               <p>Obrazložitev.</p>
            </sp>
            <sp xml:id="SDZ3-Redna-24-2003-03-26.sp242">

               <speaker>FRANC SUŠNIK:</speaker>

               <p>Obrazložujem glas, gospod podpredsednik. Zdaj smo v težki situaciji. Izglasovali ste
               amandmaje, ki niso dobri, ki so v nasprotju z deklarirano kmetijsko politiko iz leta
               1993, na drugi strani ste pa napovedali, da ne boste zakona podprli. Kako se
               odločiti? V primeru, da če zakon podpremo, bomo podprli tiste slabe rešitve, ki ste
               jih skozi amandma prinesli notri, če ga ne podpremo, pa da ga tudi vi ne podprete, bo
               zakon padel in nastane pravna praznina. Zaradi te dileme, ki sem jo zdaj izpostavil,
               zahtevam v imenu poslanske skupine 15 minut odmora, da se bomo odločili in
               dogovorili, kako glasovati. Hvala lepa.</p>
            </sp>
            <sp xml:id="SDZ3-Redna-24-2003-03-26.sp243">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Najprej bi vprašal, če še kdo želi obrazložitev glasu pred tem odmorom,
               da gremo potem samo na glasovanje. <stage>(Nihče.)</stage> <stage>(Glasovi iz ozadja.)</stage> Pred glasovanjem bo
               odmor. <stage>(Glasovi iz ozadja.)</stage> Nihče ne želi obrazložiti glasu. Pred glasovanjem se daje
               odmor in po končanem odmoru boste lahko dali obrazložitev, kako ste se odločili. 15
               minut odmora. Ob 19.18 nadaljujemo s sejo.</p>
               <stage type="time">(Seja je bila prekinjena ob 19.05 uri in se je nadaljevala ob 19.21 uri.)</stage>
            </sp>
            <sp xml:id="SDZ3-Redna-24-2003-03-26.sp244">

               <speaker>PODPREDSEDNIK VALENTIN POHOREC:</speaker>

               <p>Čas odmora je potekel. Poslanski skupini SDS, ki je zahtevala 15 minut odmora za
               posvet pred glasovanjem, dajem besedo, če želijo, da obrazložijo svoj glas.
               Predstavnik, kolega Franc Sušnik, prosim.</p>
            </sp>
            <sp xml:id="SDZ3-Redna-24-2003-03-26.sp245">

               <speaker>FRANC SUŠNIK:</speaker>

               <p>Hvala lepa, gospod podpredsednik. V času, ki nam je bil dan za odmor, smo pretehtali
               in se odločili med dvema slabima odločitvama za manj slabo. Odločili smo se, da bomo
               zakon podprli. Pri tem tvegamo tudi to, da se bo napovedana odločitev koalicije
               spremenila. Tega se zavedamo, v tem državnem zboru je vse mogoče. Bi se pa lahko temu
               izognili oziroma zagotovo bi se izognili, če bi bila že danes upoštevana naša zahteva
               po neposrednem prenosu sej državnega zbora, potem bi bilo vse drugače.</p>
               <p>V imenu poslancev koalicije Slovenija izjavljam, da bomo ta zakon podprli in s tem
               izrazili svojo državotvorno in opozicijsko držo. Hvala lepa.</p>
            </sp>
            <sp xml:id="SDZ3-Redna-24-2003-03-26.sp246">

               <speaker>PODPREDSEDNIK VALENTIN POHOREC:</speaker>

               <p>Hvala. Predlog zakona v celoti dajem na<gap n="..."/> Prej sem pozval, če še kdo želi
               obrazložiti svoj glas. Tisti, ki ste želeli, ste to lahko<gap n="..."/> Potem dajem izjemoma
               besedo vam, če ste res, nisem pa videl. Zaključujem obrazložitev glasu.</p>
               <p>Prehajamo na glasovanje o zakonu v celoti. Prosim za pozornost! Glasujemo o zakonu v
               celoti. Navzočih 55, za je glasovalo 25, proti 27.</p>
               <p><stage>(Za je glasovalo 25.)</stage> <stage>(Proti 27.)</stage></p>
               <p>Ugotavljam, da zakon ni sprejet.</p>
               <p>S tem zaključujem točko dnevnega reda in prekinjam sejo državnega zbora, ki se bo
               nadaljevala jutri ob 10.00 uri. Hvala lepa in lahko noč! <stage type="time">(SEJA JE BILA PREKINJENA
                  26. MARCA 2003 OB 19.24 URI.)</stage>
               </p>
            </sp>
         </div>
      </body>
   </text>
</TEI>
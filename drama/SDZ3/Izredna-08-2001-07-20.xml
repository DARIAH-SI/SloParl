<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ3-Izredna-08-2001-07-20">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|368C670CFC1D61DEC1256A94003BFC54</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=sz&amp;uid=368C670CFC1D61DEC1256A94003BFC54</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ3-Izredna-08-2001-07-20.DZ" n="08">
               <name>Izredna</name>
               <date when="2001-07-20"/>
            </setting>
         </settingDesc>
         <particDesc>
            <listOrg>
               <org xml:id="SDZ3-Izredna-08-2001-07-20.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">8. izredna seja</stage>
            <stage type="date">(20. julij 2001) </stage>
            <stage type="chairman">Sejo je vodil Borut Pahor, predsednik državnega zbora.</stage>
            <stage type="time">Seja se je pričela ob 10.05 uri. </stage>


            <sp xml:id="SDZ3-Izredna-08-2001-07-20.sp1">

               <speaker>PREDSEDNIK BORUT PAHOR:</speaker>

               <p>Dobro jutro, gospe in gospodje, kolegice in kolegi!</p>
               <p>Prosim vas, da vstavite glasovalne kartice v glasovalne naprave, tako da bomo imeli
               pregled nad sklepčnostjo.</p>
               <p>Spoštovane kolegice in kolegi! Danes začenjamo zadnje zasedanje pred parlamentarnimi
               počitnicami. Upam, da bo enako uspešno, kot je bilo to, ki smo ga končali včeraj.</p>
               <p>Pričenjam torej 8. izredno sejo državnega zbora Republike Slovenije, ki sem jo
               sklical na podlagi prvega odstavka 51. člena in prvega odstavka 54. člena poslovnika
               državnega zbora.</p>
               <p>Obveščen sem, da so zadržani in se današnje seje ne morejo udeležiti naslednje
               kolegice in kolegi: Peter Levič, Jožef Špindler, Cvetka Zalokar Oražem, Feri Horvat,
               Bojan Kontič, Matjaž Švagan za pričetek seje, Geza Džuban, Ivan Božič (čeprav je
               kolega Božič z nami), Jurij Malovrh, Franc Kangler prav tako za pričetekseje in Ivan
               Mamić.</p>
               <p>Prosim, da ugotovimo navzočnost v dvorani. Ugotavljam, da je navzočih 60 poslank in
               poslancev. Državni zbor Republike Slovenije je sklepčen in lahko odloča.</p>
               <p>Na sejo sem povabil predstavnike vlade Republike Slovenije, ki jih prav lepo
               pozdravljam.</p>
               <p>Kolegice in kolegi, prehajamo na določitev dnevnega reda 8. izredne seje državnega
               zbora Republike Slovenije.</p>
               <p>Predlog dnevnega reda ste prejeli s sklicem dne 17. julija letos. O predlogu dnevnega
               reda bomo odločali v skladu z drugim odstavkom 64. člena poslovnika državnega zbora.
               Gospod Sok, prosim.</p>
            </sp>
            <sp xml:id="SDZ3-Izredna-08-2001-07-20.sp2">

               <speaker>ALOJZ SOK:</speaker>

               <p>Hvala za besedo, gospod predsedujoči. Spoštovane kolegice poslanke in poslanci! Rad
               bi v imenu poslanske skupine Nove Slovenije vprašal - ne vem, mogoče nismo bili
               dovolj pozorni - kako je z zakonom o financiranju vzgoje in izobraževanja. Pred
               tretjo obravnavo smo naredili pavzo za vložitev amandmaja in nam ni jasno, ali je
               potem ta tretja obravnava in vloženi amandma bil obravnavan ali ni bil obravnavan.
               Torej, po naših podatkih ta zadeva ni bila opravljena in bi želel, če se lahko to
               preveri, ker bi se eventualno lahko vključilo na dnevni red te izredne seje. Hvala
               lepa.</p>
            </sp>
            <sp xml:id="SDZ3-Izredna-08-2001-07-20.sp3">

               <speaker>PREDSEDNIK BORUT PAHOR:</speaker>

               <p>Samo hipec, bomo takoj preverili in dali potrebna pojasnila. Gospod Sok, amandma
               gospoda Pukšiča je bil zavrnjen in zakon v celoti sprejet. S tem je bil tudi postopek
               zaključen. Prosim za mir v dvorani. Nadaljujemo s predlogi za umik. Teh doslej nisem
               prejel. Kolega Anderlič. Prosim za mir v dvorani! Kolega Anderlič ima besedo.</p>
            </sp>
            <sp xml:id="SDZ3-Izredna-08-2001-07-20.sp4">

               <speaker>ANTON ANDERLIČ:</speaker>

               <p>Predlagam, da dnevni red skrajšamo tako, da umaknemo s predloga 1. točko dnevnega
               reda, vprašanja in pobude poslank in poslancev. Gre preprosto za to, da je izredna
               seja namenjena po pravilu stvarem, ki so nujne, ki jih je potrebno opraviti v
               določenem času. Temu je tako tudi v tem primeru, da je nekaj točk, ki so časovno
               vezane na realizacijo, in zato je bila izredna seja tudi sklicana. Nam ni znano, da
               bi bilo potrebno ob zares tudi intenzivni komunikaciji med vlado, poslanci in
               državnim zborom nasploh, da bi bilo potrebno skozi to posebno točko na izredni seji
               pojasniti kakšno vprašanje.</p>
               <p>Predlagam, da v duhu konstruktivnega dela, ki je bilo v tem mesecu prisotno v
               državnem zboru, in s ciljem, da zares končamo druge točke, ki jih je kar nekaj na
               dnevnem redu do konca zasedanja državnega zbora v pomladanskem delu, in da to točko
               obravnavamo kot prvo točko na prvem jesenskem zasedanju državnega zbora. Hvala lepa.
            </p>
            </sp>
            <sp xml:id="SDZ3-Izredna-08-2001-07-20.sp5">

               <speaker>PREDSEDNIK BORUT PAHOR:</speaker>

               <p>Samo naj pojasnim. V skladu s 23. členom poslovnika se v prvem odstavku predvideva,
               da na vsaki redni seji obravnavamo tudi poslanska vprašanja in pobude. Letos oziroma
               ta mesec redne seje ni bilo. Pred časom sem prejel pismo dveh poslanskih skupin,
               poslanske skupine Socialdemokratske stranke in Nove Slovenije, v katerem so
               predlagali, da se točka uvrsti. Točko sem uvrstil na dnevni red. Če bo državni zbor z
               glasovanjem odločil drugače, bo tako tudi veljalo pri dokončni določitvi dnevnega
               reda. Želi kdo od predstavnikov poslanskih skupin besedo? Prosim, kolega Janša.</p>
            </sp>
            <sp xml:id="SDZ3-Izredna-08-2001-07-20.sp6">

               <speaker>IVAN (JANEZ) JANŠA:</speaker>

               <p>Normalno je, da je ta institut poslanskih pobud in vprašanj na dnevnem redu vsak
               mesec. Sedaj, če ni redne seje in je bil dosežen nek dogovor, da je to izredna seja,
               potem je prav, da je to na izredni seji. Eventualno bi ta točka lahko odpadla, če bi
               državni zbor danes zaključil z vsem ostalim, v kar pa jaz močno dvomim glede na
               dnevni red. V tem primeru bi se strinjal, da tega ni in da samo zaradi poslanskih
               vprašanj naslednji teden ni seje. Vendar je to zelo malo verjetno, kar vsi vemo.</p>
               <p>Imam pa kompromisni predlog za gospoda Anderliča. Predlagam, da se poslanci vladajoče
               koalicije odpovedo svojim poslanskim pobudam in vprašanjem in bo ta točka zelo
               kratka.</p>
            </sp>
            <sp xml:id="SDZ3-Izredna-08-2001-07-20.sp7">

               <speaker>PREDSEDNIK BORUT PAHOR:</speaker>

               <p>Kolega Jelinčič želi besedo. Prosim.</p>
            </sp>
            <sp xml:id="SDZ3-Izredna-08-2001-07-20.sp8">

               <speaker>ZMAGO JELINČIČ PLEMENITI:</speaker>

               <p>Hvala lepa, gospod predsednik. V naši poslanski skupini se strinjamo s predlogom
               gospoda Anderliča. Vendar pa naj to ne bi postala praksa. Kajti to naj bo izjemen
               poseg danes, in če je to danes, mislim, da je to zelo smiselno. Nikakor pa ne, da bi
               to postala praksa in da bi bila ta današnja odločitev začetek nekega drugačnega
               načina dela.</p>
            </sp>
            <sp xml:id="SDZ3-Izredna-08-2001-07-20.sp9">

               <speaker>PREDSEDNIK BORUT PAHOR:</speaker>

               <p>Želi še kdo od predstavnikov poslanskih skupin besedo? (Ne želi.) Želi predlagatelj
               še enkrat besedo? (Ne.) Potem bomo odločali o predlogu kolega Anderliča, da z
               dnevnega reda umaknemo točko pobude in vprašanja poslancev. O tem glasujemo.Od 69
               navzočih kolegic in kolegov je predlog, da se ta točka umakne z dnevnega reda,
               podprlo 36, 28 pa jih bilo proti.</p>
               <p>(Za je glasovalo 36.) (Proti 28.)</p>
               <p>Ima še kdo predlog za umik točke. Tega ne vidim, zato prehajamo na predloge za
               širitev dnevnega reda. Prehajamo na predloge za širitev dnevnega reda. Sprašujem, ali
               želi kdo besedo. Prosim. (Ne želi.)</p>
               <p>Prehajamo na odločanje o hitrih postopkih. Najprej na odločanje o predlogu za sprejem
               zakona po hitrem postopku, in sicer zakona o spremembah in dopolnitvah zakona o
               azilu. Vlada predlaga zboru, da ga sprejme po hitrem postopku. Matično delovno telo
               podpira hitri postopek. Želi predstavnik matičnega delovnega telesa besedo? (Ne
               želi.) Želi besedo predstavnik sekretariata? (Ne.) Želijo besedo predstavniki
               poslanskih skupin? Predstavniki vlade? (Ne.) Prehajamo na odločanje o predlogu, da se
               navedeni zakon sprejme po hitrem postopku. Glasujemo. Navzočih je 65 poslank in
               poslancev. 52 jih je glasovalo za, 7 proti.</p>
               <p>(Za je glasovalo 52.) (Proti 7.)</p>
               <p>Ugotavljam, da je predlog sprejet.</p>
               <p>Vlada Republike Slovenije je v obravnavo zboru predložila predlog zakona o spremembah
               in dopolnitvah zakona o dedovanju. Zboru predlaga, da ga sprejme po hitrem postopku.
               Pismo vlade o postopku obravnave navedenega zakona ste prejeli. Želi predstavnik
               vlade besedo? (Ne želi.) Želi besedo predstavnik sekretariata? (Ne.) Predstavniki
               poslanskih skupin? (Tudi ne.) Prehajamo na odločanje o predlogu, da se navedeni zakon
               sprejme po hitrem postopku. Glasujemo. Navzočih je 64 poslank in poslancev. 51 jih je
               bilo za, 3 so bili proti.</p>
               <p>(Za je glasovalo 51.) (Proti 3.)</p>
               <p>Ugotavljam, da je predlog sprejet.</p>
               <p>Prehajamo na odločanje o predlogih za sprejem zakonov po skrajšanem postopku. Prosim
               za mir v dvorani, smo sredi procedure za določanje dnevnega reda. Poslanec Franci
               Rokavec je v obravnavo zboru predložil predlog zakona o dopolnitvi zakona o varstvu
               in zdravju pri delu. Zboru predlaga, da ga sprejme po skrajšanem postopku. Želi
               predlagatelj predloga zakona besedo? (Ne želi.) Matično delovno telo s predlogom za
               sprejem navedenega zakona po skrajšanem postopku soglaša. Želi besedo poročevalec?
               (Ne želi.) Želi besedo predstavnica sekretariata?(Ne želi.) Želi besedo predstavnik
               vlade? (Ne želi.) Želijo besedo predstavniki poslanskih skupin? (Ne želijo.) Razprave
               ni.</p>
               <p>Preden preidemo na odločanje, opozarjam, da predlog za sprejem zakona po skrajšanem
               postopku ne bo sprejet, če mu bo nasprotovala najmanj tretjina navzočih poslancev.
               Glasujemo. Navzočih je 68 kolegic in kolegov, 64 jih je glasovalo za, eden pa
               proti.</p>
               <p>(Za je glasovalo 64.) (Proti 1.)</p>
               <p>Ugotavljam, da je predlog sprejet.</p>
               <p>Vlada Republike Slovenije je v obravnavo zboru predložila predlog zakona o spremembi
               zakona o poštnih storitvah. Zboru predlaga, da ga sprejme po skrajšanem postopku.
               Želi predstavnik vlade besedo? (Ne želi.)</p>
               <p>Matično delovno telo s predlogom za sprejem navedenega zakona po skrajšanem postopku
               soglaša. Želi poročevalec besedo? (Ne želi.) Želi besedo predstavnik sekretariata?
               (Ne želi.) Želijo besedo predstavniki poslanskih skupin? Da, kolega Sok.</p>
            </sp>
            <sp xml:id="SDZ3-Izredna-08-2001-07-20.sp10">

               <speaker>ALOJZ SOK:</speaker>

               <p>Hvala za besedo. Rad bi opozoril državni zbor, da sekretariat državnega zbora v
               svojem mnenju opozarja, da ta predlog ni povsem v skladu z 204.a členom
               poslovnika.</p>
               <p>Zakon o spremembi zakona o poštnih storitvah ne predstavlja zgolj uskladitve oziroma
               odprave neskladnosti med zakonom o kontroli cen ter uredbo o določitvi najvišjih cen
               osnovnih poštnih storitev v notranjem prometu. Na to opozarja tudi sekretariat
               državnega zbora, ki v svojem mnenju piše, da gre za spremembo, po kateri je
               predvidena ukinitev prenosa pisem od 100 gramov naprej ter telegrafskih sporočil, in
               sicer v pogojih opravljanja te dejavnosti vpogojih gospodarske javne službe.
               Sprememba tako odpravlja znaten del gospodarske javne službe in nadzor nad določanjem
               teh cen. Cene poštnih pošiljk nad 100 gramov se bodo tako povečale - verjetno se bodo
               povečale - in lahko se zgodi, kot pri sprostitvi cen komunalnih storitev, da jih bo
               vlada v kratkem morala ponovno vzeti pod nadzor, kajti konkurenca na tem področju po
               našem mnenju še ni vzpostavljena.</p>
               <p>Zato predlagamo državnemu zboru, da upoštevamo mnenje sekretariata, ki opozarja na
               vsebinske spremembe in na določila 204.a člena poslovnika, in predlagamo, da se ta
               sprememba obravnava po rednem in ne po skrajšanem postopku. Hvala lepa.</p>
            </sp>
            <sp xml:id="SDZ3-Izredna-08-2001-07-20.sp11">

               <speaker>PREDSEDNIK BORUT PAHOR:</speaker>

               <p>Gospa Bitenc, vas lahko vprašam, ali to vpliva na odločitev? Vaše stališče,
               prosim.</p>
            </sp>
            <sp xml:id="SDZ3-Izredna-08-2001-07-20.sp12">

               <speaker>TINA BITENC PENGOV:</speaker>

               <p>Gospod predsednik, naše stališče je bilo predstavljeno pristojnemu matičnemu
               delovnemu telesu in je bilo v kontekstu razprave obravnavano. Pristojno delovno telo
               je sprejelo določene odločitve v zvezi z dodatnimi obrazložitvami tega vprašanja, ker
               je ocenilo, da gre za sistemsko vprašanje. Kolikor vem, bo vlada te obrazložitve
               zboru podala.</p>
               <p>Na pristojnem matičnem delovnem telesu so bili sprejeti tudi amandmaji, ki so
               pomembni in ki z vidika sekretariata odpravljajo nekatere pomisleke, tako da s tega
               vidika postopka, ki smo ga dejansko problematizirali, v tem hipu ne problematiziramo
               več.</p>
            </sp>
            <sp xml:id="SDZ3-Izredna-08-2001-07-20.sp13">

               <speaker>PREDSEDNIK BORUT PAHOR:</speaker>

               <p>Prav. Želi še kdo od predstavnikov poslanskih skupin besedo? (Ne želi.) Razprava je
               zaključena.</p>
               <p>Prehajamo na odločanje. Opozarjam, da predlog za sprejem zakona po skrajšanem
               postopku ne bo sprejet, če mu bo nasprotovala najmanj tretjina navzočih poslancev.
               Glasujmo. Navzočih je 65 poslank in poslancev. 45 jih je bilo za, 17 proti.</p>
               <p>(Za je glasovalo 45.) (Proti 17.)</p>
               <p>Ugotavljam, da je predlog sprejet.</p>
               <p>Vlada Republike Slovenije je v obravnavo zboru predložila predlog zakona o spremembah
               in dopolnitvah zakona o zaključku lastninjenja in privatizacij pravnih oseb v lasti
               Slovenske razvojne družbe. Zboru predlaga, da ga sprejme po skrajšanem postopku. Želi
               predstavnik vlade besedo? (Ne želi.) Matično delovno telo s predlogom za sprejem
               navedenega zakona po skrajšanem postopku soglaša. Želi besedo poročevalec? (Ne želi.)
               Predstavnik sekretariata? (Prav tako ne.) Predstavniki poslanskih skupin? Zaključujem
               razpravo in tudi tokrat opozarjam, da predlog za sprejem zakona po skrajšanem
               postopku ne bo sprejet, če mu bo nasprotovala najmanj 1/3 navzočih poslancev.
               Glasujmo. Navzočih je 69 poslank in poslancev. 53 jih je glasovalo za, 4 so bili
               proti.</p>
               <p>(Za je glasovalo 53.) (Proti 4.)</p>
               <p>Ugotavljam, da je predlog sprejet.</p>
               <p>Vlada Republike Slovenije je v obravnavo zboru predložila predlog zakona o spremembi
               zakona o uporabi sredstev, pridobljenih iz naslova kupnine na podlagi zakona o
               lastninskem preoblikovanju podjetij. Zboru predlaga, da ga sprejme po skrajšanem
               postopku. Želi predstavnik vlade besedo? Želi. Prosim, imate besedo.</p>
            </sp>
            <sp xml:id="SDZ3-Izredna-08-2001-07-20.sp14">

               <speaker>MAG. IGOR STRMČNIK:</speaker>

               <p>Spoštovani poslanci! Vlada Republike Slovenije utemeljuje skrajšani postopek z
               vsebino problematike, ki jo ta zakon ureja. Gre za tehnična vprašanja. V veliki meri
               gre za tehnična vprašanja, ki vplivajo na način in sistem dodeljevanja razvojnih
               spodbud za ustvarjanje avtohtone gospodarske osnove avtohtonih narodnih skupnosti.
               Skratka, učinek tega zakona bo takojšen, v 15 dneh, v dikciji se nekatere zadeve
               zgodijo, ki bodo omogočile, da bodo slovenski državljani, pripadniki italijanske in
               madžarske narodne skupnosti, lahko razrešili probleme, konkretne probleme, ki se
               kopičijo. Vsaj kakšno leto dni je žeznano, da ti problemi so. In približno leto dni
               se tudi ta problematika že razrešuje. Mi smo zdaj prišli do rešitve, smo na koncu te
               rešitve, ki obljublja rešitev za te slovenske državljane.</p>
               <p>Problem je v tem, zakaj kasnimo. Zakaj je moralo poteči leto dni od takrat, ko je
               problem nastopil, izbil na plano, pa do trenutka, ko ga zdaj rešujemo v državnem
               zboru? Zato, ker sta se vmes zamenjali dve vladi. Zamenjala se je vlada, zamenjal se
               je parlament. Te rešitve, ki jih imamo vgrajene, so rešitve, ki zahtevajo uskladitev
               zakona s sistemom nadzora državnih pomoči. Usklajevanja, ki so bila potrebna, so bila
               precejšnja.</p>
               <p>Spoštovani poslanci, tako iz opozicije kot iz pozicije, pozivam vas, da v tem primeru
               ne razpravljamo o položaju madžarske in italijanske narodne skupnosti in o sistemskih
               vprašanjih financiranja gospodarske osnove teh dveh skupnosti. Tudi o tem
               razpravljamo. Vendar gre za tehnična vprašanja, povezana z izvajanjem, povezana s
               položajem ljudi, ki prejemajo te spodbude. Hvala lepa.</p>
            </sp>
            <sp xml:id="SDZ3-Izredna-08-2001-07-20.sp15">

               <speaker>PREDSEDNIK BORUT PAHOR:</speaker>

               <p>Hvala lepa. Želi besedo poročevalec matičnega delovnega telesa? (Ne.) Predstavnik
               sekretariata? (Ne.) Predstavniki poslanskih skupin? Kolega Peterle, kolega Battelli,
               kolegica Pozsonec.</p>
            </sp>
            <sp xml:id="SDZ3-Izredna-08-2001-07-20.sp16">

               <speaker>ALOJZ PETERLE:</speaker>

               <p>Jaz bi predlagal, da bi se prej oglasil kolega Battelli. Bom potem razložil, zakaj.
            </p>
            </sp>
            <sp xml:id="SDZ3-Izredna-08-2001-07-20.sp17">

               <speaker>PREDSEDNIK BORUT PAHOR:</speaker>

               <p>Hvala lepa, kolega Peterle. Kolega Battelli, imate besedo.</p>
            </sp>
            <sp xml:id="SDZ3-Izredna-08-2001-07-20.sp18">

               <speaker>ROBERTO BATTELLI:</speaker>

               <p>Hvala lepa, gospod predsednik. Mislim, da imate tudi moj pismeni predlog, ali je na
               poti, za to, da se ta zakon obravnava po rednem postopku, sicer na način, da bi
               državni zbor odločil, da bi se drugo branje zgodilo na prvi jesenski seji in da bi
               potem združili drugo in tretjo obravnavo in bi ga v septembru imeli pod streho.</p>
               <p>Gre namreč za naslednje. To, kar bom rekel, naj ne bo razumljeno kot kritika gospodu
               Strmčniku, ki je ogromno delal za to, da pride do rešitve problemov, ki so se
               nakopičili, predvsem v Prekmurju, in katerega sposobnosti in energija so bili pač
               uporabljeni tudi v ta namen, ampak ne samo vta namen. To lahko utemeljeno povem
               zaradi tega, ker gospod Strmčnik pri pripravi tega zakona ni bil obveščen o določenih
               zadevah, ki so se okoli tega, namerno verjetno, dogajale.</p>
               <p>Ta zakon je nastajal pravzaprav na nek način v tajnosti. V njegovo nastajanje narodne
               skupnosti niso bile vključene. Na noben način nismo izvedeli, da se bo sploh pojavil
               na dnevnem redu pred dvema dnevoma in pol, ko smo dobili sklic te seje. Komisija za
               narodni skupnosti se ni mogla sestati in obravnavati tega zakona, zaradi tega, ker
               včeraj smo pač imeli na dnevnem redu to, kar smo imeli in do določene ure, in včeraj,
               vemo, je bil dejansko zgodovinski dan. Ampak ni bilo možnosti, da bi se komisija
               sestala.</p>
               <p>Pripadniki oziroma predstavniki narodnih skupnosti z Obale se s tem zakonom ne
               strinjajo, to so pisno tudi povedali komisiji za narodni skupnosti, in mnogi od njih
               se prav zaradi tega in zaradi kratkega sklica, zaradi časovne stiske tudi niso hoteli
               niti udeležiti seje komisije za narodni skupnosti. Ta zakon, seveda, se spopada z
               neko dramatično situacijo, ki se dogaja v Prekmurju. Ampak, veste, jaz se tudi čudim
               sekretariatu, da ni tega opazil. Ta zakon spreminja koncept, ta zakon spreminja
               koncept ustvarjanja gospodarske osnove za narodne skupnosti. Se pravi, da gre v
               popolnoma nasprotno smer od smeri, ki je nakazana v ustavi Republike Slovenije, v
               zakonu o privatizaciji in v zakonu o kupnini, kjer je govora o pravici narodne
               skupnosti do lastne gospodarske osnove. Zakon o privatizaciji je takratnemu skladu za
               razvoj nalagal to isto, da ustvari gospodarsko osnovo narodnih skupnosti. Enako je
               nalagal zakon o kupnini.</p>
               <p>Ta zakon se spopada s sprevrženim načinom izvajanja teh določil in v bistvu izniči
               koncept ustvarjanja gospodarske osnove za narodni skupnosti. In zaradi tega je
               potreben vsaj en normalen premislek o načinu in o potrebi izvajanja določenih ukrepov
               na tem področju. Da ne bom predolg, ampak recimo vse pomurske, madžarske narodne
               skupnosti, tisti del ki pravzaprav ni priznan, ampak vendarle, v svoji sijajni
               naivnosti, to tudi izrecno pove, da je treba izločiti iz tega besedila zakona vse
               sintagme ustvarjanja gospodarske osnove za narodne skupnosti in je treba to zamenjati
               s financiranjem narodnostno mešanih območij. Tako v ponazoritev. Na žalost ima ta
               zakon še enopomanjkljivost, da je verjetno njegovo izvajanje zelo oteženo v pogojih,
               ki obstajajo v Kopru, Izoli in Piranu, ki so območja, ki niso nerazvita. Hvala
               lepa.</p>
            </sp>
            <sp xml:id="SDZ3-Izredna-08-2001-07-20.sp19">

               <speaker>PREDSEDNIK BORUT PAHOR:</speaker>

               <p>Hvala lepa, kolega Battelli. Besedo dajem kolegici Pozsonec, če se s tem strinja
               kolega Peterle. Kolegica Pozsonec, imate besedo.</p>
            </sp>
            <sp xml:id="SDZ3-Izredna-08-2001-07-20.sp20">

               <speaker>MARIA POZSONEC:</speaker>

               <p>Hvala lepa. Jaz se strinjam in prosim za podporo za skrajšani postopek, kajti na
               našem področju je uporaba tega zakona povzročila pravzaprav dramatične razmere. Če
               kaj lahko tale zakon naredi, potem je to v tem zakonu notri. Kar je treba še
               popraviti, to se da z amandmaji. Seveda se res včeraj nismo mogli sestati. Mi smo
               zainteresirana komisija, ampak v torek se bomo sestali. Matični odbor je obravnaval,
               menim, da z vašim amandmajem se da popraviti. Tako, da jaz prosim za podporo
               skrajšanemu postopku.</p>
            </sp>
            <sp xml:id="SDZ3-Izredna-08-2001-07-20.sp21">

               <speaker>PREDSEDNIK BORUT PAHOR:</speaker>

               <p>Kolega Peterle ima besedo. Preden vam dam besedo, bi prosil državni zbor za potrebno
               tišino, ki omogoča govorniku, da pove svoje stališče, ne da je moten pri tem. Kolega
               Peterle, imate besedo.</p>
            </sp>
            <sp xml:id="SDZ3-Izredna-08-2001-07-20.sp22">

               <speaker>ALOJZ PETERLE:</speaker>

               <p>Hvala lepa. Mislim, da je bilo prav, da sta se najprej oglasila poslanca obeh
               narodnih manjšin. Jaz sem se prijavil v imenu Nove Slovenije k besedi zato, ker se je
               name obrnil predstavnik italijanske narodne manjšine oziroma samoupravne skupnosti in
               prosil, da bi v parlamentu podprli normalni postopek, tudi z ozirom na to, da
               komunikacija z vladno stranjo ni bila mogoča oziroma ni bilo odgovora na njihovo
               pošto, če tako rečem. In mislim, da ne bi bilo dobro v tej državi, da bi nek stabilen
               odnos do manjšin, ki ne sme biti v funkciji menjav različnih vlad, mislim da ne bi
               bilo prav, da bi ga spreminjali. In jaz moram reči, da kakor sicer cenim delo
               državnega sekretarja Strmčnika, sem bil malo presenečen nad utemeljitvijo, zakaj se
               zdajle spet enkrat tako strašno mudi, potem ko eno leto očitno ni bil problem ali ga
               nihče ni hotel reševati. Zdaj pa, ko imamo spet tako rekoč isto vlado oziroma pod
               istim glavnim imenom, je pa naenkrat problem, da sta se dve vladi zamenjali. Mi imamo
               tako rekoč že tretjo vlado v enem letu, ampak zakaj je prav zdaj tale problem
               nastopil in to se tudi vsaj del manjšine ali ena manjšina sprašuje. Jaz ne vem,
               koliko sta obe v tem primeru usklajeni, za kakšne interese gre, ampak glede na to,
               kar sem slišal na to temo, sem menil, da je bolj - oziroma menimo pri nas - da je
               bolj primerno, da gremo po rednem postopku in se z zadevo natančneje seznanimo.
               Mislim, da je potrebna tudi ta komunikacija med uradnimi zastopniki manjšine in
               vladnimi institucijami. Tega tudi po besedah Battellija očitno ni bilo.</p>
            </sp>
            <sp xml:id="SDZ3-Izredna-08-2001-07-20.sp23">

               <speaker>PREDSEDNIK BORUT PAHOR:</speaker>

               <p>Hvala, kolega Peterle. Predstavnik vlade želi besedo. Prosim, imate besedo.</p>
            </sp>
            <sp xml:id="SDZ3-Izredna-08-2001-07-20.sp24">

               <speaker>MAG. IGOR STRMČNIK:</speaker>

               <p>Spoštovani poslanci, dovolite mi, da najprej pojasnim vprašanje vpetosti institucij
               manjšin v pripravo tega zakona. Ta zakon je bil pripravljan od vsega začetka odprto,
               transparentno. Kot podlaga je bila pripravljena študija, raziskovalna študija. Ta
               študija je bila javno predstavljena. Rešitve, ki jih ta zakon predstavlja, so bile
               javno predstavljene, tudi na televiziji. Pomeni, da manjšina, obe manjšini sta
               definitivno bili vključeni, vsaj v tistem delu, ko gre za ljudi, ki se jih konkretno
               ta tematika tiče. In če bi institucije manjšine prisluhnile njihovim potrebam, potem
               verjetno ne bi te debate danes imeli.</p>
               <p>Se pravi, jaz tukaj zastopam interes - in to si upam trditi, ker osebno vsi ti ljudje
               k meni v pisarno prihajajo - tistih državljanov Slovenije, ki so jemali kredite po
               tem zakonu, zašli zaradi tega v težave in so slučajno tudi oziroma so tudi madžarske
               in italijanske narodnosti. V prvem primeru rešujemo problem tukaj ljudi, ki so v
               težavah in so slovenski državljani. To je eno.</p>
               <p>Drugo. Za formalno soglasje manjšine, institucije manjšine je zmanjkalo časa nam vsem
               skupaj. To zato, ker sem bil tudi sam ne nazadnje presenečen nad tem, da je vendarle
               nam uspelo najti ta konsenz in celo zadevo premakniti, ki se prej pač ni premikala,
               ne zaradi tega, ker naj bi se stvar dogajala, ker se ne bi usklajevali in tudi
               uskladili, ampak zato, ker je naš sistem tako naravnan, da zelo težko pobude, ki se
               tičejo konkretnega življenja ljudi, pridejo pravočasno skozi institucije sistema.
               Tukaj imamo tipičen problem interesa ljudi, ki ni strankarski interes, ni interes
               manjšine, tako ali drugače.</p>
               <p>Ta zakon ne razrešuje vsega tega, na kar gospod Battelli opozarja. Jaz se z marsičem,
               kar on opozarja, lahko strinjam in obljubljam, da bomo to razpravo nadaljevali, da
               bomo razmislili o gospodarski osnovi avtohtonih narodnih skupnosti, o tem, ali je
               mogoče ta zakon nadgraditi - gotovo ga je mogoče. Vendar ne izkoriščajmo tega
               postopka za to, da bi se pogovarjali o nečem, o čemer se tako ali tako še vedno lahko
               pogovarjamo.</p>
               <p>Skratka, dajmo rešiti problem, ki je, ki se tiče ljudi, in potem razrešujmo
               vprašanja, ki se tičejo politike. Jaz mislim, da je to nujno, da na tak način
               pristopimo k pripravi tega zakona in prepričan sem, da je manjšina sposobna premagati
               ta problem in to razrešiti. Toliko bolj, ker smo v času postopka, potem ko smo že
               vedeli, da se bo stvar zgodila hitro in da obstaja možnost, da se zadeva odvije
               hitro, smo se intenzivno usklajevali z italijansko narodno skupnostjo in našli
               amandmaje, uskladili amandmaje, ki v veliki meri že, bi rekel, količijo ta novi
               njihov interes.</p>
               <p>Sedaj, v drugem delu mi pa dovolite, da opozorim še na eno vprašanje - namreč, da ta
               zakon v konceptu in v vsebini menja zadeve. Ta zakon ne počne tega, ampak se
               usklajuje z zakonom o nadzoru državnih pomoči. Usklajuje se v tistem delu, kjer zakon
               o nadzoru državnih pomoči in evropska zakonodaja, ki jo moramo že spoštovati, ker smo
               podpisali asociacijski sporazum, prepoveduje dajati spodbude podjetjem na osnovi
               nacionalne pripadnosti. Lahko pa dajemo spodbude območjem, spodbude podjetjem na
               območju, ki je narodnostno mešano in, bi rekel, pripadnikom narodne za reševanje
               gospodarske osnove avtohtonih narodnih skupnosti. V zakonu je še vedno določilo, da
               je ta zakon namenjen spodbujanju gospodarske osnove avtohtonih narodnih skupnosti,
               vendar s pripisom," na območjih, ki so narodnostno mešana." Gre za uskladitev,
               tehnično uskladitev z drugim zakonom in v bistvu tu ne gre za vsebinsko razpravo.
               Vsebina je enaka, kot je bila prej.</p>
            </sp>
            <sp xml:id="SDZ3-Izredna-08-2001-07-20.sp25">

               <speaker>PREDSEDNIK BORUT PAHOR:</speaker>

               <p>Z dodatno obrazložitvijo predstavnika vlade zaključujem razpravo in prehajamo na
               odločanje. Opozarjam, da predlog za sprejem zakona po skrajšanem postopku ne bo
               sprejet, če mu bo nasprotovala najmanj ena tretjina navzočih poslancev. Glasujemo.
               Navzočih je 49 kolegic in kolegov, 32 jih je predlog podprlo, 12 mu je
               nasprotovalo.</p>
               <p>(Za je glasovalo 32.) (Proti 12.)</p>
               <p>Ugotavljam, da je predlog sprejet.</p>
               <p>Vlada Republike Slovenije je v obravnavo zboru predložila predlog zakona o dopolnitvi
               zakona o visokem šolstvu. Prosim za mir. Smo sredi postopka za sprejem dnevnega reda.
               Zboru predlaga, da ga sprejme po skrajšanem postopku. Sprašujem vlado, ali želi
               besedo? (Ne želi.)</p>
               <p>Matično delovno telo s predlogom za sprejem navedenega zakona po skrajšanem postopku
               soglaša. Želi besedo poročevalec? (Ne želi.) Želi besedo predstavnik sekretariata?
               (Ne želi.) Sprašujem, ali želijo besedo predstavniki poslanskih skupin. (Ne.)</p>
               <p>Tudi tokrat velja podobno opozorilo, če bo temu predlogu nasprotovala najmanj
               tretjina navzočih poslancev, predlog ne bo sprejet. O tem glasujemo. Navzočih je 54
               poslank in poslancev, 51 jih je glasovalo za, eden je temu predlogu nasprotoval.</p>
               <p>(Za je glasovalo 51.) (Proti 1.)</p>
               <p>Ugotavljam, da je predlog sprejet.</p>
               <p>Državni zbor je ob zaključku 7. seje sklenil, da se predlog zakona o spremembah in
               dopolnitvah carinskega zakona v prvi obravnavi prenese na to izredno sejo. Zbor bo
               navedeni predlog zakona obravnaval kot 10.a točko dnevnega reda.</p>
               <p>Kolegice in kolegi, prehajamo na glasovanje o predlogu dnevnega reda v celoti.</p>
               <p>Za današnjo sejo predlagam dnevni red, kot ste ga prejeli s sklicem ter s sprejeto
               spremembo. O tem predlogu glasujemo. Državni zbor odloča o dnevnem redu. Navzočih je
               57 kolegic in kolegov, 43 jih je predlog podprlo, 11 mu jih je nasprotovalo.</p>
               <p>(Za je glasovalo 43.) (Proti 11.)</p>
               <p>Ugotavljam, da je dnevni red 8. izredne seje zbora sprejet.</p>
               <p>Na pobudo predsednika odbora za zunanjo politiko, kolega Kacina, predlagam, da
               državni zbor v sredo zaseda po 14.00 uri. Kolega Kacin, predsednik odbora, bo
               utemeljil razlog. Prosim, kolega Kacin.</p>
            </sp>
            <sp xml:id="SDZ3-Izredna-08-2001-07-20.sp26">

               <speaker>JELKO KACIN:</speaker>

               <p>Hvala lepa za besedo, gospod predsednik. Kolegice in kolegi! Ravnokar sem prejel s
               strani vlade oba sporazuma, sporazum o jedrski elektrarni in sporazum o meji, zato je
               mogoče v začetku prihodnjega tedna organizirati razpravo in dati mandat naši vladi za
               podpis sporazuma o meji. Ker pa se mi zdi, da bo ob tej temi potrebna poglobljena
               razprava (gradivo je še vedno zaupno, precej kart bo treba zagotoviti), predlagam, da
               bi odbor za zunanjo politiko, če bi bila podpora z vaše strani, zasedal v sredo ob
               9.00 zjutraj in do 14.00 ure poskušal končati razpravo; če pa to ne bi šlo, pa bi
               nadaljeval po 18.00 uri zvečer. Na ta način bi se lahko ob soglasju odbora za zunanjo
               politiko dogovorili za datum srečanja predsednikov vlad in potem tudi za podpis teh
               sporazumov. Hvala lepa.</p>
            </sp>
            <sp xml:id="SDZ3-Izredna-08-2001-07-20.sp27">

               <speaker>PREDSEDNIK BORUT PAHOR:</speaker>

               <p>Predlagam, da se opredelimo do tega predloga z glasovanjem. Predlog je, da bi v sredo
               državni zbor zasedal po 14.00 uri, zato da bi lahko dopoldan odbor za zunanjo
               politiko opravil svoje delo. Ta predlog dajem na glasovanje. Prosim, glasujmo o tem
               predlogu. Proceduralno? Samo, da prej povem rezultat. 59 kolegic in kolegov je
               navzočih. 38 je glasovalo za, 20 jih je bilo proti.</p>
               <p>(Za je glasovalo 38.) (Proti 20.)</p>
               <p>Ugotavljam, da je predlog sprejet.</p>
               <p>Prosim.</p>
            </sp>
            <sp xml:id="SDZ3-Izredna-08-2001-07-20.sp28">

               <speaker>JOŽEF JEROVŠEK:</speaker>

               <p>Spoštovani gospod predsednik! Glede na to, na precedens, ki se je zgodil na začetku
               seje, ko je bil zavrnjen oziroma umaknjen z dnevnega reda institut poslanskih
               vprašanj, s tem, da je vodja poslanske skupine najmočnejše stranke uveljavil svoje
               neformalno predsedstvo tega državnega zbora in zrušil digniteto tudi vas, gospod
               predsednik, vašo avtoriteto, se postavlja vprašanje, ali bo možno delovanje tega
               državnega zbora v prihodnjem tednu. Namreč zgleda, da bo vlada na dopustu, ker ni
               pripravljena odgovarjati na poslanska vprašanja. In zaradi tega me zanima, kako bo z
               delovanjem tega državnem zbora v prihodnjem tednu. Ali bomo tu sedeli samo poslanci,
               ali bodo tudi predstavniki vlade? Hvala.</p>
            </sp>
            <sp xml:id="SDZ3-Izredna-08-2001-07-20.sp29">

               <speaker>PREDSEDNIK BORUT PAHOR:</speaker>

               <p>Na vaše proceduralno vprašanje odgovarjam, da državni zbor zaseda. Vlada je
               obveščena. Obveznosti ima v skladu s svojimi in našimi pristojnostmi pri delu
               državnega zbora in nimam nikakršnih informacij, da tega sodelovanja ne bi bilo. Tako,
               da državni zbor lahko povsem kompetentno tudi prihodnji teden odloča o točkah
               dnevnega reda.</p>
               <p>S tem smo torej zaključili vprašanje določanja dnevnega reda. Ta je sprejet in lahko
               v skladu z njim nadaljujemo.</p>
               <p>Prehajamo na <title>2. TOČKO DNEVNEGA REDA - OBRAVNAVA AKTA O ODREDITVI PARLAMENTARNE
                  PREISKAVE ZA UGOTOVITEV ODGOVORNOSTI ODGOVORNIH OSEB IN NOSILCEV JAVNIH POOBLASTIL
                  GLEDE NAKUPA IN PRODAJE ELEKTRIČNE ENERGIJE, ZARADI ČESAR JE BILA DOMNEVNO
                  POVZROČENA GOSPODARSKA ŠKODA V SISTEMU SLOVENSKEGA ELEKTROGOSPODARSTVA.</title>
               Zahtevo za uvedbo parlamentarne preiskave je na podlagi 93. člena Ustave Republike
               Slovenije državnemu zboru predložila skupina 30 poslank in poslancev s prvopodpisanim
               Brankom Keleminom. Sprašujem kolega Kelemino, ali želi besedo? Želi. Prosim, imate
               besedo, kolega Kelemina.</p>
            </sp>
            <sp xml:id="SDZ3-Izredna-08-2001-07-20.sp30">

               <speaker>BRANKO KELEMINA:</speaker>

               <p>Hvala lepa za besedo. Spoštovani vsi skupaj! Čisto na kratko. Zahtevo za preiskovalno
               komisijo ste vsi prejeli. Upam, da tudi prebrali. Namreč, glede na dolgotrajni
               postopek in vložitev cele vrste dokumentacije in obravnavo na posameznih organih v
               državnem zboru oziroma na delovnih telesih, predvsem na odboru za gospodarstvo,
               ugotavljamo predlagatelji, da pač vlada in vsi odgovorni, ki so bili dolžni
               odgovoriti na tehtno zastavljena vprašanja, teh odgovorov niso dali. Niso jih dali
               pravočasno.</p>
               <p>Čutili smo tudi določeno ignoranco pri teh odgovorih in nekako zaviranje reševanja
               teh pomembnih vprašanj. Na tej podlagi se je seveda skupina poslancev odločila, da
               vloži zahtevo za parlamentarno preiskavo v zvezi s temi vprašanji in bi pač prosil,
               da se v skladu z zakonom o parlamentarni preiskavi in pa tudi poslovnikom o
               parlamentarni preiskavi ta preiskava v najkrajšem času uvede.</p>
               <p>Opozoril bi samo na to, da upam, da ta namen preiskave, ki je določen v tem aktu
               državnega zbora, upošteva v celoti, v skladu s 4. členom poslovnika o parlamentarni
               preiskavi, v celoti upošteva vsebino, ki je določena oziroma zahtevana v vlogi
               oziroma zahtevi.</p>
               <p>Da ne bom še enkrat se oglašal, bi samo pri predlogu sklepa opozoril, da se ne
               strinjamo vlagatelji s predlogom sklepa, ampak predlagamo, da se na osnovi oziroma v
               skladu s 5. členom poslovnika o parlamentarni preiskavi, kjer piše, da državni zbor
               imenuje preiskovalno komisijo praviloma na isti seji oziroma najkasneje pa na
               naslednji prvi seji oziroma, ja tako, oziroma najkasneje pa na prvi naslednji seji.
               Zato bi prosil, da se popravi predlog sklepa, in sicer tako, da se komisija za
               volitve, imenovanja in administrativne zadeve zadolži, da do naslednje seje državnega
               zbora, v skladu z vsebino in tako naprej parlamentarne preiskave, zboru predloži
               predlog odloka o ustanovitvi in sestavi preiskovalne komisije.</p>
               <p>Skratka želim, da se ta predlog sklepa uskladi s 5. členom poslovnika o parlamentarni
               preiskovalni komisiji. Hvala lepa.</p>
            </sp>
            <sp xml:id="SDZ3-Izredna-08-2001-07-20.sp31">

               <speaker>PREDSEDNIK BORUT PAHOR:</speaker>

               <p>Kolega Kelemina, samo pojasnilo. Ko bo državni zbor odredil parlamentarno preiskavo,
               bomo sprejeli sklep, ki bo naložil komisiji za volitve, imenovanja in administrativne
               zadeve, da v najkrajšem času, v skladu z vsebino odrejene parlamentarne preiskave,
               zboru predloži predlog odloka. In to se lahko zgodi že na tej seji. Tako. Želi besedo
               predstavnik sekretariata? (Ne želi.) Želijo besedo predstavniki poslanskih skupin?
               (Ne želijo.) Poslanke in poslanci? Ugotavljam, da ne. Zaključujem splošno
               razpravo.</p>
               <p>Spoštovane kolegice in kolegi! Na podlagi drugega odstavka 4. člena poslovnika o
               parlamentarni preiskavi zbor o zahtevi za uvedbo parlamentarne preiskave ne glasuje.
               Zato ugotavljam, da je državni zbor odredil parlamentarno preiskavo za ugotovitev
               odgovornosti odgovornih oseb in nosilcevjavnih pooblastil glede nakupa in prodaje
               električne energije, zaradi česar je bila domnevno povzročena gospodarske škoda v
               sistemu slovenskega elektrogospodarstva.</p>
               <p>Namen preiskave je, prvič, ugotoviti, v kolikšni meri so bile odgovorne osebe in
               nosilci javnih pooblastil vpleteni v domnevno oškodovanje slovenske države pri nakupu
               in prodaji električne energije v sistemu slovenskega elektrogospodarstva, in drugič,
               ugotoviti obseg škode, ki je nastala zaradi prepoceni prodaje električne energije iz
               hrvaškega dela nuklerne elektrarne Krško.</p>
               <p>Državnemu zboru predlagam, da sprejme še naslednji predlog sklepa: "Komisija za
               volitve, imenovanja in administrativne zadeve se zadolži, da v čim krajšem času, v
               skladu z vsebino odrejene parlamentarne preiskave, zboru predloži predlog odloka o
               ustanovitvi in sestavi preiskovalne komisije." Želi kdo o tem predlogu sklepa
               razpravljati? (Ne želi.) Zaključujem... Prosim? Dr. Bajuk, prosim.</p>
            </sp>
            <sp xml:id="SDZ3-Izredna-08-2001-07-20.sp32">

               <speaker>DR. ANDREJ BAJUK:</speaker>

               <p>Hvala lepa, gospod predsednik. To, kar se je dogajalo na tem področju, mora biti
               dokončno raziskano. Nova Slovenija bo odločno podprla in sodelovala pri tem delu, ker
               mislimo, da je skrajni čas, da začnemo uveljaviti v naši državi polaganje čistih
               računov in pa odgovornosti tistih, ki odločajo v našem imenu, v imenu vseh državljank
               in državljanov, in pa počenjajo večkrat s skupnimi stvarmi, kot da bi bile resnično
               niti manj kot njihove. Manj kot njihove. Nujno je, da Slovenija končno razume enkrat,
               kaj se je dogajalo na tem področju. Tukaj so v igri zelo visoke vsote.V naši oceni
               velika škoda skupnemu gospodarstvu in mi odločno podpiramo in se bomo tudi za to
               zavzemali, da bo prišlo enkrat do čistih računov na tem področju, in ne tako, kot je
               že večkrat bilo v tej naši 10-letni zgodovini naše države, da je državni zbor začel
               kakšno raziskavo, potem se je pa zadnji dan vse zgubilo in šlo v pozabo. Bomo
               vztrajali na tem, da bo enkrat za vselej na tem področju prišlo do jasnega pogleda in
               da bomo uveljavili v naši državi odgovornost vseh. Tudi tisti gospodje poslanci, ki
               sedaj ne poslušajo, naj se zavedajo, da glede tega, da ne bomo nikdar odnehali. Hvala
               lepa.</p>
            </sp>
            <sp xml:id="SDZ3-Izredna-08-2001-07-20.sp33">

               <speaker>PREDSEDNIK BORUT PAHOR:</speaker>

               <p>Hvala lepa. Najprej, gospod minister, če ne boste motili državnega zbora, vam bomo
               vsi hvaležni. Želi še kdo besedo pri tem sklepu? Prosim, kolega Pukšič.</p>
            </sp>
            <sp xml:id="SDZ3-Izredna-08-2001-07-20.sp34">

               <speaker>FRANC PUKŠIČ:</speaker>

               <p>Hvala lepa, gospod predsednik. Seveda podpiram predlagani sklep, ki ste ga podali, pa
               vendar bi rad opozoril ali povedal tistim poslankam in poslancem, ki niso sodelovali
               v prejšnjem sklicu državnega zbora, da je v skladu z zakonom o parlamentarni
               preiskovalni komisiji treba najkasneje na zadnji seji državnega zbora taistega
               sklica, ki jo je imenoval, tudi obravnavati poročilo parlamentarne preiskovalne
               komisije. Naloga parlamentarne preiskovalne komisije in njenega predsednika je, da
               poročilo pripravi. Če parlamentarna preiskava ni zaključena, je naloga, da državnemu
               zboru predstavi in pove, navede razloge. Vsekakor pa ni niti v poslovniku niti v
               zakonu nikjer zapisano, da se poročilo parlamentarne preiskave na zadnji sejitaistega
               zasedanja državnega zbora ne opravi. Ni zakonske podlage, da poslanci državnega zbora
               izglasujejo umik točke z dnevnega reda. Spoštovane kolegice in kolegi, to se je
               zgodilo v prejšnjem mandatu. To se je zgodilo na zadnji seji prejšnjega mandata.Ko
               smo poslali pismeno zahtevo za obrazložitev državnemu zboru za dogodek, ki se je
               zgodil, odgovora še do danes nismo dobili; na to bi rad opozoril.</p>
            </sp>
            <sp xml:id="SDZ3-Izredna-08-2001-07-20.sp35">

               <speaker>PREDSEDNIK BORUT PAHOR:</speaker>

               <p>Kolega Pukšič...</p>
            </sp>
            <sp xml:id="SDZ3-Izredna-08-2001-07-20.sp36">

               <speaker>FRANC PUKŠIČ:</speaker>

               <p>In želim samo to, da bi se v tem mandatu spoštovala sprejeta zakonodaja v tem
               državnem zboru, tudi za vas, kolegice in kolegi, poslanke in poslanci koalicije.</p>
            </sp>
            <sp xml:id="SDZ3-Izredna-08-2001-07-20.sp37">

               <speaker>PREDSEDNIK BORUT PAHOR:</speaker>

               <p>Sprašujem, ali želi še kdo besedo? Kolega Kelemina.</p>
            </sp>
            <sp xml:id="SDZ3-Izredna-08-2001-07-20.sp38">

               <speaker>BRANKO KELEMINA:</speaker>

               <p>Hvala lepa. Spoštovani vsi skupaj! Spoštovani gospod predsednik, vas, pa tudi
               sekretariat bi vprašal, ali ste, ko ste dejansko nekoliko skrajšali to odreditev
               preiskovalne parlamentarne komisije, ali to slučajno pomeni zožanje njenih pooblastil
               in ali je to še vedno v skladu s 4. členom poslovnika o parlamentarni preiskavi.
               Namreč, v drugem odstavku 4. člena piše: "O zahtevi za uvedbo parlamentarne preiskave
               državni zbor ne glasuje. Akt, s katerim odredi parlamentarno preiskavo na zahtevo, v
               celoti povzame vsebino zahtevka za ureditev parlamentarne preiskave in zahteve...,"
               in tako naprej. Ali to pomeni, da...</p>
            </sp>
            <sp xml:id="SDZ3-Izredna-08-2001-07-20.sp39">

               <speaker>PREDSEDNIK BORUT PAHOR:</speaker>

               <p>Kolega Kelemina, dikcija je prepisana, drugače ne more biti, in ta diskusija je že
               opravljena - mi smo akt sprejeli.</p>
            </sp>
            <sp xml:id="SDZ3-Izredna-08-2001-07-20.sp40">

               <speaker>BRANKO KELEMINA:</speaker>

               <p>V redu.</p>
            </sp>
            <sp xml:id="SDZ3-Izredna-08-2001-07-20.sp41">

               <speaker>PREDSEDNIK BORUT PAHOR:</speaker>

               <p>Prosim, da razpravljamo o predlogu sklepa - prosim, kolega Podobnik - sklepa, ki
               nalaga komisiji za volitve in imenovanja, da odloči o komisiji. Prosim.</p>
            </sp>
            <sp xml:id="SDZ3-Izredna-08-2001-07-20.sp42">

               <speaker>JOŽEF JEROVŠEK:</speaker>

               <p>Hvala lepa, gospod predsednik. Na nek način se čutim dolžnega, da se oglasim v zvezi
               s tem sklepom, namreč glede na izkušnje, kako pomembno je, da preiskovalne komisije
               začnejo delati čim prej.</p>
               <p>Namreč, kar je bilo že tolikokrat opozorjeno, glede na izkušnje iz preteklega mandata
               vem, da je preiskovalna komisija, ki sem jo vodil sam, predložila zaključno poročilo,
               ki je bilo soglasno sprejeto v mesecu maju preteklega leta. Potem se je zaradi
               oviranja na neki način največje poslanske skupine to premikalo z dnevnega reda seje
               na sejo in državni zbor ni obravnaval tega poročila. Zaradi tegav zvezi s tem sklepom
               pravzaprav sprašujem, ali naš poslovnik na neki način ne bi moral določiti, da ko je
               veljavno vložena zahteva 30 poslancev o uvedbi parlamentarne komisije, bo seveda v
               taki zahtevi, da državni zbor ne sklepa in da bo na vsak način uvedena, a ni po neki
               logiki, da bi pristojna komisija, ko dobi tako zahtevo za preiskovalno komisijo,
               takoj podala tudi zahtevek, da poslanske skupine predložijo svoje kandidate za člane
               preiskovalne komisije. Namreč, če bi bilo to, seveda to smo sedaj zamudili, vendar
               predlagam, če bo še ta teden zasedanje Kviaza slučajno, da se stranke pozove, da
               imenujejo svoje kandidate za članstvo v tej komisiji in da se še v okviru te seje v
               točki imenovanja tudi izglasuje poimenska sestava te komisije.</p>
               <p>Še enkrat opozarjam. Izredno pomembno je, da se ne bo oviralo delo komisije. Takšne
               izkušnje so žal bile v prejšnjem mandatu - ni bilo prostorov, ni bilo strokovnih
               sodelavcev in se je vse skupaj na neki način zavleklo. Posledica tega je bila, da
               tudi na podlagi tega zavlačevanja, oviranja, da preiskovalne komisije niso zaključile
               tega dela z osvojitvijo zaključnega poročila na zboru, kar potem v javnosti povzroča
               zlonamerno manipulacijo, da preiskovalne komisije niso bile uspešne, da niso končale
               svojega dela. V prejšnjem mandatu, kolikor jaz vem, so vse, razen tiste o Dadasu,
               končale svoje delo, vendar na podlagi tega oviranja, pomanjkanja politične volje in
               pravzaprav strahu pred tem, da bi bila taka poročila veljavno sprejeta in tega
               oviranja potem dejansko v tem zboru ni prišlo do tega epiloga, ki ga predvideva
               poslovnik. Vendar preiskovalne komisije so delo končale in na podlagi tega bi morali
               čimprej poskrbeti za vse pogoje za delo preiskovalne komisije. Hvala.</p>
            </sp>
            <sp xml:id="SDZ3-Izredna-08-2001-07-20.sp43">

               <speaker>PREDSEDNIK BORUT PAHOR:</speaker>

               <p>Kolega Lavrinc želi besedo. Opozarjam državni zbor, da je edini, ki ima ta hip
               besedo. Prosim, kolega Lavrinc.</p>
            </sp>
            <sp xml:id="SDZ3-Izredna-08-2001-07-20.sp44">

               <speaker>MAKSIMILJAN LAVRINC:</speaker>

               <p>Hvala lepa, gospod predsednik. Ugotavljam, da vsak, ki ima 5 minut časa, lahko pljuva
               po tej največji poslanski skupini. To je prvo dejstvo, ki ga ni mogoče
               spregledati.</p>
               <p>Drugo pa: Gospe in gospodje, zakonodaja s tega področja je slaba. Zakaj? Zato, ker
               dovoljuje množenje teh komisij v nedogled praktično. Jih ne omejuje in jim ne
               postavlja rokov. In ni vedno problem v ljudeh, torej v državnem zboru, v poslancih,
               ampak preprosto so se komisije v preteklih mandatih množile kot zajci na dobravi. In
               to bo treba enkrat popraviti. To je prvo.Drugo. Menim, da ljudje, ki menijo, da je
               moč z nekimi preiskovalnimi komisijami nadomestiti institucije, ki jih v tej državi
               imamo, zato da raziskujejo kriminal, to je norost. Preiskovalne komisije v tujini, v
               nekem normalnem razvitem območju, so izjeme od pravila. Jaz prav tej komisiji želim
               dobro delo, uspešno delo, ker tudi sam dvomim v nekatere stvari in se bom potrudil,
               da bi vam pomagal celo pri zbiranju dokazov, vendar ne izkoriščajte te diskusije za
               to, da prepričujete zdaj, lahko tudi prepričane in pa novinarje, da bodo kaj lepega o
               vas napisali.</p>
            </sp>
            <sp xml:id="SDZ3-Izredna-08-2001-07-20.sp45">

               <speaker>PREDSEDNIK BORUT PAHOR:</speaker>

               <p>Kolega dr. Brejc.</p>
            </sp>
            <sp xml:id="SDZ3-Izredna-08-2001-07-20.sp46">

               <speaker>DR. MIHA BREJC:</speaker>

               <p>Replika gospodu Lavrincu. Če je namreč v državi veliko lumparij, potem mora biti tudi
               veliko preiskovalnih komisij. Na žalost v slovenskem primeru ne gre za izjeme, o
               katerih je govoril gospod Lavrinc, ampak že kar na žalost za pravilo.</p>
            </sp>
            <sp xml:id="SDZ3-Izredna-08-2001-07-20.sp47">

               <speaker>PREDSEDNIK BORUT PAHOR:</speaker>

               <p>Kolega Pukšič, za njim kolega Jerovšek.</p>
            </sp>
            <sp xml:id="SDZ3-Izredna-08-2001-07-20.sp48">

               <speaker>FRANC PUKŠIČ:</speaker>

               <p>Strinjam se s tistim delom, ko je kolega Lavrinc govoril, da bi naj bile
               parlamentarne preiskovalne komisije izjeme. Ja in to takrat, ko so tako rekoč
               institucionalne možnosti bile ali izkoriščene ali onemogočene. Mimogrede bi vas samo
               opozoril, da so bile institucionalne možnosti nekoga, da bi jih pripeljali v zapor,
               tam, kamor so sodili po sodbi sodišča, izničene s spremembo zakonodaje, kazenskega
               zakonika in zakona o kazenskem postopku v parlamentu Izrečene sodbe so seveda takrat
               s 1.1. leta 1995 zastarale, ker je bila spremenjena zakonodaja. Tistemu sodniku, ki
               pa seveda sodbe ni napisal v 15 dnevnem roku, to pa seveda gospod Lavrinc ve kot
               pravnik, pa se ni dogodilo nič oziroma je danes odvetnik. To je anomalija. Zato ne
               obstajajo drugi instrumenti kot parlamentarne preiskovalne komisije, ki seveda na te
               velike anomalije opozorijo.</p>
            </sp>
            <sp xml:id="SDZ3-Izredna-08-2001-07-20.sp49">

               <speaker>PREDSEDNIK BORUT PAHOR:</speaker>

               <p>Dal bom besedo kolegu Jerovšku, potem kolegu Potrču. Rad bi povedal, da glasujemo o
               predlogu sklepa, ki nalaga obveznosti pristojni komisiji, in nič več o vsebinskih
               aspektih te diskusije, bo še čas za razpravo, najprej v preiskovalni komisiji in
               potem na državnem zboru. Zato bi prosil, da zdaj ne posegamo v vsebino akta. Najprej
               kolega Jerovšek in potem kolega Potrč.</p>
            </sp>
            <sp xml:id="SDZ3-Izredna-08-2001-07-20.sp50">

               <speaker>JOŽEF JEROVŠEK:</speaker>

               <p>Hvala lepa. Moram replicirati kolegu Lavrincu in ostro zavrniti njegovo navajanje, da
               je šlo za kakšno pljuvanje po največji poslanski skupini. Dejstva so, da so tudi z
               obstrukcijo ovirali, da bi tista seja državnega zbora se normalno iztekla in da se je
               s podobnimi sklepi, kot se je danes ukinil inštitut poslanskih vprašanj, prelagalo iz
               seje na sejo, poročila preiskovalnih komisij. To so dejstva. Tudi ni potrebno, gospod
               Lavrinc, da pljuvate po zakonodaji. Naš zakon ni tako slab, strinjam se, da ni
               dodelan, vendar marsikatera evropska država s tradicijo parlamentarne demokracije
               nima zakona, pa vendar zelo uspešno delujejo preiskovalne komisije. Ne zavajati
               javnosti, da je z našo zakonodajo nekaj tu enormno narobe. To so zavajanja. In tudi
               ne obsojati zakonodaje za množenje teh komisij. To, kar je bilo tukaj že poudarjeno,
               dejstvo je, da so morda komisije bolj izjemne v drugih državah, vendar tam imajo tudi
               dosti manj zlorab s strani nosilcev javnih funkcij. Očitno jih imajo. Je tudi
               objektivna in subjektivna odgovornost državnih funkcionarjev na čisto drugem nivoju.
               Te primere vam bi lahko navajal, mi smo jih tudi dostikrat imeli priložnost. Vemo,
               kako se je, recimo, v Belgiji zgodilo, da so v eni uri trije ministri odstopili, ko
               se je zgodil pobeg kriminalca s sodišča. To se pri nas ne zgodi, da se bi kdo v tej
               vladi, ki jo vodite z vaše strani, iz vaše stranke, kdo zavedal objektivne ali pa
               subjektivne odgovornosti.</p>
               <p>V tej zadevi smo resorno ministrico, dokler je bila resorna ministrica, spraševali s
               poslanskimi vprašanji. Nismo dobili odgovorov oziroma se sploh ni udeleževala teh
               sej, tudi ni bila na odboru za gospodarstvo, ko se je ta tematika obravnavala. Prešla
               je v totalno ilegalo. V ta namen, da bi to vse skupaj zamrlo in na nek način
               "zataškalo", je bil resor prenesen v drugo ministrstvo, ki to ministrstvo na tem
               področju z vso silo nadaljuje na nek način to, da se bodo ti dobički iz prodaje
               elektrike po ustaljenih strankarskih kanalih prelivali drugam. Hvala lepa.</p>
            </sp>
            <sp xml:id="SDZ3-Izredna-08-2001-07-20.sp51">

               <speaker>PREDSEDNIK BORUT PAHOR:</speaker>

               <p>Kolega Potrč, za njim kolega Lavrinc. Želi še kdo besedo? Prosim. Se lahko vključite,
               kolega Potrč, se lahko vključite. Nekdo je ostal...</p>
            </sp>
            <sp xml:id="SDZ3-Izredna-08-2001-07-20.sp52">

               <speaker>MIRAN POTRČ:</speaker>

               <p>Poleg Nemčije ima samo Slovenija manjšinsko preiskavo. Uvedena je z ustavo in za
               uvedbo te manjšinske preiskave so izpolnjeni pogoji. Mi zastonj razpravljamo o tem,
               ali imamo kakršnokoli drugo možnost, kot da se manjšinska preiskava uvede. Če bi jo
               razumeli tako, potem bi brez razprave danes ta sklep tudi sprejeli.</p>
               <p>Razprava, ki jo danes ob tem sklepu imamo, kaže, da predlagatelji te manjšinske
               preiskave preiskavo razumejo drugače, kot je v zakonu zapisana. Še naprej, kot željo
               po politizaciji vprašanj, ne pa po konkretnem, strokovnem, odgovornem raziskovanju
               primera, ne pa s pravico, da ima vsak poslanec samostojno možnost preko preiskovalne
               komisije iz svojega lastnega prepričanja stvari ocenjevati, ocenjevati tudi delo
               drugih, tudi dajati ocene, mnogokrat tudi obtožbe, kar vse se je v delu teh
               preiskovalnih komisij, nažalost, dogajalo.</p>
               <p>Jaz bom vesel, če ne bo tako, kot mi kaže ta razprava, in vesel bom, če bomo enkrat
               preiskovalno komisijo opravili v kratkem času in na kvaliteten način, tako kot bi
               moralo biti, sicer bo pa dopolnitev zakonodaje verjetno koristna. Hvala.</p>
            </sp>
            <sp xml:id="SDZ3-Izredna-08-2001-07-20.sp53">

               <speaker>PREDSEDNIK BORUT PAHOR:</speaker>

               <p>Kolega Lavrinc, za njim kolega Pukšič.</p>
            </sp>
            <sp xml:id="SDZ3-Izredna-08-2001-07-20.sp54">

               <speaker>MAKSIMILJAN LAVRINC:</speaker>

               <p>Zelo kratko. Kolega Jerovšek, hvala lepa za vaš prispevek rasti našega ugleda v
               družbi. Jaz sem prepričan, da po vsakem vašem nastopu, naš "raiting" raste.</p>
            </sp>
            <sp xml:id="SDZ3-Izredna-08-2001-07-20.sp55">

               <speaker>PREDSEDNIK BORUT PAHOR:</speaker>

               <p>To ni predmet te razprave. Kolega Pukšič!</p>
            </sp>
            <sp xml:id="SDZ3-Izredna-08-2001-07-20.sp56">

               <speaker>FRANC PUKŠIČ:</speaker>

               <p>Samo to bi rekel. Kdo je želel organizacijo? Tisti, ki je predlagal, da je državni
               zbor nekaj naredil v nasprotju z zakonom in poslovnikom. Hvala lepa.</p>
            </sp>
            <sp xml:id="SDZ3-Izredna-08-2001-07-20.sp57">

               <speaker>PREDSEDNIK BORUT PAHOR:</speaker>

               <p>Večkrat sem interveniral v razpravo in po nekaj razpravljavcih opozoril, da presegamo
               namen te razprave. Ta razprava se odvija zgolj o predlogu sklepa, da naložimo
               pristojni komisiji, da komisijo tudi izvoli. Zato bi prosil vse, ki se bodo zdaj
               priglasili k besedi, da se tega držijo, sicer bom posegel v razpravo. Dr. Bajuk,
               prosim.</p>
            </sp>
            <sp xml:id="SDZ3-Izredna-08-2001-07-20.sp58">

               <speaker>DR. ANDREJ BAJUK:</speaker>

               <p>Hvala lepa. Dejansko je to vprašanje kolegu Potrču. Če sem pravilno razumel vašo
               oceno, da v predstavitvi tistih, ki smo predlagali, da ta komisija sploh začne svoje
               delo, vidite neko politizacijo. Rad bi vas vprašal, kaj sploh to pomeni. Kako je
               sploh mogoče, da ne bi bilo politično vprašanje ravno to, da se v imenu funkcionarjev
               države Slovenije delajo močne in hude napake, z velikimi gospodarskimi posledicami za
               skupno dobro, in kako naj bi to ne bilo politično. Lahko bi vas tudi vprašal, kako bi
               pa vi vodili strokovno. Ali mislite, da so strokovno delali to, kar so delali, ali je
               sploh mogoče strokovno krasti ali pa strokovno delati takšne napake, kot so se delale
               v upravi Elesa? Ne vem, v čem vidite politizacijo, pa česa se bojite. Končno bo le
               odgovornost - treba je omejiti, najti odgovornost pri tem, omejiti tiste, in najti,
               kdo so vsi ti ljudje, ki so te stvari storili, in končno mora tudi enkrat za vselej
               priti do neke kazni. Hvala lepa.</p>
            </sp>
            <sp xml:id="SDZ3-Izredna-08-2001-07-20.sp59">

               <speaker>PREDSEDNIK BORUT PAHOR:</speaker>

               <p>Kolega Kelemina - ne. Kolega Potrč - upam, da je to zadnja razprava.</p>
            </sp>
            <sp xml:id="SDZ3-Izredna-08-2001-07-20.sp60">

               <speaker>MIRAN POTRČ:</speaker>

               <p>Gospod Bajuk, poglejte, vaša razprava točno kaže, kako jaz mislim, da ne bi smeli k
               temu pristopati. V svoji razpravi ste že obtožili ljudi, da so kradli. To si lahko
               kot poslanci privoščimo, ker imamo imuniteto, samo to ni pristop za reševanje
               vprašanj. Bojim se in ne bi želel, da bi se te stvari tako ponavljale, kot so se
               doslej. To je vse.</p>
            </sp>
            <sp xml:id="SDZ3-Izredna-08-2001-07-20.sp61">

               <speaker>PREDSEDNIK BORUT PAHOR:</speaker>

               <p>Želi še kdo besedo? Kolega Peterle.</p>
            </sp>
            <sp xml:id="SDZ3-Izredna-08-2001-07-20.sp62">

               <speaker>ALOJZ PETERLE:</speaker>

               <p>Spominjam se časov, ko se je z etiketo politizacije odpravilo kup družbene kritike v
               zvezi z ravnanjem potentatov, ki so takrat vladali - reklo se je politizacija, in je
               bila stvar sumljiva, pa naj je šlo po taki ali drugačni liniji.</p>
               <p>Glejte, mene ne zanima, kako se bo to imenovalo, ali politično ali kakšno drugo
               vprašanje. Ampak mene zanima, zakaj pod neko oblastjo nekdo lahko prodaja po 2,6,
               zakaj pa je pod neko drugo oblastjo nekdo sposoben prodajati enako oziroma isto
               energijo po 8,5. In vem, toliko pa vem, da lahko po ceni prodajaš in kljub temu
               veliko zaslužiš na nek način. Mene zanima, kaj to pomeni za žep davkoplačevalcev in
               kaj pomeni, navsezadnje, to za slovenske gospodinje, ki pa ne plačujejo po 2,6. Do te
               jasnosti moramo priti.</p>
            </sp>
            <sp xml:id="SDZ3-Izredna-08-2001-07-20.sp63">

               <speaker>PREDSEDNIK BORUT PAHOR:</speaker>

               <p>Kolega Jerovšek.</p>
            </sp>
            <sp xml:id="SDZ3-Izredna-08-2001-07-20.sp64">

               <speaker>JOŽEF JEROVŠEK:</speaker>

               <p>Hvala lepa. Tudi jaz bi gospoda Potrča vprašal, ali se mu ne zdi, da je bila
               politizacija to, da so zamenjali direktorja Elesa, ki je uspel prodati električno
               energijo, ne po 2,6, ampak po 8 tolarjev, in je ustvaril dobiček na tem podjetju, in
               je tudi vrhovno sodišče ugotovilo, da je šlo za nezakonit postopek zamenjave.</p>
            </sp>
            <sp xml:id="SDZ3-Izredna-08-2001-07-20.sp65">

               <speaker>PREDSEDNIK BORUT PAHOR:</speaker>

               <p>Prosim, da ne posegamo v vsebino...</p>
            </sp>
            <sp xml:id="SDZ3-Izredna-08-2001-07-20.sp66">

               <speaker>JOŽEF JEROVŠEK:</speaker>

               <p>Zato je, po mojem mnenju, bila to zelo velika politizacija. Hkrati je pa tudi
               politizacija to, da se je prodajala elektrika po 2,6 tolarja, naši državljani jim pa
               plačujejo po 20 tolarjev. Ali se vam ne zdi, da je to politizacija? Zato da se lahko
               nekam pretaka dohodek, pa da se zelo poceni, pod ceno prodaja, da pa morajo na drugi
               strani državljani trpeti višjo ceno, je to politizacija in kdo je to politizacijo
               povzročil?</p>
            </sp>
            <sp xml:id="SDZ3-Izredna-08-2001-07-20.sp67">

               <speaker>PREDSEDNIK BORUT PAHOR:</speaker>

               <p>Kolegice in kolegi! Prvič v tem mandatu odločamo o aktu o odreditvi parlamentarne
               preiskave. Vsi se zavedamo vloge in pomena takega akta in take komisije. Jaz
               predlagam, da ji damo boljšo popotnico, kot je ta razprava. Predlagam, da ne
               nadaljujemo v tem smislu, posebej ne, da se poslanke in poslanci že lotevamo same
               vsebine, ker je to naloga komisije, ki jo ustanavljamo. Zato predlagam, da to
               razpravo o sklepu zaključimo in preidemo na glasovanje o predlaganem sklepu. To je
               moj predlog. Prav. Želite, kolega Anderlič besedo? Prosim. Seveda, nikomur ne morem
               vzeti besede, to je jasno. Prosim.</p>
            </sp>
            <sp xml:id="SDZ3-Izredna-08-2001-07-20.sp68">

               <speaker>ANTON ANDERLIČ:</speaker>

               <p>Najbrž je zgolj slučaj, da ste šele sedaj, ko ste opazili roko, posegli v to
               diskusijo, ker bi lahko že pred pol ure. Seveda je zadeva popolnoma jasna. Zakon je
               tukaj, kakršenkoli pač je. Rezultati dosedanjih preiskovalnih komisij so dali
               rezultate, kakršne so. Jaz sem vesel, da jo lahko brez razprave takorekoč ustanovimo,
               in prav je in moramo jo ustanoviti, zato ker je na zahtevo pač ta komisija
               predlagana. Vesel sem pa tudi zaradi tega, ker ni bila ves čas samo ena vlada na
               oblasti, ampak bo vse predmet diskusij in preiskav. Gospod Bajuk, jaz verjamem, da je
               v tistem času vlada tudi kaj počela pol leta in da ni samo spremljala, kaj se je
               dogajalo prej in tako naprej. Naj pride vse na dan in naj se lepo razčisti. Zato
               mislim, da je celo ta diskusija ob, tako rekoč, ugotovitvenem sklepu na ta način, kot
               je bila, dokaz, kako se seveda sej ne vodi in kako je potrebno z novim poslovnikom
               pri takih vprašanjih urediti delo državnega zbora. Hvala lepa.</p>
            </sp>
            <sp xml:id="SDZ3-Izredna-08-2001-07-20.sp69">

               <speaker>PREDSEDNIK BORUT PAHOR:</speaker>

               <p>Kolega Anderlič, ne gre za ugotovitveni sklep. Gre za sklep o tem, da se zadolži
               Kviaz, da v najkrajšem možnem času, v skladu z vsebino odrejene parlamentarne
               preiskave, zboru predloži predlog odloka. Poslanke in poslanci imajo v skladu s tem
               poslovnikom pravico razpravljati. Opozoril sem, da ne velja posegati v vsebino dela
               preiskovalne komisije. Sprašujem, ali želi še kdo besedo. Drugače bomo glasovali.
               Predlagam torej, da zaključimo razpravo in preidemo na odločanje o predlaganem
               sklepu. Glasujmo! Glasujemo o predlaganem sklepu. Navzočih je 49 kolegic in kolegov.
               48 jih je ta predlog podprlo, nihče mu ni nasprotoval.</p>
               <p>(Za je glasovalo 48.) (Proti nihče.)</p>
               <p>Ugotavljam, da je predlagani sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA - OBRAVNAVA PREDLOGA ZAKONA O DOPOLNITVI
                  ZAKONA O VARSTVU IN ZDRAVJU PRI DELU, skrajšani postopek.</title> Predlog zakona je v
               obravnavo zboru predložil naš poslanski kolega Franci Rokavec. Sprašujem ga, ali želi
               besedo? (Želi.) Prosim, imate besedo.</p>
            </sp>
            <sp xml:id="SDZ3-Izredna-08-2001-07-20.sp70">

               <speaker>FRANCI ROKAVEC:</speaker>

               <p>Hvala za besedo.</p>
            </sp>
            <sp xml:id="SDZ3-Izredna-08-2001-07-20.sp71">

               <speaker>PREDSEDNIK BORUT PAHOR:</speaker>

               <p>Preden vam dam besedo, bi rad opozoril vse, ki motijo delo, da tega ne počno.
               Počakajte za hipec, kolega Rokavec. Mislim, da imate pravico, da vas nihče ne moti
               pri uvodni besedi. Samo za hipec. Prosim če se lahko vsi usedete na svoja mesta.
               Kolega Rokavec, imate besedo.</p>
            </sp>
            <sp xml:id="SDZ3-Izredna-08-2001-07-20.sp72">

               <speaker>FRANCI ROKAVEC:</speaker>

               <p>Hvala, gospod predsednik. Spoštovane poslanke in poslanci! Bistvo dopolnitve zakona o
               varnosti in zdravju pri delu je predvsem v podaljšanju roka, ki ga opredeljuje 60.
               člena zakona, ki pravi, da morajo delodajalci v roku dveh let od uveljavitve zakona
               urediti varnost in zdravje pri delu. Gre predvsem za delodajalce, ki so
               samozaposleni, kmetje ali njihovi družinski člani, ki jih je zakonodajalecpred dvema
               letoma na novo vključil v zagotavljanje sistema varnosti in zdravja pri delu.</p>
               <p>Teh oseb je v naši državi več kot 50 tisoč. Predlagani zakon tako podaljšuje rok za
               omenjeno kategorijo delodajalcev do konca leta 2002. Pri tem je potrebno poudariti,
               da so nekateri podzakonski predpisi bili objavljeni dokaj pozno ter da je potrebno
               vsebino izjave o varnosti z oceno tveganja dopolniti različnim delovnim področjem in
               velikosti števila zaposlenih delavcev ali pa kategoriji samozaposlenih.</p>
               <p>Po dosedanjih podatkih, ki so mi bili na voljo, je prav skupina delodajalcev
               samozaposlenih, podjetniki in kmetje, zelo slabo pripravljena na zahteve zakona o
               varnosti in zdravju pri delu. Vzroke je predvsem potrebno iskati v slabi
               informiranosti. S predlaganjem podaljšanja roka se tako daje možnosti kvalitetne
               priprave celotnega delovnega procesa temu segmentu, saj je verjetno cilj vsake
               države, da imajo državljani zagotovljene varne delovne pogoje na delovnem mestu.</p>
               <p>Ob tem naj še poudarim, da so utemeljeni tudi argumenti, ki so jih v toku
               predložitve, dopolnitve zakona navedla tudi združenja gospodarstva, tako gospodarske
               zbornice kakor tudi obrtne zbornice Slovenije. Pristojno ministrstvo je v roku dveh
               mesecev po sprejetju zakona o varnosti in zdravju pri delu pripravilo omenjeni
               pravilnik, kar je bilo strojeno spomladi lanskega leta. Tako so imeli delodajalci le
               dobro leto časa za pripravo izjave varnosti z oceno tveganja. Se pravi, da nista bili
               na voljo dve leti, ampak največ eno leto. Povsem iluzorno je bilopričakovati, da bodo
               lahko delodajalci oziroma podjetja z dovoljenji za izdelavo izjave o varnosti z oceno
               tveganja pristopili k njeni izdelavi še pred sprejetjem omenjenega podzakonskega
               predpisa. Zelo resne priprave za izdelavo omenjene izjave so steklešele v začetku
               letošnjega leta, ko so številna združenja, zbornice organizirali posvete, seminarje
               in druge oblike izobraževanje delodajalcev s področja varnosti in zdravja pri delu,
               kjer so se številni delodajalci tudi prvič resno seznanili z obveznostmi glede
               izdelave izjave o varnosti z oceno tveganja.</p>
               <p>Naj opozorim tudi na pomanjkanje strokovnjakov s področja medicine dela, ki v
               predpisanem roku ne bodo mogli izpolniti vseh zahtevanih postopkov vsem delodajalcem.
               Pri tem pa je verjetno potrebno tudi izpostaviti, da manjka pravilnik o načinu in
               postopku opravljanja preventivnih zdravstvenih pregledov in pa predpis o vodenju
               evidenc na podlagi 39. člena zakona. To je še dodatni argument za podporo amandmaja,
               ki ga je sprejel matični odbor, da se splošni rok prilagoditve oziroma celotne uvedbe
               zakona za vso kategorijo podaljša do 31.12.2001.</p>
               <p>Vsa navedena dejstva tako utemeljujejo spremembe in pa dopolnitve zakona o varnosti
               in zdravju pri delu, zato predlagam, spoštovane poslanke in poslanci, da po razpravi
               podprete predlog zakona z amandmaji matičnega odbora.</p>
               <p>In še na koncu eno manjše opravičilo. Pomotoma se je zapisala beseda varstvo pri
               delu, namesto varnosti pri delu. Hvala lepa.</p>
            </sp>
            <sp xml:id="SDZ3-Izredna-08-2001-07-20.sp73">

               <speaker>PREDSEDNIK BORUT PAHOR:</speaker>

               <p>Hvala lepa vam, kolega Rokavec. Predlog zakona je obravnaval odbor za zdravstvo,
               delo, družino, socialno politiko in invalide kot matično delovno telo. Vabim
               predsednika, kolega Brenčiča, da predstavi mnenje odbora.</p>
            </sp>
            <sp xml:id="SDZ3-Izredna-08-2001-07-20.sp74">

               <speaker>STANISLAV BRENČIČ:</speaker>

               <p>Hvala lepa za besedo, gospod predsednik. Lep pozdrav vsem kolegicam in kolegom
               poslancem in pa predstavnikom vlade, v prvi vrsti ministru, dr. Dimovskemu, ki
               pokriva kot minister to področje.</p>
               <p>Odbor državnega zbora za zdravstvo, delo, družino, socialno politiko in invalide kot
               matično delovno telo je predlog zakona obravnaval na svoji 8. redni seji. K predlogu
               zakona smo člani odbora pridobili še gradivo s strani vlade Republike Slovenije,
               mnenje sekretariata in pa stališče gospodarske zbornice Slovenije in tudi obrtne
               zbornice Slovenije, ki sta seveda s tem gradivom omogočila članom odbora, da so zakon
               dodobra prediskutirali in ga tudi pripravili za današnje odločanje. Obrazložitev je
               bila podana članom odbora približno tako, kot je bila vam maloprej, zato je ne bi
               ponavljal. V diskusijo po predstavitvi zakona se bo verjetno vključil tudi
               predstavnik vlade, po vsej verjetnosti gospod minister Dimovski, zato bi prepustil to
               njemu.</p>
               <p>Vendar pa je na osnovi diskusije predstavnice ministrstva za delo in tudi
               predstavnice ministrstva za zdravstvo, gospe državne sekretarke, ter argumentov
               obrtne in gospodarske zbornice potem sledila sorazmerno konstruktivna razprava članic
               in članov odbora, ki so opozorili predvsem na dejstvo, da niti ocena tveganja niti
               izjava o varnosti nista popolnoma nič odvisni od statusa in velikosti delodajalca,
               temveč predvsem od delovnih mest delodajalca oziroma njegove dejavnosti. Prav v tej
               njegovi dejavnosti so zapopadeni tudi - po argumentih članov - samozaposleni in tudi
               kmetje. Dejstvo je, da so nekateri samozaposleni še bistveno bolj izpostavljeni vsem
               možnim nevarnostim, ker sami opravljajo zelo veliko različnih del. Po mnenju članov
               odbora je zato potrebno, da se ne delajo izjeme, saj so vsi, tudi samozaposleni,
               vključeni v sistem zavarovanja in sistem solidarnosti.</p>
               <p>Člani odbora dopolnitve predloga zakona, ki naj bi podaljšal uveljavitve določb
               zakona, podpirajo. Niso pa se strinjali s tem, da bi se določneje razdeljevale
               oziroma opredeljevale kategorije posameznih delodajalcev in da bi se za njih
               predpisovali različni pogoji ali status delodajalca.</p>
               <p>Ob zaključku razprave je odbor ocenil, da je zakonsko besedilo, predlog besedila,
               primerno za obravnavo na seji državnega zbora, in tudi soglašal, da se zakon
               obravnava po skrajšanem postopku.</p>
               <p>V nadaljevanju pa je odbor oblikoval najprej amandma na amandma odbora. Glede na to,
               da je iz pripomb sekretariata bilo evidentno, da je smiselno precizirati besedilo 1.
               člena, je potem odbor skupaj s predlogom vlade oblikoval svoj amandma, s katerim je v
               bistvu povzel predloženo besedilo 1. člena, s tem da ga je precizneje uredil. Na ta
               amandma odbora je pa odbor predlagal in sprejel tudi amandma na amandma, predvsem na
               osnovi argumentov predstavnikov obrtne in gospodarske zbornice Slovenije in tudi
               nekaterih argumentov državne sekretarke v ministrstvu za zdravstvo, gospe
               Zakotnikove. V tem primeru se s tem amandmajem na amandma za vse delodajalce podaljša
               čas uveljavitve zakona s 27. tega meseca, ko stopa ta zakon v veljavo, in bi tako
               rekoč vsi delodajalci morali imeti urejene vse zadeve, ki jih nalaga zakon o varnosti
               in zdravju pri delu, vključno z najpomembnejšim aktom, to je izjavo o varnosti in
               oceni tveganja. Argumenti so člane odbora prepričali o tem, da je bil amandma na
               amandma sprejet. Sprejeli smo tudi amandma k naslovu zakona, glede na to, da ni več
               samo dopolnitev zakona, ker smo z amandmajem na amandma tudi spremenili zakon, je
               bilo potrebno k temu tudi spremeniti naslov zakona in ga tudi v sami besedi varnosti
               poistovetiti z osnovnim zakonom. Odbor je nazadnje sprejel tudi sklep, s katerim
               predlaga državnemu zboru, da obravnava zakon in ga sprejme po skrajšanem postopku
               skupaj z amandmaji, ki jih je odbor sprejel. Hvala lepa.</p>
            </sp>
            <sp xml:id="SDZ3-Izredna-08-2001-07-20.sp75">

               <speaker>PREDSEDNIK BORUT PAHOR:</speaker>

               <p>Predsedniku odbora se zahvaljujem za pojasnilo državnemu zboru o mnenju k predlogu
               zakona. Sprašujem, ali želi besedo predstavnik sekretariata? (Ne želi.) Želi besedo
               predstavnik vlade? Prosim, minister dr. Dimovski, imate besedo.</p>
            </sp>
            <sp xml:id="SDZ3-Izredna-08-2001-07-20.sp76">

               <speaker>DR. VLADO DIMOVSKI:</speaker>

               <p>Spoštovane poslanke in poslanci! Pred nami je zelo pomemben zakon. Vlada se je na
               osnovi stališč odbora za delo, družino, socialno politiko in invalide opredelila tudi
               do amandmajev, ki so bili sprejeti na tem odboru. Želim na kratko povedati, kakšno je
               stališče vlade, ki ga je sprejela na korespondenčni seji in je v predlogu bilo tudi
               usklajeno z ministrstvom za zdravje.</p>
               <p>Kar se tiče dveh amandmajev, ki sta tukaj zelo pomembna, gre k 1. členu amandma na
               amandma, in sicer k 1. členu amandma na amandma vlada ne podpira. Ne podpira iz
               razlogov, ki jih bom na kratko navedel. Prvič, zakon je nastajal pet let, s prehodnim
               obdobjem dveh let. Rad bi povedal, da je ta zakon predvsem usklajen z evropskimi
               direktivami, in sicer 30 direktivami in pravilniki, ki so nastali na osnovi tega
               zakona v zadnjem obdobju, to je okoli 60 pravilnikov. V tem smislu je redno poročanje
               evropski komisiji bilo izvršeno s strani ministrstva za delo, to je organa, ki
               spremlja in bdi nad tem. Je pa po našem mnenju potrebno povedati to, da je zdravje in
               varnost pri delu predvsem smiselno imenovati ne kot strošek, ampak bolj kot
               investicijo v delovno mesto. Slej ko prej bodo ti stroški oziroma te investicije
               dosegli tudi delodajalci.</p>
               <p>Ob vsem tem je potrebno povedati, da pravzaprav razumemo mnenja nekaterih
               delodajalcev, da so morebiti celo pocenili čas oziroma rok, v katerem morajo
               pripraviti izjavo za varnost. Vendar pa bo ta izjava za varnost slej ko prej morala
               biti pripravljena. Lahko bi rekel tako, da je ta izjava za varnost morebiti včasih
               preoveličana in da je izjava za javnost predvsem izjava o tem, da delodajalci
               sprejemajo odgovornost o tem, da je zdravje in varnost pri delu pravzaprav tudi
               njihova stvar. Mi smo se, in to je tudi razlog takega nepodpiranja amandmaja, že kar
               se tiče politike nadzora z inšpektoratom za delo dogovorili, da praviloma v obdobju
               do 1.1. izvaja nadzor tako, da je bolj konzultativne narave, da predvsem tisti, ki so
               nekaj naredili na tem področju, skratka delodajalci, ki so se usmerjali v to, da
               pripravljajo izjavo za varnost, da na nek način ne izdajamo odločb, ki bi imele
               kakršnekoli finančne posledice ali za rezultat kakršnokoli kazen. Predvsem smo v tem
               smislu nadzora, ki ga ima po pooblastilu inšpektorat za delo, govorili predvsem o
               tako imenovanih ureditvenih odločbah, ki so po našem mnenju predvsem smiselne za
               delodajalce, saj v tem smislu dolgoročnozmanjšujejo stroške delodajalca, ki jih imajo
               na tem področju. Na kratko bi ob tem povedal tudi to, da je ministrstvo za delo in pa
               cela vrsta izvajalskih organizacij imela vrsto aktivnosti za izvajanje tega zakona.
               Ob tem bi omenil predvsem okoli 500 različnih strokovnih posvetov, delavnic in pomoči
               pri izdelavi metodologij. Še v zadnjem mesecu in pol oziroma dveh mesecih smo imeli
               dodatno za potrebe malih delodajalcev okoli 50 različnih seminarjev, kjer smo
               pravzaprav neposredno pomagali pri izdelavi izjav za varnost oziroma izjav o
               tveganju. Različne aktivnosti, ki so bile v okviru svetovanj in drugih, tudi
               pharovega projekta, tako mislim, da je bila maksimalno nudena pomoč, da bi se ta
               zakon pravzaprav izvedel.</p>
               <p>Poudarjam še enkrat. Namen ni, da bi kakršnekoli ovirali ali pa bili zelo
               nasprotujoči, kar se tiče izvajanja tega zakona. Govorim o tem, da ima inšpektorat za
               delo pri politiki nadzora predvsem usmeritev, da daje ureditvene odločbe in da
               konsultativno deluje pri urejanju tega področja. To je, kar se tiče amandmaja na
               amandma odbora.</p>
               <p>Kar se tiče amandmaja glede na drugi odstavek oziroma dodajanje drugega odstavka k 1.
               členu, vlada tak amandma podpira, predvsem ker gre za manjše delodajalce oziroma za
               samozaposlovalce, kmete in fizične osebe, ki so sami ali s člani svojih gospodarstev.
               Mislimo, da je v bistvu v tem smiselno ta prehodni rok za te kategorije, ki jih ni
               tako malo, po nekaterih izračunih okoli 200 tisoč, premakniti do 31.12.2002. S tem se
               je strinjal tudi na predzadnji seji ekonomsko-socialni svet.</p>
               <p>Vlada pa se tudi strinja k naslovu predloga zakona, da se ta spremeni in tak amandma
               podpira. Hvala lepa.</p>
            </sp>
            <sp xml:id="SDZ3-Izredna-08-2001-07-20.sp77">

               <speaker>PODPREDSEDNIK ANTON DELAK:</speaker>

               <p>Hvala lepa. Želijo besedo predstavniki poslanskih skupin? (Želijo.) Gospod mag.
               Vizjak, izvolite.</p>
            </sp>
            <sp xml:id="SDZ3-Izredna-08-2001-07-20.sp78">

               <speaker>MAG. ANDREJ VIZJAK:</speaker>

               <p>Hvala lepa, gospod podpredsednik, za besedo. Lep pozdrav predstavnikom vlade in obema
               ministroma in, seveda, tudi vam, kolegice in kolegi, poslanke in poslanci.</p>
               <p>Zakon o varnosti in zdravju pri delu je bil sprejet oziroma je pričel veljati tudi
               pred približno dvema letoma in se v celoti uveljavlja, naj bi se uveljavil, to se
               pravi s 27.7. tega leta. V vsebinskem smislu ta zakon ne predstavlja nekih
               revolucionarnih novosti, razen, da zakon oziroma varnost pri delu nadgrajuje še z
               zdravjem in z vlogo medicine dela v tem segmentu. Sicer pa večino ukrepov in večino
               zadolžitev delodajalcem smo poznali in so poznali delodajalci že prej. Mogoče se
               spreminjajo zgolj nekateri nazivi določenih dokumentov oziroma da so dokumenti
               nekoliko bolj celoviti, manj celoviti, sicer pa tu ni nekih novih vsebinskih zadev.
               Bistvena novost in bistven prispevek tega zakona je v odgovornosti oziroma v jasno
               opredeljeni odgovornosti delodajalcev in lastnikov do zagotavljanja varnosti in
               zdravja pri delu in tudi do posledic, če do nekih negativnih posledic pride. Doslej
               je namreč v starem zakonu o varstvu in zdravju pri delu bila to nekako neka
               kolektivna, skupna samoupravna odgovornost, sedaj je pa to jasno opredeljena
               odgovornost lastnikov in delodajalcev. To je ta bistvena novost tega zakona in menim,
               da je ta bistvena novost stopila v veljavo že pred dvema letoma in ne sedaj.</p>
               <p>Res pa je, da je zakon predvidel dvoletni rok za uskladitev predvsem tistih
               listinskih zadev, se pravi, za izdelavo ocene tveganja, za izdelavo izjave o varnosti
               za vse delodajalce. Pred dvema letoma sem bil zaposlen na inšpektoratu za delo in
               takrat smo predvidevali, da bodo te dokumente prej lažje izdelali manjši delodajalci,
               ker bodo nekako imeli manj dela, in kasneje večji delodajalci, kotso, na primer, neke
               tovarne s tisoč in več zaposlenimi. Seveda se to ni tako zgodilo. Pričakovali namreč
               bi, da bi ob uveljavitvi tega zakona tudi delodajalci pristopili k izdelavi vseh
               potrebnih nalog, vendar temu ni bilo tako. Stvar se je resneje začelaodvijati šele
               spomladi letos ali v začetku tega leta.</p>
               <p>Tu bi predvsem poudaril vzroke, zakaj je temu tako. Menim, da je združenje
               delodajalcev, pa tudi delodajalci sami bistveno premalo naredili na tem, zlasti pa tu
               govorim o združenjih - obrtna in gospodarska zbornica pred enim letom kaj veliko o
               teh problemih ni govorila, zadnjega pol leta je pa intenzivno spremljala te zadeve.
               Zato smo trenutno v situaciji, da če bi zakon popolnoma stopil v veljavo, bi bilo več
               kot 50% delodajalcev, ki bi zakon kršili.</p>
               <p>Žal ugotavljamo, da kaže ta situacija, bi rekel, relativno slab odnos slovenskih
               delodajalcev do vrednot pravne države, do tega, kar tu nekako uveljavimo, sprejmemo.
               Ponavadi zamahnemo z roko in šele, ko začne teči voda v grlo, šele takrat nas to
               nekako zmrazi, strezni, in šele takrat začnemo resno reagirati na te reči. Mislim, da
               je osnovni vzrok nastali situaciji in tudi tej noveli zakona prav v tem, da se rešuje
               to, kar bi se moralo rešiti že pred enim letom.</p>
               <p>V socialdemokratski stranki načeloma podpiramo to novelo, predvsem iz dveh razlogov.
               Iz razloga, ker ne smemo dopustiti v naši državi, da bi zakon kršila več kot polovica
               državljanov; menimo, da bi bilo to malo v posmeh pravni državi. Bistveno se nam pa
               zdi tudi to, da vlada ni pripravila podzakonskih aktov že pred dvema letoma, tako da
               bi delodajalci res imeli dve leti časa, da se pripravijo. Moramo vedeti, da je
               temeljni dokument, to je dokument, ki opredeljuje izjavo o varnosti in oceno
               tveganja, je bil približno objavljen in je zagledal luč šele pred približno enim
               letom.</p>
               <p>Zato menimo, da so določeni razlogi za prolongiranje tega roka vstopitve v veljavo
               oziroma da se začnejo določbe zakona o varnosti in zdravju pri delu uporabljati
               nekoliko kasneje, utemeljeni. Upam pa, da to podaljšanje roka ne bo ponovno spodbuda
               delodajalcem, da bodo zopet zamahnili z roko in rekli, da bomo pač čez tri mesece
               videli, kako bo in poslušali zopet to podaljšati.</p>
               <p>Rad bi pa odgovor na vprašanje, in sicer generalne sekretarke vlade oziroma generalne
               sekretarke državnega zbora. Ali ima državni zbor že izdelane te listine, to se pravi
               izjavo o varnosti, in tudi mogoče ministrstvo za delo? Tu je tudi minister za
               informacijsko družbo. Zanima me, kako se država drži spoštovanja teh predpisov, ki
               jih tu sprejemamo. Hvala lepa.</p>
            </sp>
            <sp xml:id="SDZ3-Izredna-08-2001-07-20.sp79">

               <speaker>PODPREDSEDNIK ANTON DELAK:</speaker>

               <p>Hvala. Generalna sekretarka bo seveda odgovorila, ko bo primeren čas za to. Mag.
               Vizjak je govoril v imenu poslanske skupine Socialdemokratske stranke. Besedo ima
               mag. Drobnič, Nova Slovenija.</p>
            </sp>
            <sp xml:id="SDZ3-Izredna-08-2001-07-20.sp80">

               <speaker>MAG. JANEZ DROBNIČ:</speaker>

               <p>Hvala lepa za besedo, gospod predsedujoči. Lep pozdrav vsem kolegicam in kolegom
               poslancem, seveda pa tudi predstavnikom vlade.</p>
               <p>Poslanska skupina Nove Slovenije se seveda strinja, da moramo imeti varno in zdravo
               delo zagotovljeni v Sloveniji vsi in to mora ščititi in zagotavljati ustrezen zakon.
               S temi spremembami, ki jih sedaj vpeljujemo, popravljamo zakon. Že nekajkrat sem
               opozoril, da pri sprejemanju zakonov imamo premalo oziroma pripravljalec zakona
               premalo upošteva tehnične, kadrovske in druge zmožnosti za izvedbo zakonskih določil.
               Seveda so zakonska določila obligatorna in morajo delovati tudi prisilno. Ni pa
               možno, da deluje zakon prisilno, če ga dejansko ni možno izvesti. In to se je
               pokazalo tudi pri tem zakonu. Niso se upoštevali tehnični razlogi, niso se upoštevali
               kadrovski razlogi, tistih strokovnih svetovalcev, ki jih imamo na razpolago, da bi
               lahko zagotovili potrebno pripravljenost delodajalcev za varno in zdravo delo.
               Problem je nastal pri izjavi o varnosti pri delu in oceni tveganja za delodajalca. V
               Novi Sloveniji menimo, da je potrebno zagotoviti varno in zdravo delo, ne glede na
               velikost delodajalca. Vendar pa bi lahko v okviru tega določili inštrumente, morda
               horizontalne finančne pomoči za izvedbo takšnega ukrepa. Dostikrat pomagamo podjetjem
               na neprimeren način, kar nas opozarjajo tudi torej iz drugih držav Evropske unije v
               smislu prilagajanja naše zakonodaje in prilagajanja ravnanja. V tem primeru bi lahko
               namenili tudi državna sredstva, ker bi jih namenili vsem pod enakimi možnostmi.</p>
               <p>Lahko se zgodi, glede na to, kako se lotevamo, da bomo morali še enkrat prelagati
               veljavnost teh določil. Zakon je resnično pripravljen na visoki strokovni ravni, to
               so nam povedali tudi tujci. So pa že takrat malce podvomili v samo izvedbo, da bomo
               tako hitro čisto vse opravili, glede na značilnost našega trga.</p>
               <p>Podpiramo torej, da se to ureja za vse delodajalce, pri čemer je pa potrebno
               upoštevati velikost podjetja oziroma kar je tudi v amandmaju odbora poudarjeno.
               Narejena je torej bila še neka napaka, ni se obveščalo delodajalcev. Mislim, da je
               tukaj padlo na izpitu združenje delodajalcev. Verjetno bi pa tudi s strani države
               lahko boljše informirali delodajalce, kaj jih čaka v tem prehodnem obdobju. Sicer pa
               lahko v imenu poslanske skupine povem, da bomo zakon z amandmaji podprli. Hvala.</p>
            </sp>
            <sp xml:id="SDZ3-Izredna-08-2001-07-20.sp81">

               <speaker>PODPREDSEDNIK ANTON DELAK:</speaker>

               <p>Hvala lepa. Želi razpravljati še kakšen predstavnik poslanske skupine? Izvolite.
               Danica Simšič, združena lista.</p>
            </sp>
            <sp xml:id="SDZ3-Izredna-08-2001-07-20.sp82">

               <speaker>DANICA SIMŠIČ:</speaker>

               <p>Hvala za besedo, gospod podpredsednik. Spoštovane kolegice in kolegi, spoštovani
               gospod minister in drugi navzoči.</p>
               <p>V poslanski skupin združene liste socialnih demokratov podpiramo predlog zakona o
               dopolnitvi zakona o varnosti in zdravju pri delu. Rada bi spomnila, da je zakon o
               varnosti in zdravju pri delu po našem mnenju eden temeljnih zakonov, ki zagotavljajo
               varnost in zdravje pri delu vsem zaposlenim. Zato je bilo njegovo dolgotrajno
               sprejemanje za nas težko razumljivo, pa vendarle smo bili zato toliko bolj veseli, ko
               je bil leta 1999 sprejet. Zakon je glede na varnost in zdravje pri delu, glede
               izdelave izjave o varnosti z oceno tveganja, opredelil pravzaprav relativno dolgo
               prehodno obdobje, to je obdobje dveh let. Naj spomnim, da je bil zakon sprejet 30.
               junija 1999. leta, da je začel veljati 27. julija 1999. leta in da bi morala njegova
               polna uveljavitev pravzaprav zaživeti danes teden, leta 2001. Pa vendar, ko smo
               temeljito proučili predlog zakona o spremembi in dopolnitvi zakona, ki ga je v
               parlamentarno proceduro vložil poslanski kolega Rokavec, smo menili, da je ta njegov
               predlog utemeljen. Gre za, kot je bilo danes že poudarjeno, za samozaposlene, za
               kmete in za tiste, ki so pač v okviru tega gospodinjstva; ocene so različne, od
               50.000 do 200.000 vseh ljudi, ki delujejo na ta način.</p>
               <p>Moram opozoriti, da smo v okviru poslanske skupine, pa tudi nekaterih združenj,
               predvsem delavske zveze, ki deluje v okviru združene liste socialnih demokratov, že
               lani opozarjali, da se utegne zgoditi, da zakon ne bo tako spoštovan, da bi lahko
               začel polno veljati že z letošnjim letom. Če bi vsi delodajalci resno vzeli določbe
               tega zakona, glede na to, da smo pred leti že imeli zelo podobne določbe, zlasti za
               delodajalce, razen za te, za katere gospod poslanski kolega Rokavec predlaga
               spremembo, bi seveda glede na dvoletno prehodno obdobje te izjave o varnosti z oceno
               tveganja lahko izpolnili ali pa bili ta trenutek vsaj v fazi pridobivanja te
               izjave.</p>
               <p>Zato bi lahko pravzaprav rekli, če smo malce kritični do delodajalcev oziroma do
               lastnikov, da bodo s predlaganim podaljšanjem, ki ga predlaga matično delovno telo,
               pravzaprav nagrajeni tisti delodajalci, ki svojih nalog in odgovornosti niso resno
               vzeli in ki jim skrb za zdravje in za varno delo zaposlenih ni pomembna in so
               pravzaprav razumeli ta papir in to obveznost samo kot še en papir več, ne pa dejansko
               investicijo v ljudi, v zaposlene. Če ob tem upoštevamo, da podatki v zadnjih letih
               kažejo, da se je varnost ljudi pri delu precej poslabšala, da se vrstijo smrtne
               nesreče, da se povečuje število invalidnosti in trajne hude posledice, potem je še
               toliko težje razumeti, da teh izjav ni.</p>
               <p>Zato v poslanski skupini združene liste ocenjujemo, da velja dati podporo osnovnemu
               predlogu zakona, in bomo tako večinsko v poslanski skupini tudi glasovali. Hvala
               lepa.</p>
            </sp>
            <sp xml:id="SDZ3-Izredna-08-2001-07-20.sp83">

               <speaker>PODPREDSEDNIK ANTON DELAK:</speaker>

               <p>Hvala lepa. Želi nastopiti še kakšna poslanska skupina? (Ne želi.) Besedo dajem
               poslankam in poslancem. Pismeno se ni prijavil nihče, zato razprave omejujem na pet
               minut. Poslanec dr. Brejc.</p>
            </sp>
            <sp xml:id="SDZ3-Izredna-08-2001-07-20.sp84">

               <speaker>DR. MIHA BREJC:</speaker>

               <p>Hvala lepa. Sam bom podprl predlagane spremembe, bi pa ob teh razpravah, zlasti
               zadnji, vendarle rad rekel, da je izvedba zakona vedno problem, razkorak med
               normativnim in stvarnim je v Sloveniji kar precejšen. In seveda tudi normativni
               idealizem, ki ga je bilo slišati iz besed gospe Danice Simšič, je tudi zelo, bi
               rekel, običajna zadeva. Misliti, da bo ocena tveganja in izjava o varnosti izboljšala
               že sama po sebi stvari, je seveda pretirana.</p>
               <p>Oglašam se pa predvsem zato, ker bi želel apelirati na ministra za delo, na ministra
               za šolstvo, za kulturo, na vse tiste, ki imajo v svojem, kako naj rečem, v svoji
               pristojnosti javne zavode, naj vendarle kaj storijo, da bi, denimo, vsaka osemletka
               ne plačevala po 300.000 tolarjev za oceno tveganja in izjavo o varnosti ali še več,
               kajti to sem pogledal v neposredni praksi in se prepričal, da je besedilo povsem
               enako, samo ime je drugačno - zdaj govorim za gimnazije in za osemletke. Kot profesor
               na univerzi sem tudi dobil poslansko izjavo, ki jo moram podpisati in tako naprej. Ko
               sem ta dokument pogledal, sem videl, da je pravzaprav to en birokratski akt, ki v
               ničemer ne prispeva k povečanju varnosti in zdravja pri delu, vsaj ko gre za
               pedagoške poklice. Jaz ne trdim, da to nasploh še ni potrebno. Ampak mislim, da smo
               tudi tu pretiravali in povzročili ogromnestroške osemletkam, vrtcem, šolam vseh vrst,
               javnim zavodom, kulturnim zavodom in tako naprej. Jaz se zavedam, da lahko samo kot
               poslanec apeliram na vlado, da naj si vzame za vzor kakšno obrtno območno zbornico,
               ki je za svoje člane poskrbela tako, da jepripravila vzorce in se dogovorila potem z
               izvajalci oziroma s tistimi, ki lahko take izjave dajejo, da so z nekim razumnim
               popustom pač izpolnili to zakonsko obveznosti. Hvala.</p>
            </sp>
            <sp xml:id="SDZ3-Izredna-08-2001-07-20.sp85">

               <speaker>PODPREDSEDNIK ANTON DELAK:</speaker>

               <p>Hvala. Želi še kdo razpravljati? Poslanec Kelemina.</p>
            </sp>
            <sp xml:id="SDZ3-Izredna-08-2001-07-20.sp86">

               <speaker>BRANKO KELEMINA:</speaker>

               <p>Hvala lepa za besedo. Spoštovani! Osebno ta predlog poslanskega kolega, gospoda
               Rokavca, podpiram in tudi predlagane amandmaje odbora. Bi pa k tej spremembi mogoče
               dal tudi eno pripombo. Prav gotovo osebno tudi že pri sprejemu tega zakona o varstvu
               in zdravju pri delu v prejšnjem mandatu nisem kdove kako nasprotoval in se nekako
               strinjam z intencami tega zakona in je po moji oceni tudi temeljni namen zakona
               nekako povečati varnost na področju varnosti dela in tako naprej.</p>
               <p>Kot so že nekateri drugi predstavniki bi samo v zvezi s temi amandmaji in v zvezi s
               tem, kar je danes na dnevnem redu, hotel opozoriti, da dejansko s to zahtevo, z
               izjavo o varnosti v kmetijski dejavnosti in tako naprej nikakor ne bomo prispevali k
               temu, da bi dejansko povečali neko varnost pri delu. Prej nasprotno. Opozoril bi
               nasprotno. Vsak, ki se ukvarja, predvsem pa recimo na kmetijah, z neko kmečko
               dejavnostjo, je vedno izredno na tesnem s časom in hiti, da čimprej zaradi vremenskih
               pogojev in tako naprej določene posle opravi. Zdaj se bo pa moral poleg vseh teh
               svojih obveznosti ukvarjati z neprecenljivo birokracijo. Ne samo na tem področju,
               tudi cela vrsta drugih zakonov vedno nalaga nove evidence, samo če gledamo razne
               pomoči, in tako naprej, kjer se enostavno te kmete in preproste ljudi v nedogled
               obremenjuje in bodo zaradi tega samo bolj, da ne rečem živčni oziroma psihično
               obremenjeni z neko obvezo oziroma celo grožnjo inšpektorja in visokih kazni in tako
               naprej in da bo to kvečjemu prej prispevalo k temu,da bodo ti ljudje zaradi
               raztresenosti in obremenitev si povzročali še več nesreč, kot jih je bilo zdaj. Močno
               se bojim, da se bo to zgodilo. To sem tudi že nekako na terenu, kjer živim, slišal
               pripombe od marsikoga. Gre pa seveda tudi za velike stroške, kar je bilo zdajle
               povedano. Tako v končni fazi se mi resnično zdi, da bi bilo potrebno še zdajle na
               osnovi teh izkušenj, ki smo si jih nabrali, in pri tem pa tudi ministrstvo in
               odgovorne službe, da bi poskušali razmisliti v tej smeri, da bi se mogoče zakon v
               bližnji prihodnosti spremenil in da bi se pripravil bolj življenjsko. Če bomo
               striktno izvajali ta zakon, tako kot je napisan, imam občutek, da bomo prispevali
               samo k temu, da se bo število teh pravnih subjektov začelo drastično zmanjševati. Ne
               vem pa če bo to prispevalo k oblikovanju nekih večjih sistemov, kar je mogoče celo v
               ozadju neka intenca tega zakona in cela vrsta drugih obveznosti, ki se pred naše
               državljane kot neposredne proizvajalce postavljajo.</p>
               <p>Toliko samo v opombo in tudi prošnja, če bi se mogoče v prihodnosti te stvari
               analizirale in potem tudi pripravili eventualni popravki oziroma spremembe tega
               zakona. Hvala lepa.</p>
            </sp>
            <sp xml:id="SDZ3-Izredna-08-2001-07-20.sp87">

               <speaker>PODPREDSEDNIK ANTON DELAK:</speaker>

               <p>Hvala. Želi še kdo razpravljati? Mag. Vizjak.</p>
            </sp>
            <sp xml:id="SDZ3-Izredna-08-2001-07-20.sp88">

               <speaker>MAG. ANDREJ VIZJAK:</speaker>

               <p>Hvala. Ne vem, če imam besedo, sicer bi se že prej vstal, da vas preveč ne zaposlujem
               z iskanjem mojega priimka tam. Poglejte, tu je bilo že dvakrat opozorjeno na ta
               razhod, nekako razhod med normativnim in dejanskim zagotavljanjem zakona o varnosti
               in zdravju pri delu. Želel bi opozoriti, da tudi doslej, to se pravi vseh teh
               dvajset, trideset let nazaj smo imeli normativno varnost in zdravje pri delu, kar
               dobro zagotovljeno. Če bi vsi delodajalci spoštovali prejšnji zakon o varstvu in
               zdravju pri delu, bi pri izdelavi oziroma priprilagajanju novi zakonodaji ne imeli
               toliko dela. Problem je bil prav v tem, da tudi prejšnjega zakona niso v večini
               primerov spoštovali in verjamem, da tudi novega ne bodo.</p>
               <p>Zato apeliram tu na predstavnika vlade oziroma na ministra za delo, da stori vendar
               kaj tudi na ekonomskih spodbudah za zagotavljanje ukrepov. To se pravi, da se srž in
               težnja usmeri v zagotavljanje dejanske varnosti, to se pravi, zagotavljanje
               izpolnjevanja ukrepov, ne pa le, da so ti ukrepi nekje na mizi zapisani. To pomeni in
               to vidim pa le preko ekonomskih spodbud. To je v tem, da je delodajalec pri nekaterih
               zadevah oproščen nekih prispevkov ali so ti prispevki nižji, če zagotavlja zadovoljiv
               ali pa celo nadstandarden nivo ukrepov varnosti in zdravja pri delu. Tu govorim
               predvsemo tem, da bi morale biti zavarovalne stopnje za primer poškodbe pri delu
               odvisne od tveganja, da bi morale biti tam zavarovalne stopnje višje, kjer je
               pogostost nesreč višja in podobno. Tu mislim, da je ključ tudi do rešitve problemov
               dejanskega zagotavljanja ukrepov varnosti in zdravja pri delu pri delodajalcih, kar
               menim, da bo imelo bistveno večji efekt na to, kar si vsi želimo. To je, da se bo
               tudi dejansko manj poškodb in seveda tudi smrtnih nesreč zgodilo v naravi in praksi.
               Hvala.</p>
            </sp>
            <sp xml:id="SDZ3-Izredna-08-2001-07-20.sp89">

               <speaker>PODPREDSEDNIK ANTON DELAK:</speaker>

               <p>Hvala. Besedo ima dr. Gaber.</p>
            </sp>
            <sp xml:id="SDZ3-Izredna-08-2001-07-20.sp90">

               <speaker>DR. SLAVKO GABER:</speaker>

               <p>Hvala, gospod podpredsednik. Sam bi želel reči to, da seveda podpiram odmik roka in
               dopolnila, ki jih je odbor sprejel. Tisto, kar pa se mi zdi, da bi bilo potrebno
               razmisliti v nadaljevanju pa je, da bi v skladu z vladno antibirokratsko in, ne vem,
               kakšno politiko pač že ob vsakem zakonu resno razmislili, katere obveznosti nalagamo
               subjektom, ki jih v to zajemamo, in kakšne stroške s tem povzročamo tem subjektom.
               Zaenkrat mislim, da nam drugega ne preostane, kot da roke odmaknemo. Hkrati pa
               verjetno predlagamo ministrstvu, da samo pride z racionaliziranim predlogom, ki bi
               morda koga odrešil od tistega dela, ki ni potrebno in je zgolj formalizem in je
               pravzaprav trošenje v tem primeru javnih sredstev. Hvala.</p>
            </sp>
            <sp xml:id="SDZ3-Izredna-08-2001-07-20.sp91">

               <speaker>PODPREDSEDNIK ANTON DELAK:</speaker>

               <p>Hvala lepa. Besedo ima poslanec Pohorec.</p>
            </sp>
            <sp xml:id="SDZ3-Izredna-08-2001-07-20.sp92">

               <speaker>VALENTIN POHOREC:</speaker>

               <p>Hvala za besedo. Jaz bi se pridružil vsem tistim predhodnim razpravljavcem, ki so
               ocenili to stanje, kakršno danes je v podjetjih, pri samostojnih delodajalcih in
               drugih. Problematika res ni tako enostavna. Nekako na splošno sicer nisem pristaš
               tistega odlaganja nekega zakona. Sem pa bil nekajkrat na področni obrtni zbornici na
               mojem območju in se seznanil z dejanskimi problemi, s katerimi se danes delodajalci
               srečujejo. Šele v tem zadnjem obdobju so jim uspeli strokovne institucije in tisti,
               ki se s tem ukvarjajo, tudi malo več pomagati. Delodajalci se resnično srečujejo z
               eno kopico čisto birokratskih izpolnjevanj množice obrazcev in tako naprej, da to
               dosežejo in da to danes teden, jaz verjamem, da mnogi od delodajalcev ne bodo
               dosegli. Jaz sem bil zgrožen, ko sem od nekaterih slišal celo "ja, kaj pa je to, ali
               moramo to tudi imeti", da še pred mesecem dni o tem sploh niso slišali. Ne vem, da
               jih nihče ni informiral, najbrž tudi ne iz zbornice ali pa tisti, ki neki zbornici ne
               pripadajo.</p>
               <p>Iz teh razlogov se pridružujem tudi temu, da bi vendarle pogledali tu malo
               življenjsko na to vprašanje in da bi podprli to, kar je odbor sprejel, amandma tudi k
               temu drugemu delu do konca tega leta. Hvala.</p>
            </sp>
            <sp xml:id="SDZ3-Izredna-08-2001-07-20.sp93">

               <speaker>PODPREDSEDNIK ANTON DELAK:</speaker>

               <p>Hvala. Besedo ima poslanka Simšičeva.</p>
            </sp>
            <sp xml:id="SDZ3-Izredna-08-2001-07-20.sp94">

               <speaker>DANICA SIMŠIČ:</speaker>

               <p>Hvala lepa za besedo še enkrat, gospod podpredsednik. Pravzaprav bi rada rekla še
               nekaj besed o tem, kako so stvari normativno urejene in kako se dejansko da delati in
               kako so se stvari spreminjale v minulih nekaj letih ali pa, recimo, minulih desetih
               letih. Prej smo slišali, da je bilo pravzaprav po pričakovanjih stroke pričakovati,
               da bodo tisti delodajalci, ki imajo manj zaposlenih, vse stvari že uredili. Tako je
               menila stroka, ne politika. Pa vendarle se je stroka tudi tu motila. In če ob
               dejstvu, ki ga upoštevamo, da imamo v Sloveniji 90% takih delodajalcev, ki
               zaposlujejo od 0 do 4 ljudi, se pravi, imajo za to, da opravijo oceno varnosti z
               oceno tveganja, pravzaprav malo dela glede na število delovnih mest in seveda
               različno glede na zahtevnost pogojev, v katerih so ti ljudje zaposleni, bi lahko res
               ocenjevali, da bo večina teh izjav v zakonu izpolnjenih. Za razliko od tega pa so
               pravzaprav večinsko vse firme in vsa podjetja, ki zaposlujejo precej več ljudi, jih
               je pa odstotkovno zelo malo, to svojo obveznost izpolnila - in vsaj to je treba
               oceniti kot dobro. To je prva stvar.</p>
               <p>Drugo pa, rada bi vendarle spomnila, da ko so se podjetja prestrukturirala, se je
               najprej začelo varčevati sicer resda pri raziskovalnem sektorju, takoj zatem pa pri
               varnosti pri delu, odpuščali so se vsi varnostni inženirji, in tudi pri skrbi za
               zdravje, zapirale so se obratne ambulante, opuščali zdravniki in tako dalje.</p>
               <p>Torej, res je delni razkorak, in v zvezi s tem bi rada vprašala ministra, kako
               načrtujejo in kako bodo pomagali predvsem samozaposlenim in kmetom pri poenostavitvi
               izpolnjevanja formularjev in obrazcev. Hvala lepa.</p>
            </sp>
            <sp xml:id="SDZ3-Izredna-08-2001-07-20.sp95">

               <speaker>PODPREDSEDNIK ANTON DELAK:</speaker>

               <p>Hvala. Besedo ima poslanec Brenčič.</p>
            </sp>
            <sp xml:id="SDZ3-Izredna-08-2001-07-20.sp96">

               <speaker>STANISLAV BRENČIČ:</speaker>

               <p>Hvala lepa, gospod podpredsednik. Sicer sem se hotel oglasiti potem, pri amandmaju,
               pa me je dr. Gaber spodbudil, da se oglasim zdaj, kar je zelo dobro in prav
               ocenil.</p>
               <p>Res je, da je zakon predvidel dvoletni rok, da se vse potrebno pripravi, preden stopi
               zakon v veljavo. Zakon se mora uveljaviti čim prej zato, ker ta zakon daje temeljno
               izhodišče za oceno povečanega tveganja, na osnovi katere se bo tudi diferencirala
               prispevna stopnja za zdravstveno zavarovanje s strani delodajalca.</p>
               <p>Vendar pa, ko smo že sprejemali ta zakon pred dvema letoma, so iz naslova predvsem
               gospodarske zbornice bila tehtna opozorila, da ne bo mogoče zagotoviti dovolj
               velikega števila strokovnega osebja, predvsem medicincev dela. In to se je tudi v
               praksi pokazalo. To je tudi v zagovor velikim podjetjem.</p>
               <p>Če mi ne odmaknemo roka uveljavitve zakona za vse delodajalce, potem - sicer je
               gospod minister rekel, da se ne bodo izdajale odločbe. Ta zakon ima sorazmerno močne
               ali velike zakonske sankcije, in prav je, da jih ima. Izvajati zakon, pa ne izdajati
               odločbe, ne izvajati ga v segmentu kaznovanja, mislim, da ni pravno najbolj
               korektno.</p>
               <p>Dejstvo pa je, da je kar nekaj okoliščin, ki govorijo tudi v prid delodajalcem.
               Poglejte, ta teden je obrtna zbornica analizirala situacijo - včeraj sem analizo
               dobil - od dobrih 45.000 zavezancev ima pripravljeno izjavo in vse potrebno samo 18%,
               42 je v izvajanju, 42 je pa še nekako odprtih. Opozorili smo predvsem na to, da
               enostavno ne zmorejo; zadoločene delodajalce, predvsem na področju gospodarstva,
               proizvodnih dejavnosti, je treba vsakega delodajalca obravnavati kot specifiko. In
               enostavno so zdaj strokovne institucije, ki izvajajo, zaradi tega velikega navala
               tako dvignile ceno, da to že presega neko normalno raven, veste. Tako da iz več
               vzrokov mislim, da je bolj smotrno se obnašati racionalno, da zakon stopi v veljavo
               za vse 31.12. tega leta, za specifiko, kot tudi vlada z njo soglaša, pa šele leta
               2002, to so kmetje in tako naprej, ker je .../Nerazumljivo./... specifiko kako
               izdelati oceno tveganja in tako naprej.</p>
               <p>Tako, da bolj pravno korektno bo, da potrdimo tudi amandma na amandma, ki ga je odbor
               dal in zakon kot celota stopi v veljavo, ampak stopi v veljavo 31.12., ne pa da
               zdajle, pa nekako damo na razpolago inšpektorjem, da gledajo skozi prste komu, a
               veste. To je pa zopet "diskutabel" in zelo odvisno, osebno odvisno.</p>
               <p>Tako, da bi skoraj jaz poprosil v tem nastopu vse poslanke in poslance, da se
               opredelimo tako, kot se je tudi navsezadnje odbor na osnovi dolge diskusije in
               tehtnih prispevkov, tako obeh ministrstev, pri čemer je seveda ministrstvo za delo
               bolj zagovarjalo, da ni treba podaljšati roka za vse, medtem ko je ministrstvo za
               zdravstvo imelo argumente, ki so temu prisluhnili, predvsem pa tudi gospodarska
               zbornica Slovenije, ne glede na to, da imajo velika podjetja suport in da imajo tudi
               strokovno osebje, da je to steklo. Pravne praznine pa ne bo. Predpisi o varnosti pri
               delu, ki so zdaj sestavni del delovne zakonodaje, bojo veljali za vsakega
               delodajalca, tudi do 31.12. Je pa res, da potem nastopi pa zakon z vsemi kazenskimi
               določbami in se ga tudi mora izvajati, ker je treba izvajati, ker to je v korist
               predvsem zdravja delavcev in v korist tudi celotnega sistema zdravstvenegavarstva, na
               katerega ima predvsem močan vpliv to povečanje tveganja oziroma preslaba skrb za
               varnost pri povečanjem tveganju delodajalcev. Hvala.</p>
            </sp>
            <sp xml:id="SDZ3-Izredna-08-2001-07-20.sp97">

               <speaker>PODPREDSEDNIK ANTON DELAK:</speaker>

               <p>Hvala lepa. Želi še kdo razpravljati? (Ne želi.) Poslanec Cukjati.</p>
            </sp>
            <sp xml:id="SDZ3-Izredna-08-2001-07-20.sp98">

               <speaker>FRANCE CUKJATI:</speaker>

               <p>Jaz bi izkoristil priložnost, ker imamo ministra tukaj in bi vprašal - v kolikor
               amandma na amandma ne bo sprejet in bo seveda v kratkem 50 procentov delodajalcev v
               stanju, da krši zakon in minister seveda je s tem seznanjen, seznanjene so
               inšpekcijske službe, seveda bo minister moral ukrepati, čeprav 50 procentov, to je
               velika številka - kaj bo ministrstvo naredilo z vso to maso kršenja zakona, če
               amandma na amandma ne bo sprejet? Bo pa minister seveda kriv, če ne bo ukrepal.</p>
            </sp>
            <sp xml:id="SDZ3-Izredna-08-2001-07-20.sp99">

               <speaker>PODPREDSEDNIK ANTON DELAK:</speaker>

               <p>Hvala lepa. Želi še kdo razpravljati? Besedo ima dr. Dimovski, minister.</p>
            </sp>
            <sp xml:id="SDZ3-Izredna-08-2001-07-20.sp100">

               <speaker>DR. VLADO DIMOVSKI:</speaker>

               <p>Hvala lepa za diskusijo. Jaz bi na kratko poskušal odgovoriti na nekatera vprašanja,
               ki so bila tukaj postavljena, nekatera implicitno, nekatera bolj eksplicitno.</p>
               <p>Prvo, kar bi rad rekel. Morebiti je bilo iz razprave včasih razmišljano, da je to
               zakon, ki na neki način nekaj delodajalcem naknadno nalaga. To dejansko ni res.
               Dejstvo je, da je pravzaprav tudi zdravstvo in varnost pri delu na neki način tudi
               delodajalčev interes. In v tem smislu jaz ne vidim nikakršnih razlikovanj o tem, da
               zdravje in pa varnost pri delu ne bi bil interes in pravzaprav ta zakon je tudi v tem
               smislu pomemben in tudi v tem smislu to pomeni neko dodatno naložbo za zmanjšanje
               nekih tveganj, ki jih lahko na neki način prinaša.</p>
               <p>Drugo, kar je treba povedati, da je iz razprave bilo razvidno, da je recimo stopnja
               birokratizma tega zakona visoka. Dejstvo je, da zakon je usklajen z Evropsko unijo.
               Usklajevan je bil približno pet let, tako da pravzaprav v obdobju usklajevanja in
               sprejemanja tega zakona, ki se je začel pravzaprav pred 7 leti, to se pravi nekje
               leta 1994, 1995, bil je sprejet leta 1999, in da je to zakon, ki ima najdaljše
               prehodno obdobje v zgodovini kateregakoli zakona. To je le potrebno povedati.
               Strinjam se pa s tem, da nekateri delodajalci so res morebiti podcenili pripravo
               izjave o tveganju in pa v tem smislu je verjetno smiselno tisto, kar je ministrstvo v
               zadnjem obdobju zelo intenzivno delalo, in sicer preko različnih seminarjev;
               pravzaprav skupno s tistimi delodajalci, ki so želeli, tudi pripravljalo in pomagalo
               pri pripravi izjave. Tako, da je šlo za neko dosti aktivno pomoč in v celotnem tem
               obdobju izvajanja tega prehodnega obdobja, kot sem že na začetku povedal, približno
               500 takih različnih seminarjev, pomoči, svetovanj in tako naprej bilo izvedeno, poleg
               tega, da so različne izvajalske organizacije, združenja in podobno, da so v tem
               smislu predlagali določene spremembe in pa pomagali tudi pri pripravi te izjave o
               varnosti.</p>
               <p>V tem času je bilo izdelanih tudi večina podzakonskih aktov. In teh podzakonskih
               aktov spet ni tako malo. Pravilniki, ki so bili praviloma tudi usklajeni z ekonomsko
               socialnim svetom so postopoma prehajali pravzaprav v veljavo. Kar se tiče tega
               dela.</p>
               <p>Zdaj, kar se tiče, kako bo ministrstvo nastopilo to, kar je poslanka Simšičeva
               vprašala, na ta način, kar ima pač ministrstvo možnost in pristojnost, da pomaga pri
               različnih seminarjih, svetovanjih in podobno, ali neposredno, preko urada za zdravje
               in varnost pri delu, ali preko določenih pomoči inšpektorata za delo v tistem delu,
               kjer je inšpektorat za delo za to pristojen, ali pa, bi rekel, kar neposredno z
               različnimi izvajalskimi organizacijami, zaposlenimi na ministrstvu.</p>
               <p>Na konkretno vprašanje poslanca o tem, kaj bo pravzaprav minister naredil, ve se,
               kakšne so pristojnosti, jaz sem pa tudi povedal, da je inšpektorat za delo se
               pripravil na tak položaj izvajanja tega zakona, tudi pred dnevi mnenje republiškega
               inšpektorja za delo, da je inšpektorat za delo pripravljen. Večinoma je v tistih
               primerih, ko bi bile recimo določene kršitve zakona, bi seveda inšpektor za delo
               izdal ureditvene odločbe in rok, v katerem se mora odpraviti določene nepravilnosti,
               to se pravi neskladja za delo. V tem smislu jeto odgovor, gospod Cukjati, na vaše
               vprašanje. To se pravi, večinoma se izdajo ureditvene odločbe in rok do katerega
               morajo določene nepravilnosti, ki iz zakona izhajajo, delodajalci odpraviti.</p>
               <p>Kar se pa tiče vprašanja poslanca Vizjaka. Ministrstvo za delo ima izjavo o varnosti,
               in sicer od maja letošnjega leta.</p>
            </sp>
            <sp xml:id="SDZ3-Izredna-08-2001-07-20.sp101">

               <speaker>PODPREDSEDNIK ANTON DELAK:</speaker>

               <p>Hvala lepa. Želi še kdo razpravljati? (Ne želi.) Zaključujem splošno razpravo.</p>
               <p>Prehajamo na <title>drugo obravnavo -</title> razpravo ter odločanje o posameznih členih
               predloga zakona. Prehajamo na razpravo o posameznih členih. Prosim, da vzamemo v roke
               poročilo odbora za zdravstvo, delo, družino, socialno politiko in invalide z dne
               10.7.2001. Imamo to?</p>
               <p>V razpravo dajem 1. člen. Imamo amandma na amandma in amandma odbora. Imamo, seveda,
               tudi stališča vlade, s tem da amandmaja na amandma ne podpira, podpira pa amandma
               odbora. Želi kdo razpravljati? Prosim, poslanec Brenčič.</p>
            </sp>
            <sp xml:id="SDZ3-Izredna-08-2001-07-20.sp102">

               <speaker>STANISLAV BRENČIČ:</speaker>

               <p>Hvala lepa. Jaz bom samo par besed dodal temu, kar sem prej povedal. Dejansko je res,
               da je cela vrsta, posebno malih delodajalcev, ki imajo tam do 50 ljudi zaposlenih,
               zahteve zakona nekoliko podcenjevalo in so, seveda, pričakovali, da bodo to izjavo
               malo prepisali en do drugega, tako kot je tudi morda za določene zelo primerljive
               stvari ugotovil dr. Brejc. Ampak v področju proizvodnje, tudi storitev, so take
               specifike, da bodo potem, seveda, kako zdravnik medicine dela to zadevo ocenil, vse
               po vrsti padale. Tako, da je nemogoče v tem času, saj pravim, to realizirati. Zato
               vam povem dosti bolj smiselno, dosti bolj smotrno je, da uveljavitev postavimo na
               konec decembra in bo s tem tudi zakon po vsej svoji vsebini podvržen sankcijam s 1.1.
               leta 2002.</p>
            </sp>
            <sp xml:id="SDZ3-Izredna-08-2001-07-20.sp103">

               <speaker>PODPREDSEDNIK ANTON DELAK:</speaker>

               <p>Hvala lepa. Želi še kdo razpravljati? (Ne želi.) Odločali bomo o amandmaju na
               amandma. Glasujemo, prosim. Navzočih je 46 poslank in poslancev, za 43, proti
               nihče.</p>
               <p>(Za je glasovalo 43.) (Proti nihče.)</p>
               <p>Amandma je bil sprejet.</p>
               <p>Glasujemo še o amandmaju k 1. členu. Glasujemo, prosim. Navzočih je 49 poslank in
               poslancev, 48 za, proti nihče.</p>
               <p>(Za je glasovalo 48.) (Proti nihče.)</p>
               <p>Amandma je bil sprejet.Glasujemo še o členu v celoti. A, pardon, člen je bil
               spremenjen.</p>
               <p>Glasujemo še o 2. členu. Glasujemo, prosim. Navzočih je 53 poslank in poslancev, za
               52, proti nihče.</p>
               <p>(Za je glasovalo 52.) (Proti nihče.)</p>
               <p>Ugotavljam, da je bil 2. člen sprejet.</p>
               <p>Prehajamo na razpravo o naslovu zakona. Želi kdo razpravljati? (Ne želi.) Kot ste
               opazili, je vložen amandma na naslov zakona.</p>
               <p>Glasujemo o amandmaju k naslovu zakona. Glasujemo, prosim. Navzočih je 51 poslank in
               poslancev, za 51, proti nihče.</p>
               <p>(Za je glasovalo 51.) (Proti nihče.)</p>
               <p>Ugotavljam, da je nov naslov sprejet.</p>
               <p>Prehajamo na <title>tretjo obravnavo</title> predloga zakona.</p>
               <p>Ugotavljam, da so bili sprejeti k predlogu zakona v drugi obravnavi amandmaji k 1.
               členu. Če želijo k temu členu kvalificirani predlagatelji vložiti amandma, prosim, da
               to storijo.</p>
               <p>Pred tem pa sprašujem, ali želi kdo razpravljati o predlogu zakona v celoti? (Ne
               želi.)</p>
               <p>Končali smo torej glasovanje o amandmajih. Na podlagi tretjega odstavka 198. člena
               poslovnika sprašujem sekretariat za zakonodajo in pravne zadeve, ali je zaradi
               sprejetih amandmajev porušena medsebojna skladnost določb zakona? (Ni.)</p>
               <p>Prehajamo na odločanje o zakonu v celoti. Glasujemo, prosim. Navzočih je 55 poslank
               in poslancev, za 55, proti nihče.</p>
               <p>(Za je glasovalo 55.) (Proti nihče.)</p>
               <p>Ugotavljam, da je predlagani zakon v celoti sprejet.</p>
               <p>Imamo še dodatni sklep poslanske skupine Nove Slovenije k predlogu zakona. Želi kdo
               razpravljati? Prosim, poslanec Sok.</p>
            </sp>
            <sp xml:id="SDZ3-Izredna-08-2001-07-20.sp104">

               <speaker>ALOJZ SOK:</speaker>

               <p>Hvala za besedo, gospod predsedujoči. Spoštovane kolegice poslanke in poslanci. Ne
               vem sicer, če takšni in podobni dodatni sklepi sežejo vladi do srca, ampak prav bi
               bilo, da jim mogoče pa kdaj bi.</p>
               <p>S tem sklepom dejansko nekako dopolnjujemo tisto, kar je bilo v sami razpravi že
               povedano s strani nekaterih poslancev. Torej, kot sem sledil, so v tej smeri
               razpravljali dr. Brejc, dr. Gaber, gospod Pohorec, potem mag. Drobnič. Gre pa za to,
               da naj bi vlada po teh spremembah, ki smo jih danes prejeli, se pravi, ko smo
               podaljšali ta rok, ponovno proučila smiselnost o tem, da za določene kategorije, kot
               so kmetje in pa obrtniki, ki so samozaposleni, zahteva neke izjave, neke elaborate o
               varnosti pri delu. Predvsem bi se rad nekoliko zadržal ob situaciji, ki vlada v našem
               kmetijstvu. Poglejte, tu iz same obrazložitve je dejansko napisano, kakšna situacija
               danes na področju kmetijstva v Sloveniji vlada. Meni je zelo žal, da v tem državnem
               zboru dejansko za to vprašanje ni posluha. Zakoni se sprejemamomimo nekih dejstev, bi
               rekel, neka parketna zakonodaja, ki nima nobene prave povezave z realnim življenjem v
               tej Sloveniji. Prepisujejo se bruseljski zakoni, treba pa je nedvomno povedati...</p>
            </sp>
            <sp xml:id="SDZ3-Izredna-08-2001-07-20.sp105">

               <speaker>PODPREDSEDNIK ANTON DELAK:</speaker>

               <p>Prosim poslanke in poslance za mir v dvorani.</p>
            </sp>
            <sp xml:id="SDZ3-Izredna-08-2001-07-20.sp106">

               <speaker>ALOJZ SOK:</speaker>

               <p>Nedvomno je treba povedati, da seveda, pri primerjavi slovenskega kmetijstva nikakor
               ne moremo izhajati iz dejstva, da je slovensko kmetijstvo primerljivo z evropskim.
               Naše kmetije, kot je tu napisano, so v povprečju veliko premajhne, naši kmetje so
               ostareli, sedaj pa jim z nekim zakonom nalagajo, da bodo morali plačevati oziroma
               izvajati neke izjave o varstvu pri delu. In sploh si ne predstavljam, kako bi naj te
               izjave izgledale ob dejstvu, da seveda naše kmetijstvo še zdaleč ni specializirano.
               Poglejte, naš kmet je - samo nekaj poklicev bom naštel, ki jih opravlja - zjutraj je
               kosec, potem je živinorejec, potem je poljedelec, potem je malo vinogradnik, malo
               klepar, malo gozdar, potem je mehanikar, pa še bi lahko našteval in tako naprej in
               tako naprej. Ne vem, kako si vlada predstavlja in vsi tisti, ki ste te, jaz bom
               enostavno rekel neumnosti, ki ste te neumnosti zapisali v ta zakon, kako si
               predstavljate, kakšen elaborat bo on imel narejen. Ali bo pa enostavno to, kar je
               povedal dr. Brejc. Se pravi, dobil bo neki spis, neko izjavo, poštempljano s strani
               določene institucije, za katero bo odštel toliko in toliko denarja in bo zadevi
               zadoščeno. Če pa tega ne bo imel, pa ga bo inšpektor kaznoval s toliko in toliko
               denarja.</p>
               <p>Jaz verjamem in vem, da se dogajajo na področju kmetijstva mnoge nesreče. In nisem
               proti temu, da bi se trend varnosti na tem področju povečal. Vendar sem prepričan, da
               bi se to zadevo dalo urediti na drugačen način. Mi imamo mrežo svetovalnih služb po
               terenu, bi jo lahko vključili v to zadevo, predvsem na področju osveščanja,
               ozaveščanja, izobraževanja, pomoči. Lahko bi država tudi pomagala v tem tranzicijskem
               prehodu, v tem prilagajanju na vstop v Evropsko unijo tem kategorijam ostarelih
               kmetov, ki tega sami niso sposobni, in bi na neki način pomagala, ne pa da takole, bi
               rekel zakonsko formalistično predpišemo: to in to morate imeti, če tega ne boste
               imeli, vas bomo kaznovali tako, kot je prej gospod Brejc rekel, z zelo visokimi
               kaznimi. Jaz apeliram na predstavnikevlade. Sedaj s podaljšanjem tega roka imate
               dovolj časa, da te zadeve še enkrat dobro razmislite in naredite vse, da vendar temu
               slovenskemu kmetu in temu obrtniku, ki je samozaposlen, ki nima zaposlenih delavcev,
               pomagamo in mu ne delamo po nepotrebnem nekih velikih stroškov, konec koncev pa
               koalicija je v svojo koalicijsko pogodbo zapisala, da se bo na vseh področjih borila
               proti birokraciji. Zapisali ste si antibirokratske programe, na vas je potem sedaj,
               da začnete to spoštovati, ne pa da iz zakona v zakona sami dodajate in večate in
               producirate birokracijo. Jaz ne vem, zakaj vas novinarji za to ne primejo, ampak v
               parlamentu bom osebno, ta preostanek mandata, ki mi je še ostal, vedno znova in znova
               vam to pripovedoval, kajti situacija na področju slovenskega kmetijstva je žalostna,
               je zaskrbljujoča in ni takšna, kot se mogoče gleda tu iz Ljubljane. Jaz verjamem, da
               marsikdo ne ve, da ima krava štiri seske in da jo je treba dojiti. Ker lani ste
               sprejeli, je vlada sprejela en pravilnik, ki je popolna neumnost, da morajo tisti, ki
               dojijo krave, imeti opravljene zdravstvene preglede. To sem šel gledati v nemško
               zakonodajo, velja, če prodajajo surovo mleko na tržišču, ne pa če oddajajo mleko, pa
               ni razprav zdaj o tem, ampak da povem za primerjavo. Ne pride pav poštev, če je mleko
               gre v mlekarno kot surovina in se potem tam pasterizira, toplotno obdela in kot
               takšno gre na tržišče. In tega se našim administratorjem in birokraciji enostavno ne
               da dopovedati. In kaj je pri tem sporno? Sporno je seveda to, da mora za ta pregled -
               nekdo ga mora imeti pri družini, pa ni važno kateri opravlja molžo, samo da ima -
               plačati, ne vem, v Ormožu 20, na Ptuju 30, v Murski Soboti 35 tisoč in tako naprej.
               To ni nič drugega, spoštovane poslanke in poslanci kot izžemanje žetako izžetega
               slovenskega kmeta.</p>
               <p>Jaz vas prosim, da ta sklep podprete, sam bom pa zelo pozoren, če ga bo vlada tudi
               upoštevala. Hvala lepa.</p>
            </sp>
            <sp xml:id="SDZ3-Izredna-08-2001-07-20.sp107">

               <speaker>PODPREDSEDNIK ANTON DELAK:</speaker>

               <p>Hvala lepa. Besedo ima poslanec Jerovšek, pardon Rokavec najprej, potem pa
               Jerovšek.</p>
            </sp>
            <sp xml:id="SDZ3-Izredna-08-2001-07-20.sp108">

               <speaker>FRANCI ROKAVEC:</speaker>

               <p>Hvala za besedo. No, jaz sam bom podprl ta predlog sklepa, ampak ne v tem smislu, da
               sem proti zagotovitvi pogojev varnosti in zdravja pri delu, kar se tiče predvsem
               pogojev dela na področju kmetijstva. Ker vemo, da so na tem segmentu ljudje skoraj
               najbolj izpostavljeni nevarnosti. In največja pomoč ljudem za varno delo bi bila, da
               bi na nek način bili opremljeni z najbolj sodobnimi stroji in pa tehnologijo. Seveda
               je to dolgotrajen proces, ampak verjetno bi bilo pa smiselno, da bi pri oblikovanju
               izjave o varnosti za oceno tveganja, bilo smiselno ugotoviti, kaj je res tisto, kar
               je potrebno narediti, in da se na nek način po nepotrebnem ne bi tukaj delali
               dodatnih birokratskih stroškov. Mislim pa, da bi bila naloga države, kako v enem
               paketu celovite svetovalne, izobraževalne mreže zagotoviti večjo varnost tudi na tem
               področju, še kako pomembna.</p>
               <p>Samo v izogib pa naj povem še sledeče. Namreč, direktiva sveta EU, izrecno za
               področje samozaposlenih in kmetijstva, ne govori, da so to kot delodajalci. O tem smo
               veliko govorili tudi na odboru. Ampak kljub vsemu mislim, da je naloga države, da
               mora zagotoviti čim boljše pogoje, varne pogoje na kateremkoli delovnem procesu.
               Seveda, pa to na ta način, da ne bo ljudem, ki se s tem ukvarjajo, samo zaradi
               formalističnih birokratskih postopkov onemogočeno izvajati svojo osnovno dejavnost.
               Kako pa zagotoviti varnost na tem področju, pa mislim, da je bistveno širši problem
               in pa naloga države.</p>
               <p>Ampak kljub vsemu bom podprl v tem smislu ta predlog sklepa, da se na nek način še
               enkrat preveri sama vsebina izjave tudi o tem, kar smo na odboru govorili. Dejstvo
               je, da je nekaj drugega večja gospodarska družba kot recimo obrtna delavnica z 10-imi
               zaposlenimi ali samozaposlen in podobno. Hvala lepa.</p>
            </sp>
            <sp xml:id="SDZ3-Izredna-08-2001-07-20.sp109">

               <speaker>PODPREDSEDNIK ANTON DELAK:</speaker>

               <p>Hvala lepa. Besedo ima poslanec Jerovšek.</p>
            </sp>
            <sp xml:id="SDZ3-Izredna-08-2001-07-20.sp110">

               <speaker>JOŽEF JEROVŠEK:</speaker>

               <p>Hvala lepa. Tudi sam bom podprl ta dodatni sklep, ker mislim, da dejansko v tem času
               in v tem trenutku ni potrebno, da bi na tak način obremenjevali slovenskega
               kmeta.</p>
               <p>Namreč, dejansko gre za precej veliko nepoznavanje problematike, tudi varnosti pri
               delu na kmetih. Dejansko je pri kmetijskih delih izredno velika nevarnost in je tudi
               precej delovnih nesreč. Samo tako, kot je tu predvideno, pa sem prepričan, da gre za
               birokratskiukrep in zadnji čas je, da se ta stampedo obremenitev finančnih in
               birokratskih, ki so se v zadnjem času zgrnile na slovenskega kmeta, ustavi. Slovenska
               vlada bo morala razmišljati o tej dejavnosti tudi z vidika pozitivnih učinkov, ki jih
               poseljenost in kmetovanje prinaša.</p>
               <p>V tem letu in prejšnjem letu je tudi zaradi posledic bolezni norih krav in še drugih
               bolezni prišlo do tega, da si je država izmislila cel kup ukrepov, ki so nekateri res
               evropsko prilagojeni, ampak dejstvo je, jaz sem prepričan, da smo pri nas bolj
               papeški od papeža in da so naši kmetje na končni konsekvenci bolj obremenjeni in bolj
               nekako onemogočeni. Vse to prispeva k temu, da je vedno manj kmetij, kjer je možno z
               neko ekonomiko gospodariti. To predstavlja zopet velike stroške, sem prepričan,
               hkrati pa z nekim elaboratom ali pa z neko izjavo ne moremo na birokratski način
               uvesti vseh pogojev varnosti pri delu. Bojim se, da bo to celo prispevalo k temu, da
               bo kmet, ko se mu bo poškodoval, pa ne hudo, lasten otrok, da bo po neki službeni
               dolžnosti zdravnik moral napisati - bojim se, da je mogoče to tako, kot je pri
               delovnih organizacijah - prijavo o delovni nezgodi in da bodo kmetje tudi v lažjih
               slučajih, namesto da bi naprej kmetovali, odhajali na prestajanje kakih zapornih
               kazni.</p>
               <p>Glejte, prisotnost tega, da se ne misli tudi na bodočnost kmetijstva in kmeta, vidim
               na vseh področjih. V začetku leta je vlada sprejela odredbo o klavniških odpadkih.
               Določila je izredno visoko ceno za koncesionarja, tako izredno ugodne pogoje, sedaj
               pa je to prenesla na klavničarje, ampak ti bodo prenesli na kmeta stroške in
               potrošnika. Na tak način se z vsakim dnem zmanjšujejo možnosti ekonomičnosti
               gospodarjenja. Zato močno podpiram intenco tega sklepa, da se država dejansko vpraša,
               ali na ta način... Mislim, da obstaja drug način - da bi pristojne službe, pristojne
               institucije države, ki jih je ogromno in so zelo intenzivno delovno zasedene, poslale
               za različna področja kmetijstva, se pravi, za živinorejsko mehanizacijo, za
               sadjarsko, za poljedelsko, konkretna navodila, kako se je v konkretnih situacijah
               najbolje mogoče zaščiti in izboljšati varnost pri delu. To bi bil pravi način, to bi
               bila prava pomoč pri delu v kmetijstvu in bilo bi tudi na nek način dobro sprejeto.
               Hvala lepa.</p>
            </sp>
            <sp xml:id="SDZ3-Izredna-08-2001-07-20.sp111">

               <speaker>PODPREDSEDNIK ANTON DELAK:</speaker>

               <p>Hvala. Želi še kdo razpravljati o dodatnem sklepu? (Ne želi.) Zaključujem
               razpravo.</p>
               <p>Prehajamo na odločanje o dodatnem sklepu. Glasujemo, prosim. Navzočih je 50 poslank
               in poslancev, za 31, proti 16.</p>
               <p>(Za je glasovalo 31.) (Proti 16.)</p>
               <p>Ugotavljam, da je bil dodatni sklep sprejet.</p>
               <p>S tem zaključujem to točko dnevnega reda in se zahvaljujem predstavnikom vlade
               oziroma ministru.</p>
               <p>Prehajamo na <title>4. TOČKO DNEVNEGA REDA - PREDLOG ZAKONA O SPREMEMBI ZAKONA O POŠTNIH
                  STORITVAH, SKRAJŠANI POSTOPEK.</title>
               </p>
               <p>Predlog zakona je v obravnavo zboru predložila vlada Republike Slovenije. Želi
               predstavnik vlade besedo? (Želi.) Besedo ima minister.</p>
            </sp>
            <sp xml:id="SDZ3-Izredna-08-2001-07-20.sp112">

               <speaker>DR. PAVEL GANTAR:</speaker>

               <p>Spoštovani gospod podpredsednik, spoštovane poslanke in poslanci. Bom kratek, ne bom
               na dolgo razlagal.</p>
               <p>Tako kot smo navedli v obrazložitvi, se zakon o spremembah zakona o poštnih storitvah
               usklajuje z nekim drugim zakonom, zakonom o kontroli cen. Obenem pa bi rad tudi
               izrecno pritrdil, kar je tudi napisano v naši dodatni obrazložitvi, mnenju
               sekretariata za zakonodajo in pravne zadeve, dane gre samo za uskladitev, temveč da
               se s tem načne tudi razmeroma pomembno sistemsko vprašanje. Namreč, s to uskladitvijo
               dejansko iz obvezne javne službe izločamo opravljanje poštnih storitev nad 1000
               gramov oziroma od 100 do 1000 gramov. Te storitve nad 1000 gramov so že izven obvezne
               javne službe.</p>
               <p>Pomisleki, ki so bili ob tem, in so, seveda, navedeni in tudi zavrnjeni v dodatnem
               pojasnilu, so predvsem dveh vrst. Prvič, ali to pomeni, da bodo zaradi tega cene na
               področju poštnih storitev nad 100 gramov bliskovito skočile in se, seveda,
               obremenile, seveda, tiste, ki takšne storitve potrebujejo; drugič, ali je s tem,
               seveda, ogrožen univerzalni uspeh storitve, ki ni več obvezna javna gospodarska
               služba? Na - oba očitka je odgovor nedvoumen in zavrnilen.</p>
               <p>Prvič. Že danes je javna služba na poštnih storitev od 100 do 1000 gramov pravzaprav
               postanek preteklosti. Kajti na tem področju, kot tudi na drugih področjih, v sferi
               pošiljk in pisem deluje cela vrsta drugih privatnih služb, ki so organizirane kot
               kurirske službe...</p>
            </sp>
            <sp xml:id="SDZ3-Izredna-08-2001-07-20.sp113">

               <speaker>PODPREDSEDNIK ANTON DELAK:</speaker>

               <p>Prosim za mir v dvorani.</p>
            </sp>
            <sp xml:id="SDZ3-Izredna-08-2001-07-20.sp114">

               <speaker>FRANCI ROKAVEC:</speaker>

               <p>...ki pravzaprav opravljajo te storitve, in pošta je na tem segmentu že na trgu in že
               tekmuje z raznimi City-expressi, DHL-i itn. To je prvi razlog.</p>
               <p>Drugi razlog. To je tudi razlog za to, da, seveda, cene ne bodo kar tako poskočile,
               ne bodo se bistveno spremenile, tudi, seveda, vodstvo pošte to trdi in si tega sploh
               ne more privoščiti, če hoče storitev sploh še opravljati. Seveda, razlog, pomislek
               okoli univerzalne storitve oziroma to, pa je seveda ta, da tako, kot pri poštnih
               pošiljkah sedaj nad 1000 gramov, tako bodo tudi te pošiljke sedaj nad 100 gramov in
               naprej, seveda, se bodo opravljale po 15. členu zakona o poštnih storitvah, in torej
               dejansko ni bojazni, tako kot kaže praksa, tudi za pošiljke nad 1000 gramov sedaj, da
               bi prišlo do motenja te službe.</p>
               <p>Vsekakor to pomeni določeno liberalizacijo, napoved liberalizacije, olajša položaj
               pošte v prilagajanju v tem vmesnem obdobju do sprejetja novega zakona in, seveda, ob
               enem bi rad, seveda, poudaril, da se strinjamo z amandmajem odbora tako, kot je
               napisan k temu členu oziroma s preoblikovanjem tega enega amandmaja. Seveda,
               priporočam spoštovanemu zboru, da ta zakon sprejme. Hvala lepa.</p>
            </sp>
            <sp xml:id="SDZ3-Izredna-08-2001-07-20.sp115">

               <speaker>PODPREDSEDNIK ANTON DELAK:</speaker>

               <p>Hvala lepa. Predlog zakona je obravnaval odbor za gospodarstvo kot matično delovno
               telo. Prosim poročevalca, da predstavi mnenje odbora o predlogu zakona. Prosim,
               Pohorec, podpredsednik odbora.</p>
            </sp>
            <sp xml:id="SDZ3-Izredna-08-2001-07-20.sp116">

               <speaker>VALENTIN POHOREC:</speaker>

               <p>Hvala lepa. Odbor za gospodarstvo je obravnaval predlog zakona o spremembi zakona o
               poštnih storitvah. Poročilo ste dobili in da ne izgubljamo časa, ki je dragocen, ga
               ne bi ponovno bral, podal bi samo tisti končni predlog sklepa. Odbor za gospodarstvo
               soglaša s predlogom predlagatelja, da se predlog obravnava po spremembi zakona o
               poštnih storitvah, obravnava po skrajšanem postopku, to je ta prvi sklep, to smo že
               tako z dnevnim redom tudi sprejeli. Sprejeli smo amandma, da se člen 1 spremeni tako,
               da se glasi, kot je tukaj zapisano v poročilu. In sicer, v zakonu o poštnih
               storitvah, Uradni list št. 35/97 se v prvem odstavku 4. člena besedilo "1000 g"
               nadomesti z besedilom "100 g" in besedilo "in telegrafskih sporočil" se črta.
               Obrazložitev je podana temu. In končni sklep.Odbor državnega zbora Republike
               Slovenije za gospodarstvo predlaga Državnemu zboru Republike Slovenije, da predlog
               zakona o spremembah zakona o poštnih storitvah obravnava po skrajšanem postopku ter
               ga sprejme skupaj z amandmajem. Hvala lepa.</p>
            </sp>
            <sp xml:id="SDZ3-Izredna-08-2001-07-20.sp117">

               <speaker>PODPREDSEDNIK ANTON DELAK:</speaker>

               <p>Hvala lepa. Želi besedo predstavnik sekretariata za zakonodajo in pravne zadeve? (Ne
               želi.) Želijo besedo predstavniki poslanskih skupin? Barovič, Sok.</p>
            </sp>
            <sp xml:id="SDZ3-Izredna-08-2001-07-20.sp118">

               <speaker>BOGDAN BAROVIČ:</speaker>

               <p>Hvala lepa, gospod predsedujoči. Spoštovane kolegice in kolegi. Bom kratek. V
               poslanski skupini Slovenske nacionalne stranke smo ocenili, da velja podpreti vladni
               predlog za spremembo zakona z enostavnega razloga, dovolite, da povemo zakaj, po
               našem mnenju. Namreč, po podatkih iz pošt velja, da ima pošta ravno največje, zelo
               velike izgube pri poštnih pošiljkah med 1000 in 100 g. Prav tako 10. člen poštnega
               zakona govori, da mora to izgubo poravnavati vlada, v tem primeru piše v tem členu,
               torej država. Če sprejmemo vladni predlog spremembe, bo seveda ta izguba dosti nižja
               in se bo državni denar namesto za poravnavanje te izgube, kar sledi iz 10. člena
               lahko namenjal v druge koristi. Hkrati pa se mi zdi, da je to tudi priložnost, da bi
               legalizirali, v narekovajih rečeno nekatere druge službe, ki se danes imenujejo,
               recimo kurirske, teh je kar nekaj, kot je DHL in tako naprej, ki bodo seveda sedaj
               lahko opravljale posle v tistih razlikah, ki jih ta sprememba predvideva. Hvala lepa
               za pozornost.</p>
            </sp>
            <sp xml:id="SDZ3-Izredna-08-2001-07-20.sp119">

               <speaker>PODPREDSEDNIK ANTON DELAK:</speaker>

               <p>Hvala. Poslanec Barovič je govoril v imenu poslanske skupine Slovenske poslanske
               stranke. Besedo ima poslanec Sok v imenu Nove Slovenije.</p>
            </sp>
            <sp xml:id="SDZ3-Izredna-08-2001-07-20.sp120">

               <speaker>ALOJZ SOK:</speaker>

               <p>Gospod predsedujoči, spoštovani predstavniki vlade, spoštovane kolegice in kolegi.
               Gospod minister nas je pomirjal in je povedal, da to nikakor ne pomeni, da bodo cene
               poskočile, in drugo, da že sedaj obstaja cela vrsta služb, ki lahko opravljajo te
               storitve in ki si lahko na tem področju konkurirajo. Ne vem, sam osebno nisem o tem
               in tudi naša poslanska skupina ne tako prepričan, lahko pa da je res ampak vseenobi
               želel kot predstavnik poslanske skupine, da gospod minister odgovori še na nekatere
               dileme v zvezi s tem.</p>
               <p>Kot prvo, bi rekel, da je nadvse zanimiva obrazložitev vlade, zakaj naj bi se zakon
               sprejemal po skrajšanem postopku. Vlada navaja, da gre za uskladitev zakonske
               ureditve. Mimogrede povem, da je temu v svojem mnenju nasprotoval tudi sekretariat
               državnega zbora, ki je opozarjal, da je vlada tu nepravilno uporabila 204.a člen
               poslovnika. Vendar kakorkoli že, potem je bilo tu rečeno, da so se potem pogovorili
               in da je sedaj naenkrat vse v redu.</p>
               <p>Toda vsekakor se postavlja vprašanje, kako je lahko zakon o kontroli cen, ki je začel
               veljati leta 1999, bil v neskladju z veljavnim zakonom o poštnih storitvah, ki je
               začel veljati dve leti prej, torej leta 1997. Torej, kako je možno, da je prišlo do
               tega neskladja in kako je možno, da je to neskladje funkcioniralo do, bi rekel,
               sredine leta 2000, ko je naenkrat vlada ugotovila, da mora to neskladje po skrajšanem
               postopku odpraviti.</p>
               <p>Drugo, kar je v obrazložitvi vlade napisano, pa je naslednje. Vlada pravi:
               "Ocenjujemo, da predlagana novela zakona ne bo povzročila nesorazmernega povišanja
               cen, saj na tem področju že deluje nekaj podjetij, ki opravljajo tovrstne poštne
               storitve zunaj javne službe". Torej, zanimalo bi nas, kakšen je delež teh podjetij v
               segmentu dostave pošiljk. Sam sem prepričan, da je skupni tržni delež vseh teh
               podjetij zelo majhen, če ne morda celo zanemarljiv, in da to področje liberalizacije
               pravzaprav prinaša - moram reči, da se z liberalizacijo strinjam, vendar to področje
               liberalizacije v glavnem prinaša korist pošti, ki je monopolist na tem področju in ki
               bo, po našem prepričanju, lahko v skladu s spremembo tega zakona dvignila cene v
               skladu s svojimi potrebami. Že ob samem imenovanju ministra Presečnika - takrat so
               telekomunikacije spadale v področje prometnega ministrstva, pozneje so se izločile -
               je bilo nekako napovedano, da se bodo poštne storitve v kratkem podražile, povečale,
               in mislim, da je to predpriprava na to področje.</p>
               <p>Zanimivo je tudi to, da pa izločitev telegrafskih storitev iz obsega javnih
               gospodarskih služb v predlogu zakona sploh ni obrazložena.</p>
               <p>Da zaključim. Državni zbor je bil mnenja, da je zakon primeren... /Nemir v dvorani./
               Ali lahko malo umirite svoje koalicijske</p>
            </sp>
            <sp xml:id="SDZ3-Izredna-08-2001-07-20.sp121">

               <speaker>PODPREDSEDNIK ANTON DELAK:</speaker>

               <p>Ja, lahko. Prosim poslance, da se umirijo.</p>
            </sp>
            <sp xml:id="SDZ3-Izredna-08-2001-07-20.sp122">

               <speaker>ALOJZ SOK:</speaker>

               <p>Večina poslancev v državnem zboru je menila, da je zakon primeren in so torej
               sprejeli odločitev, da se obravnava po skrajšanem postopku, kljub dejstvu, da iz
               mnenja odbora, matičnega delovnega telesa, vidim, da so tam bili prav tako pomisleki
               na takšno in podobno sprejemanje zakonov in da je bilo na odboru opozorjeno, da
               zaradi te hitrosti odbor velikokrat sprejema slabe in nedorečene zakone. Hvala lepa.
            </p>
            </sp>
            <sp xml:id="SDZ3-Izredna-08-2001-07-20.sp123">

               <speaker>PODPREDSEDNIK ANTON DELAK:</speaker>

               <p>Hvala lepa. Želi razpravljati še kdo v imenu poslanske skupine? (Ne želi.) Besedo
               dajem poslankam in poslancem. Ponovno vprašam, želi kdo razpravljati? Od poslancev,
               seveda. (Ne želi.) Besedo ima minister.</p>
            </sp>
            <sp xml:id="SDZ3-Izredna-08-2001-07-20.sp124">

               <speaker>DR. PAVEL GANTAR:</speaker>

               <p>Seveda bom z veseljem odgovoril na vprašanje, ki je bilo zastavljeno. Torej kar
               zadeva procedure, mislim, da smo o tem veliko govorili na odboru, jaz ne bi te
               diskusije ponavljal v skrajšanem postopeku. Kljub vsemu gre za dejstvo, da je zakon o
               poštnih storitvah, tak kot je, definiral javno službo in s tem kontrolo cen do 1000
               gramov in da je ta zakon o kontroli cen, to spremenil, je iz tega ves čas izhajalo
               nasprotovanje služb znotraj vlade, ali je pri določanju cen nad 1000 gramov, od 100
               do 1000 gramov potrebno soglasje, nepotrebno soglasje in tako naprej. Tako da je
               enkrat z enostavno spremembo zakona to nekonsistentnost in neskladje bilo treba
               odpraviti. Seveda, kot sem že omenil, ta odprava gre v smeri tega, da se preprosto ta
               segment izloči iz javne službe, lahko bi šlatudi v kakšno v drugo smer, vendar zakaj
               prav v tej smeri. Zato, ker smo ocenili, kot sem že omenil in to ne na osnovi
               tega,</p>
            </sp>
            <sp xml:id="SDZ3-Izredna-08-2001-07-20.sp125">

               <speaker>PODPREDSEDNIK ANTON DELAK:</speaker>

               <p>Dajmo prosim, spoštovani poslanci mir.</p>
            </sp>
            <sp xml:id="SDZ3-Izredna-08-2001-07-20.sp126">

               <speaker>DR. PAVEL GANTAR:</speaker>

               <p>da ni nobene potrebe, da bi ta segment poštnih storitev še imeli kot javno službo,
               ker kot smo rekli, obstaja že konkurenca, ki pa seveda ni organizirana kot poštne
               storitve, kot kurirske službe in podobno, in je pošta sama želela, da, tu jaz se
               strinjam z razlago in utemeljitvijo poslanca Baroviča je pošta sama želela, da se
               znebi togega bremena javne službe in se začne tudi malo bolj potrošniško orientirano
               obnašati na tem področju.</p>
               <p>Okoli cene, je treba reči to, da je ravno pred kratkim vlada zavrnila povišanje
               poštnih storitev, ker so bile po našem mnenju previsoko ocenjene, tudi o teh novih
               cenah, ki bodo zdaj samo od 100 do 1000 gramov, bo seveda odločal tudi nadzorni svet,
               v katerem so predstavniki vlade in ne bo kar tako sprejemal kakšnih podražitev, ki pa
               jih tudi ne more biti, ker si tega ne morejo privoščiti, zaradi konkurence.</p>
               <p>V tem trenutku vam jaz, seveda, ne morem odgovoriti na vprašanje, kakšen je delež
               drugih ali ponudnikov alternativnih storitev, na žalost ne. Vem pa, da so mi na pošti
               o tem omenjali neke številke, ki pa jih ne bi mogel zdajle omeniti, ker se mi zdi, da
               nisem prepričan o tem. Vendar kot rečeno, tu drugi igralci vstopajo in prav je, da se
               pošta čim prej prilagodi na nove razmere.</p>
            </sp>
            <sp xml:id="SDZ3-Izredna-08-2001-07-20.sp127">

               <speaker>PODPREDSEDNIK ANTON DELAK:</speaker>

               <p>Hvala lepa. Besedo ima dr. Bajuk.</p>
            </sp>
            <sp xml:id="SDZ3-Izredna-08-2001-07-20.sp128">

               <speaker>DR. ANDREJ BAJUK:</speaker>

               <p>Hvala lepa, gospod predsedujoči. Rad bi opozoril državni zbor, eno vprašanje, ki se
               je tudi pojavilo v debati v matičnem delovnem telesu. In to je, da je vlada v svojem
               predlogu hotela oblikovati stvar na tak način, da se doseže liberalizacija cen na tem
               konkretnem področju po neki zelo nenavadni poti. Ta nenavadna pot je ravno ta, da
               potem na tem področju ni več te toge zadeve javne službe. Jaz bi pa rad na to
               opozoril, kaj to pomeni, da je, vsaj v moji presoji, kaj to pomeni, da ne bo več
               javna služba.</p>
               <p>Če je javna služba, potem ima ta naša slovenska pošta dolžnost, da to storitev
               izpelje. Sicer možno bi bilo, in zato bi jaz, ne bi bilo nobenih težav za ta zakon
               glasovati, če bi to napravila na ta način, da je kot služba dolžna to opraviti, a
               vendar zaračunati to, kar je pač normalna cena za takšno storitev.</p>
               <p>Ravno zato se mi odločamo proti temu, da sprejemamo te zakone po skrajšanem postopku,
               ker se ne moremo poglobiti ravno v to vprašanje v svoji celoti. Za enkrat tudi v
               debati v delovnem telesu in danes še nisem slišal prave argumentacije zakaj, če
               resnično hočemo samo to doseči, da bo imela pošta večjo fleksibilnost, kar se tiče
               cene, tudi verjamem argumentu gospoda ministra, ki ga je podal, da je že neka
               konkurenčnost tam ali konkurenca. Zelo mogoče ne bo morala pošta navijati cene v neko
               samovoljo.</p>
               <p>A vendar, na takšnem področju, kot je pošta, ki mora neke storitve le zagotavljati,
               zakaj so se odločili preko te čudne poti, da načelo javne službe ne velja več za te
               storitve do 1000 gramov. Res je tudi argumentacija, zakaj pa smo sploh imeli 1000
               gramov, zakaj pa ne 5000 gramov ali pa 100 tisoč gramov. Jaz odgovora na to vprašanje
               nimam, a vendar pa bi rad vedel, zakaj moramo tudi izločiti iz javne službe to
               storitev. Jaz bi pa le rad videl, da se obdrži dolžnost pošte, da takšno storitev
               dejansko opravi, ne glede na to, da se pa istočasno lahko liberalizirajo cene. Hvala
               lepa, gospod predsednik.</p>
               <p>Mi bomo načeloma glasovali proti, ker se ne strinjamo s tem, da se taka vprašanja
               rešujejo po hitrem postopku. Tudi služba za zakonodajo naše hiše je imela določena
               vprašanja, za katera pa nimamo dokončnega odgovora, saj ni vam vsem znano. Dejstvo pa
               je, da vemo, da je prišlo do nekega sporazuma. Hvala lepa.</p>
            </sp>
            <sp xml:id="SDZ3-Izredna-08-2001-07-20.sp129">

               <speaker>PODPREDSEDNIK ANTON DELAK:</speaker>

               <p>Samo eno opozorilo. Postopek smo sprejeli v začetku te seje državnega zbora.
               Prosim.</p>
            </sp>
            <sp xml:id="SDZ3-Izredna-08-2001-07-20.sp130">

               <speaker>DR. ANDREJ BAJUK:</speaker>

               <p>Hvala lepa, gospod predsednik. Dobro se tega zavedam, nisem pa imel možnosti
               povedati, zakaj sem proti takemu delovanju.</p>
            </sp>
            <sp xml:id="SDZ3-Izredna-08-2001-07-20.sp131">

               <speaker>PODPREDSEDNIK ANTON DELAK:</speaker>

               <p>Hvala lepa. Besedo ima poslanec Sok.</p>
            </sp>
            <sp xml:id="SDZ3-Izredna-08-2001-07-20.sp132">

               <speaker>ALOJZ SOK:</speaker>

               <p>Samo, če dovolite, dopolnilno vprašanje gospodu ministru za informacijsko družbo.
               Torej, če govorimo o pogojih liberalizacije, sem že prej povedal, da s tem se
               strinjamo. Vendar bi ob takšnih pogojih liberalizacije torej morali vedeti tudi s
               kakšno konkurenco razpolagamo. Kajti če je za neko področje usposobljena samo, kaj
               jaz vem, eno podjetje, ena institucija, potem nam liberalizacija na tem področju ne
               prinese nič drugega kot to, da pač lahko maksimalno navijejo cene in nimajo nobene
               konkurence, da bi to do tega lahko prišlo do znižanja.</p>
               <p>Drugo, se mi ob tem pojavlja vprašanje, ali se ne bo s tem zgodilo - torej vi ste
               odgovorili, da ne veste s kakšno konkurenco, kolikšen je delež drugih, mogoče boste
               sedaj na to odgovorili, ki bi to lahko delali - da na tistih področjih, kjer je
               opravljanje te službe, ki bo izvzeta iz sistema javnih gospodarskih služb,
               neekonomično, da enostavno pač pošta na teh področjih ne bo dostavljala teh pošiljk v
               skladu s pričakovanji prebivalstva.</p>
               <p>Nam se že sedaj dogaja to, da na našem področju, kjer so pač pretežno kmetijska
               področja, kjer so gospodinjstva zelo razpršena, da časopise dostavljajo vsak drugi
               ali pa nekje celo vsak tretji dan. Časopis brati od ponedeljka v četrtek, to je pa
               nesmiselno. To so pač velike težave v prenosu. Če pa bi to spadalo v sistem javnih
               gospodarskih služb, potem pa pač se verjetno tam predpiše, kaj mora ta, ki to izvaja,
               ne vem, s koncesijo ali s čim, to tudi opravljati. Hvala.</p>
            </sp>
            <sp xml:id="SDZ3-Izredna-08-2001-07-20.sp133">

               <speaker>PODPREDSEDNIK ANTON DELAK:</speaker>

               <p>Hvala. Želi od poslancev še kdo razpravljati? Besedo dajem ministru, dr.
               Gantarju.</p>
            </sp>
            <sp xml:id="SDZ3-Izredna-08-2001-07-20.sp134">

               <speaker>PAVEL GANTAR:</speaker>

               <p>Z veseljem odgovorim na komentar dr. Bajuka in, seveda, ob enem tudi na to vprašanje,
               ker sta si zelo podobna. Namreč, dajmo reči tako. 4. člen, ki ga sedaj spreminjajo,
               pač drugi odstavek pravi, "poštne storitve, ki niso obvezna javna gospodarska služba
               iz prejšnjega odstavka, so proste pod pogoji iz prvega odstavka 50. člena tega
               zakona". Ta pa pove, seveda, da je treba te poštne storitve - še vedno so poštne
               storitve, samo niso javna služba - treba opravljati s pravilnikom o splošnih pogojih
               za opravljanje poštnih storitev, ki ga izda minister, pristojen za promet in zveze,
               kdaj, seveda, s konvencijo svetovne poštne zveze, ki definira, da mora opravljati
               storitve, tudi od100 do 1000 gramov tako, kot je sedaj moralo opravljati storitev nad
               100 gramov, samo s to razliko, da niso bili javna služba, ampak so se torej cene
               oblikovale prosto; in drugič, da vladi ni bilo potrebno, kot je to rečeno,
               kompenzirati tega, kar sicer tudi nikoli ni počela.</p>
               <p>Torej, je skrb za to, da bo raven uslug padla, popolnoma neutemeljena, kakor ni padla
               raven uslug pri pošiljkah nad 1000 gramov sedaj. Kvečjemu bi lahko postavil domnevo,
               da ker bo malo bolj, lahko bi rekli, malo več svobode, da bo raven uslug kvečjemu
               narasla, ne pa tako, kot je bilo večkrat v komentarjih rečeno, saj pri dostavah
               pošiljk vam poštarji sedaj dejansko po najkrajši možni poti poskušajo dati listek,
               potem obvestilo o pošiljki, vi pa morate iti sam po njih. Potem bodo mogoče, kot so
               se nekateri izrazili, sami hodili za vami, da bi vam izročili poštno pošiljko. Tako
               kot vam danes, če smem reči, lahko pošljejo kot svobodno storitev šampanjec in
               čestitko in rože in tako naprej. Skratka, dajmo pustiti tej pošti, da se pripravina
               to, da gre na to. In, posebej še zato, ker sama želi in ker se potem vlada dejansko
               umakne iz nadzora cen, prepusti pa seveda nadzornemu svetu vse svoje kompetence, ki
               jih tu le mora imeti in obenem je že jasno, da pošta, če želi obdržati ta segment, ne
               bo mogla iti z nekim divjanjem cen na tem področju. Tu so učinki liberalizacije
               pričakovano dobri in mislim, da je težko biti v besedah za liberalizacijo, v vsakem
               konkretnem ukrepu pa reči, da pravzaprav prav tu zdaj še nismo dovolj daleč. Mislim,
               da ježe to neskladje opozorilo na to in da je to, da to tudi storimo s spremembo
               zakona. Hvala lepa.</p>
            </sp>
            <sp xml:id="SDZ3-Izredna-08-2001-07-20.sp135">

               <speaker>PODPREDSEDNIK ANTON DELAK:</speaker>

               <p>Hvala. Besedo ima poslanec Sok.</p>
            </sp>
            <sp xml:id="SDZ3-Izredna-08-2001-07-20.sp136">

               <speaker>ALOJZ SOK:</speaker>

               <p>Samo en stavek. Gospod minister. Če ni konkurence, potem liberalizacija ne pomeni
               tega, kar vi govorite. Jaz osebno tega ne verjamem. Hvala.</p>
            </sp>
            <sp xml:id="SDZ3-Izredna-08-2001-07-20.sp137">

               <speaker>PODPREDSEDNIK ANTON DELAK:</speaker>

               <p>Hvala lepa. Besedo ima poslanec, dr. Bernik.</p>
            </sp>
            <sp xml:id="SDZ3-Izredna-08-2001-07-20.sp138">

               <speaker>DR. JOŽEF BERNIK:</speaker>

               <p>Hvala lepa, gospod predsednik. Gospod minister, ampak, zakaj ne moremo dobiti
               odgovora na to, kakšno konkurenco imamo? To je bistvo tega vprašanja. Če nam ne
               morete povedati, da je konkurenca, kakšna je, enostavno ne moremo razumeti, zakaj to
               delate. Hvala.</p>
            </sp>
            <sp xml:id="SDZ3-Izredna-08-2001-07-20.sp139">

               <speaker>PODPREDSEDNIK ANTON DELAK:</speaker>

               <p>Hvala lepa. Besedo ima poslanec, dr. Bajuk.</p>
            </sp>
            <sp xml:id="SDZ3-Izredna-08-2001-07-20.sp140">

               <speaker>DR. ANDREJ BAJUK:</speaker>

               <p>Hvala lepa, gospod predsednik. Očitno še vedno obstaja neko nesoglasje ali pa
               nerazumevanje argumentacij. Gospod minister, vi ste uporabljali tele besede: "Če
               pošta želi to storitev obdržati." Ravno to pa mene najbolj skrbi, da kar naenkrat
               bodo začeli, te stvari pa ne bomo delali. Ne bomo delali. Ampak vi ste to besedo
               uporabljali.</p>
               <p>Zdaj vas pa jaz še enkrat lepo hočem vprašati. Ali je možno spisati ali pa doseči tak
               cilj, ki ga vi očitno hočete doseči z zakonom. Namreč, da se cene prilagodijo temu,
               koliko dejansko pošto stane, da to storitev opravlja. Ali je to mogoče narediti na
               kakšen drug način, kot pa z odpravo javnosti te storitve. Ker, po mojem je to mogoče.
               Bi to moralo biti mogoče.</p>
               <p>Dodal bi pa še eno vprašanje, gospod minister. Če smem. Ali smem? (Da.) Še eno
               vprašanje. Vi ste govorili v svoji predstavitvi o togosti tega značaja javne službe.
               Ali ste s to togostjo mislili samo na to, da je pač podrejena nadzoru vlade nad
               cenami, ali je še kaj drugega v igri? Ravno to pa mene najbolj skrbi. In zato me
               skrbi, da take stvari po hitrem postopku delate. Hvala lepa.</p>
            </sp>
            <sp xml:id="SDZ3-Izredna-08-2001-07-20.sp141">

               <speaker>PODPREDSEDNIK ANTON DELAK:</speaker>

               <p>Hvala lepa. Želi še kdo razpravljati? Poslanec Kelemina.</p>
            </sp>
            <sp xml:id="SDZ3-Izredna-08-2001-07-20.sp142">

               <speaker>BRANKO KELEMINA:</speaker>

               <p>Hvala lepa za besedo. Spoštovani vsi skupaj! Glede na razpravo, ki poteka v zvezi s
               tem vprašanjem, imam občutek, da je v ozadju nekaj drugega kot tisto, kar se danes tu
               prikazuje. Zaradi dvomov, ki so se pojavljali, in neodgovarjanja na vsa ta vprašanja,
               korektno in resnično, tako kot dejansko stanje je, imam tudi sam določene pomisleke
               in mislim, da takega predloga ne bom mogel podpreti.</p>
               <p>Namreč, močno me zanima, ali s tem, kar ste povedali, gospod minister, pomeni tudi
               to, da se bodo potem te pošiljke od 100 gramov naprej do 1.000, po vaši oceni, če
               bodo izvzete seveda iz tega sklopa nadzorovanih cen, ali se bodo te cene znižale? Ker
               potem bi razumel, da je smiselno, če se te cene znižajo, potem jih je smiselno
               izvzeti iz tega sklopa, zato ker imam zdaj občutek, da pošta s temi storitvami preveč
               zasluži - od 100 do 1.000 gramov - in da jih hoče izvzeti zato, da bi bile cenejše.
               Če pa vi zdaj hočete, da bi s tem, ko boste dejansko s spremembo zakona povzročili
               to, da se bodo cene pošiljk od 100 gramov do 1.000 gramov povečale, ker se bodo pač
               oblikovale prosto na trgu, potem pa to po moji oceni ni vprid zmanjševanju nekih
               splošnih stroškov poslovanja vseh subjektov, ki se s temi zadevami srečujejo. In vi
               nočete zdaj povedati, koliko ima pošta na tej podlagi mogoče izgube ali profita pri
               teh pošiljkah, če imate te analize od 100 do 1.000 gramov in tako naprej, na ta
               osnovna vprašanja nam ne odgovorite. Resnično vam povem, če ne bo odgovora na ta
               ključna vprašanja, da bom glasoval proti tej spremembi zakona. Hvala lepa.</p>
            </sp>
            <sp xml:id="SDZ3-Izredna-08-2001-07-20.sp143">

               <speaker>PODPREDSEDNIK ANTON DELAK:</speaker>

               <p>Želi še kdo razpravljati? Besedo ima minister dr. Gantar.</p>
            </sp>
            <sp xml:id="SDZ3-Izredna-08-2001-07-20.sp144">

               <speaker>DR. PAVEL GANTAR:</speaker>

               <p>Odgovoril bom na vprašanje, čeprav bom verjetno dobil oceno negativno, ampak dobro,
               vseeno bom poskušal.</p>
               <p>Prva zadeva je naslednja. Res je, vem, kolikšen je delež v odstotkih storitev drugih
               kurirskih služb pri zagotavljanju, pri prenosu storitev nad 100 gramov. Po ocenah
               pošte, ki so mi jo izrekli na obisku v Mariboru, so povedali, da jih to že precej
               dobro stiska in pritiska. To je prva stvar - to je ocena, ki jo lahko v tem trenutku
               dam. Če bi mogoče se bolje pripravili ali kakorkoli, bi bilo mogoče bolj natančno
               povedati. Torej, to je pomemben problem za pošto. Tako, to je prva stvar.</p>
               <p>Druga stvar, ali obstaja drugačna, bolj fer ali kakršnakoli druga rešitev, da bi
               dosegli isti cilj, torej sprostili, liberalizirali ta trg, pa obenem zagotovili
               obveznost, da pošta opravlja te storitve - če sem vas pravilno razumel -; to je ta
               pot, najkrajša, najboljša in najbolj enostavna. Zakaj? Ker: še enkrat opozarjam,
               treba je brati 15. člen. In po 15. členu bi se vaša bojazen, seveda, lahko uresničila
               le, če bi minister, pristojen za to področje, torej v tem primeru jaz, iz pravilnika
               izvrgel te storitve kot tiste storitve, ki jih je pošta dolžna opravljati. Še vedno
               jih je dolžna opravljati, vendar je tu bolj svobodna, kar zadeva oblikovanje cen in
               tako naprej, ni več javna služba. Torej v tem smislu je to najboljša, najbolj
               enostavna pot in bolj enostavne ni in je dosežen prav ta cilj.</p>
               <p>Ali se bodo cene znižale? Gospodu poslancu Kelemini moram na žalost povedati: cene se
               ne bodo znižale, cene bodo šle prej nekoliko gor - predvsem zato ne, ker so bile
               dolga leta podcenjene, primerjalne analize so tu narejene. V tem trenutku ima Pošta
               Slovenije ob vseh ukrepih, ki smo jih ji zdajle tudi naložili, na segmentu javne
               službe 2,8 milijarde tolarjev izgube; pri čemer računamo, da bo končen rezultat Pošte
               Slovenije tam na okoli ničle, +, -, kakšen milijon gor ali dol, ki jih bo pokrila,
               seveda to .../Nerazumljivo./... bo naredila z uspešnim poslovanjem na segmentu
               prostih storitev.</p>
               <p>Torej dajmo pošti možnost, da plava v drugačnih vodah, ki se dogajajo - mi hočemo ali
               nočemo - in dajmo, seveda, ji to možnost, da to tudi stori. Hvala lepa.</p>
            </sp>
            <sp xml:id="SDZ3-Izredna-08-2001-07-20.sp145">

               <speaker>PODPREDSEDNIK ANTON DELAK:</speaker>

               <p>Hvala. Besedo ima poslanec Kelemina, za njim poslanec dr. Bajuk.</p>
            </sp>
            <sp xml:id="SDZ3-Izredna-08-2001-07-20.sp146">

               <speaker>BRANKO KELEMINA:</speaker>

               <p>Hvala lepa za besedo. Zahvaljujem se ministru, gospodu ministru za ta odgovor. No,
               zdajle ste pa dejansko pač že nekako v srž tega vprašanja, tega odgovora nekako
               posegli. Torej, gre za to, da je treba na nek način zmanjšati izgubo pošte pri tej
               vrsti poštnih pošiljk. Zdaj, malo dvomim oziroma če imate ta podatek, če mislite, za
               koliko se bo potem ta izguba zmanjšala, če bomo mi spremenili ta zakon, seveda za
               proračun tukaj finančnih posledic ne bo, ampak za pošto kot tako pa prav gotovo.
               Koliko se bo potem izguba zmanjšala? Ampak sam mislim, da to ni rešitev za zmanjšanje
               te 2 milijardne izgube.</p>
               <p>Mislim, da toliko se tukaj s tem ne bo pridobilo. Torej bi bilo treba povečati cene
               vseh poštnih storitev, to pa spet vemo, da ni sprejemljivo zaradi drugih elementov:
               tako znižanje inflacije in tako naprej - saj vemo, kaj vse tukaj zadaj še spada.
               Sprašujem se, če je dejansko ta ukrep tisti, ki bo zdajle pa toliko bistveno
               prispeval k zmanjšanju te predvidene izgube. Mislim, da ne. Mislim, da ne. Tako, bi
               bilo prav mogoče iskati tudi neke druge elemente racionalizacije in rešitev tega
               vprašanja.</p>
               <p>No, zdaj to verjetno ni stvar tega zakona, ampak kljub temu vidim, da ste potrdili,
               da dejansko ta sprememba ne bo prispevala bistveno k zmanjšanju te izgube. Hvala
               lepa.</p>
            </sp>
            <sp xml:id="SDZ3-Izredna-08-2001-07-20.sp147">

               <speaker>PODPREDSEDNIK ANTON DELAK:</speaker>

               <p>Hvala. Besedo ima poslanec dr. Bajuk.</p>
            </sp>
            <sp xml:id="SDZ3-Izredna-08-2001-07-20.sp148">

               <speaker>DR. ANDREJ BAJUK:</speaker>

               <p>Hvala lepa, gospod predsedujoči. Rad bi samo dodal k temu pojasnilom gospoda
               ministra, ki se mu zelo zahvaljujem, da jih je podal. Pač, prihajamo do ključne
               odločitve. Lepo jasno je povedal, da po njegovi oceni je to najboljše, da se to na
               tak način napravi in da seveda obveznost tega posla, ki ga mora - naj bi ga morala -
               pošta opravljati, bo zdaj odvisna - ne od zakona, ampak od poslovnika.</p>
               <p>Jaz sem že tudi pripravljen gospod minister, vam verjeti, da vi ne boste tega
               odpravili. Ne bi pa rad videl, da bi to se zgodilo za hrbtom državnega zbora. Hvala
               lepa.</p>
            </sp>
            <sp xml:id="SDZ3-Izredna-08-2001-07-20.sp149">

               <speaker>PODPREDSEDNIK ANTON DELAK:</speaker>

               <p>Hvala. Ker ne želi nihče več razpravljati, zaključujem splošno razpravo.</p>
               <p>Prehajamo na <title>drugo obravnavo</title> - razprava ter odločanje o posameznih členih
               predloga zakona. Prosim, spoštovane poslanke in poslance, da vzamejo poročilo odbora
               za gospodarstvo z dne 18.7. Upam, da imamo vsi pred seboj ta material.</p>
               <p>V obravnavo dajem 1. člen in amandma k 1. členu. Želi kdo razpravljati? Ker ne želi,
               zaključujem razpravo in glasujemo o amandmaju k 1. členu. Glasujemo, prosim.
               Glasujemo, prosim, o amandmaju k 1. členu. Navzočih je 57 poslank in poslancev, za je
               glasovalo 36, proti 19.</p>
               <p>(Za je glasovalo 36.) (Proti 19.)</p>
               <p>Amandma je bil sprejet. Člen je bil v celoti spremenjen.</p>
               <p>Razpravljamo o drugem in potem glasujemo o 2. členu. Želi kdo razpravljati? (Ne
               želi.) Glasujemo. Navzočih je 57 poslank in poslancev, za 36, proti 19.</p>
               <p>(Za je glasovalo 36.) (Proti 19.)</p>
               <p>2. člen je bil sprejet.</p>
               <p>Prehajamo na razpravo o naslovu zakona. Želi kdo razpravljati? (Ne želi.) Glasujemo o
               naslovu zakona. Glasujemo, prosim. Navzočih je 60 poslank in poslancev, za 42, proti
               14.</p>
               <p>(Za je glasovalo 42.) (Proti 14.)</p>
               <p>Naslov zakona je bil sprejet.</p>
               <p>Prehajamo na <title>tretjo obravnavo</title> predloga zakona. Ugotavljam, da je bil k
               predlogu zakona v drugi obravnavi sprejet amandma k 1. členu. Če želijo k temu členu
               kvalificirani predlagatelji vložiti amandma, prosim, da to storijo. Pred tem pa
               sprašujem, če želi kdo razpravljati o predlogu zakona v celoti? (Ne želi.)</p>
               <p>Končali smo torej z razpravo. Na podlagi tretjega odstavka 198. člena poslovnika
               sprašujem sekretariat za zakonodajo in pravne zadeve, če je zaradi sprejetih
               amandmajev porušena medsebojna skladnost določb zakona. (Ni.) Hvala lepa.</p>
               <p>Prehajamo na odločanje o zakonu v celoti. Glasujemo o zakonu v celoti. Glasujemo,
               prosim. Navzočih je 58 poslank in poslancev, za 38, proti 19.</p>
               <p>(Za je glasovalo 38.) (Proti 19.)</p>
               <p>Zakon je bil sprejet.</p>
               <p>S tem zaključujem to točko dnevnega reda. Zahvaljujem se ministru in sodelavcem.</p>
               <p>5. in 6. točka še nista pripravljeni s strani delovnega telesa, zaradi tega prehajamo
               na <title>7. TOČKO DNEVNEGA REDA.</title> Prosim, da pripravite material. Prehajamo na
                  <title>7. TOČKO DNEVNEGA REDA - OBRAVNAVO PREDLOGA ZAKONA O DOPOLNITVI ZAKONA O
                  VISOKEM ŠOLSTVU, skrajšani postopek.</title>
               </p>
               <p>Predlog zakona je v obravnavo zboru predložila vlada Republike Slovenije. Želi
               ministrica besedo? (Ne želi.) Predlog zakona je obravnaval odbor za kulturo, šolstvo,
               mladino, znanost in šport kot matično delovno telo. Prosim poročevalca, da predstavi
               mnenje odbora o predlogu zakona.</p>
            </sp>
            <sp xml:id="SDZ3-Izredna-08-2001-07-20.sp150">

               <speaker>RUDOLF MOGE:</speaker>

               <p>Hvala lepa za besedo. Bom zelo kratek. Odbor brez razprave predlaga državnemu zboru,
               da ta zakon o visokem šolstvu obravnava in sprejme. Zakon ima samo 2 člena, omogoča
               pa samo to, da bodo lahko tisti še v tem šolskem letu 2001/2002 dokončali po
               programih za višješolsko izobraževanje po starih programih izobraževanja in s tem
               omogočili potem, če ta zakon sprejmemo, nekaj1000 študentov še dokončanje izobrazbe.
               Odbor ni predlagal nobenega amandmaja in mislim, da lahko ta zakon sprejmemo.</p>
            </sp>
            <sp xml:id="SDZ3-Izredna-08-2001-07-20.sp151">

               <speaker>PODPREDSEDNIK ANTON DELAK:</speaker>

               <p>Hvala lepa. Želi besedo predstavnik sekretariata za zakonodajo in pravne zadeve?
               Izgleda, da ne želi. Želijo besedo predstavniki poslanskih skupin? Prosim. Nova
               Slovenija, Ana Tisovic. Prosim.</p>
            </sp>
            <sp xml:id="SDZ3-Izredna-08-2001-07-20.sp152">

               <speaker>MARIJA ANA TISOVIC:</speaker>

               <p>V poslanski skupini Nove Slovenije menimo, da je predlagana sprememba zakona
               sprejemljiva. Opozorili bi le na dejstvo, da je zakonodajalec s svojo kratkovidnostjo
               pri ureditvi vprašanja, do kdaj je mogoče dokončati študij, povzročil študentom in
               tudi visokošolskim zavodom ogromno nepotrebnega dodatnega dela in stroškov. Vlada bi
               lahko že v prvotnem besedilu zakona predvidela, da precejšnje število študentov ne bo
               moglo zaradi objektivnih težav dokončati študija v predpisanem roku. Zaradi tega so
               se tudi ti študentje morali ukvarjati s pisanjem prošenj, poizvedovanjem in s skrbjo
               za svojo prihodnostjo, namesto da bi se čimbolj posvetili študiju. Podaljšanje roka
               za dokončanje študija do konca prihodnjega septembra je nekakšen realen rok, v
               katerem bodo tisti študentje, ki imajo možnosti za zaključek študija in tudi ustrezno
               motivacijo, lahko opravili manjkajoče izpite in napisali diplomsko nalogo. Poslanci
               Nove Slovenije bomo dopolnilo zakona podprli, prav tako pa se strinjamo tudi s
               skrajšanim postopkom.</p>
            </sp>
            <sp xml:id="SDZ3-Izredna-08-2001-07-20.sp153">

               <speaker>PODPREDSEDNIK ANTON DELAK:</speaker>

               <p>Hvala lepa. Želi še kakšna druga poslanska skupina besedo? Prosim, gospod Čeligoj,
               DeSUS.</p>
            </sp>
            <sp xml:id="SDZ3-Izredna-08-2001-07-20.sp154">

               <speaker>VOJKO ČELIGOJ:</speaker>

               <p>Hvala za besedo. Poslanska skupina DeSUS se z omenjeno spremembo zakona o visokem
               šolstvu strinja.</p>
               <p>Sprememba bo omogočila mnogim, tisočim študentov, da študij dokončajo in si pridobijo
               ustrezno izobrazbo.</p>
               <p>Ker so odbor in predstavniki visokošolskih ustanov ter sindikata podprli to novelo,
               vsekakor ni razloga, da bi državni zbor ravnal drugače. Zato bo naša poslanska
               skupina to novelo podprla. Hvala.</p>
            </sp>
            <sp xml:id="SDZ3-Izredna-08-2001-07-20.sp155">

               <speaker>PODPREDSEDNIK ANTON DELAK:</speaker>

               <p>Hvala lepa. Želi še kakšna druga poslanska skupina besedo? Gospod Diaci, Stranka
               mladih.</p>
            </sp>
            <sp xml:id="SDZ3-Izredna-08-2001-07-20.sp156">

               <speaker>MARKO DIACI:</speaker>

               <p>Hvala za besedo. Tudi naša poslanska skupina bo to novelo zakona vsekakor podprla,
               čeprav bi bilo morda treba poudariti, da je mogoče rok za dokončanje študija tem
               študentom prekratek. Moj poslanski kolega Levič je postavil vprašanje tudi gospe
               ministrici približno dve seji nazaj, kjer je ministrica govorila o novih programih -
               dva plus tri, če se ne motim - vendar ocenjujemo, da je ta rok po našem mnenju mogoče
               malce prekratek. Hvala.</p>
            </sp>
            <sp xml:id="SDZ3-Izredna-08-2001-07-20.sp157">

               <speaker>PODPREDSEDNIK ANTON DELAK:</speaker>

               <p>Hvala lepa. Želi še kakšna poslanska skupina? (Ne želi.) Besedo dajem poslankam in
               poslancem. Želi kdo razpravljati? (Ne želi.) Ker nihče več ne želi razpravljati,
               zaključujem splošno razpravo.</p>
               <p>Prehajamo na <title>drugo obravnavo,</title> to je na razpravo in odločanje o posameznih
               členih predloga zakona.</p>
               <p>Zakon ima dva člena in nobenega amandmaja.</p>
               <p>Odpiram razpravo o 1. členu. Želi kdo razpravljati? (Ne želi.)</p>
               <p>Glasujemo o 1. členu. Glasujemo, prosim. Navzočih je 49 poslank in poslancev, za 47,
               proti nihče.</p>
               <p>(Za je glasovalo 47.) (Proti nihče.)</p>
               <p>Ugotavljam, da je bil 1. člen sprejet.</p>
               <p>V razpravo dajem 2. člen. Želi kdo razpravljati? (Ne želi.)</p>
               <p>Glasujemo o 2. členu. Navzočih je 49 poslank in poslancev, za 46, proti nihče.</p>
               <p>(Za je glasovalo 46.) (Proti nihče.)</p>
               <p>Ugotavljam, da je bil 2. člen sprejet.</p>
               <p>Prehajamo na razpravo o naslovu zakona. Želi kdo razpravljati? (Ne želi.)</p>
               <p>Prehajamo na odločanje o naslovu zakona. Glasujemo, prosim. Navzočih je 49 poslank in
               poslancev, za 47, proti nihče.</p>
               <p>(Za je glasovalo 47.) (Proti nihče.)</p>
               <p>Ugotavljam, da je bil naslov zakona sprejet.</p>
               <p>Prehajamo na <title>tretjo obravnavo</title> predloga zakona.</p>
               <p>Izglasovali smo ga po členih in naslovu. Odpiram razpravo o predlogu zakona v celoti.
               Želi kdo razpravljati? (Ne želi.)</p>
               <p>Prehajamo na odločanje o predlogu zakona v celoti. Glasujemo, prosim. Navzočih je 53
               poslank in poslancev, za 50, proti nihče.</p>
               <p>(Za je glasovalo 50.) (Proti nihče.)</p>
               <p>Ugotavljam, da je predlagani zakon sprejet. S tem zaključujem to točko dnevnega
               reda.</p>
               <p>Se zahvaljujem ministrici in sodelavki.</p>
               <p>Prehajamo na <title>8. TOČKO DNEVNEGA REDA - PRVA OBRAVNAVA PREDLOGA ZAKONA O SPREMEMBAH
                  IN DOPOLNITVAH ZAKONA O DAVKU NA DODANO VREDNOST.</title>
               </p>
               <p>Predlog zakona je v obravnavo zboru predložil državni svet Republike Slovenije.
               Predstavnikov državnega sveta ni, kot vidimo, bili so pa, seveda, obveščeni. Ne glede
               na to, bomo to točko nadaljevali. Želi predstavnik vlade besedo? Predlog zakona je
               obravnaval odbora za finance in monetarno politiko kot matično delovno telo. Prosim
               poročevalca, da predstavi mnenje odbora o predlogu zakona. (Ne želi.) Želi
               predstavnik vlade, predstavnica vlade besedo? (Želi.) Marija Ferlež, izvolite,
               prosim.</p>
            </sp>
            <sp xml:id="SDZ3-Izredna-08-2001-07-20.sp158">

               <speaker>MARIJA FERLEŽ:</speaker>

               <p>Spoštovani podpredsednik, gospe in gospodje poslanci. Vlada ne podpira predloga
               zakona o spremembah in dopolnitvah zakona o davku na dodano vrednost, ki ga je v
               zakonodajni postopek predložil državni svet.</p>
            </sp>
            <sp xml:id="SDZ3-Izredna-08-2001-07-20.sp159">

               <speaker>PODPREDSEDNIK ANTON DELAK:</speaker>

               <p>Samo moment. Prosim poslance, da se umirijo.</p>
            </sp>
            <sp xml:id="SDZ3-Izredna-08-2001-07-20.sp160">

               <speaker>MARIJA FERLEŽ:</speaker>

               <p>Predlog zakona se nanaša na dve razširitvi uporabe nižje davčne stopnje v sistemu
               davka na dodano vrednost, ki po mnenju vlade nista upravičeni. Prva razširitev se
               nanaša na veterinarske storitve. Le-te so po obstoječem zakonu obdavčene po nižji
               davčni stopnji v tistem delu, ki je namenjen kmetijski proizvodnji. S predlagano
               razširitvijo pa se predlaga nižja davčna stopnja za vse veterinarske storitve, kar po
               mnenju vlade ni v skladu z osnovnim namenom uporabe nižje davčne stopnje, niti ni
               primerno z vidika usklajevanja slovenske davčne zakonodaje z evropsko.</p>
               <p>Drugi predlog državnega sveta pa se nanaša na uvedbo nižje davčne stopnje tudi za
               rezano okrasno cvetje, in sicer z argumentom, da se bo na ta način povečala
               konkurenčnost domačih pridelovalcev okrasnega cvetja. Vlada ocenjuje, da predlagana
               rešitev ni primerno sredstvo za dosego tega cilja, saj v sistemu DDV-ja ni mogoče
               določiti različnih davčnih stopenj za promet blaga domače proizvodnje in enakovrstno
               uvoženo blago, ampak bi se nižja davčna stopnja morala uporabljati tudi za uvoženo
               rezano cvetje. Glede na strukturo porabe uvoženega in doma pridobljenega okrasnega
               cvetja bi bil ta ukrep ugoden predvsem za uvoz rezanega cvetja in ne toliko za domače
               proizvajalce. Glede na pogoje oziroma roke, ki jih postavlja Evropska unija za
               uporabo nižje davčne stopnje za rezano cvetje, lahko pričakujemo, da bi uvedba takšne
               rešitve povzročila tudi dodatne zaplete pri pogajanju z Evropsko unijo na področju
               obdavčitve.</p>
               <p>Iz teh razlogov vlada predlaga državnemu zboru, da predlog zakona zavrne. Hvala
               lepa.</p>
            </sp>
            <sp xml:id="SDZ3-Izredna-08-2001-07-20.sp161">

               <speaker>PODPREDSEDNIK ANTON DELAK:</speaker>

               <p>Hvala lepa, predstavnici vlade. Želi besedo predstavnik sekretariata za zakonodajo in
               pravne zadeve? (Ne želi.) Želijo besedo predstavniki poslanskih skupin? (Ne želijo.)
               Besedo dajem poslankam in poslancem. Želi kdo razpravljati? (Ne želi.) Ker nihče ne
               želi razpravljati, zaključujem splošno razpravo.</p>
               <p>Prehajamo na razpravo o predlaganem sklepu matičnega delovnega telesa, ki se glasi:
               "Predlog zakona o spremembah in dopolnitvah zakona o davku na dodano vrednost, prva
               obravnava, se ne sprejme." Želi kdo razpravljati? Ker ne želi, prehajamo na odločanje
               o predlaganem sklepu. Glasujemo, prosim. Navzočih 50 poslank in poslancev. Za 34,
               proti 13.</p>
               <p>(Za je glasovalo 34.) (Proti 13.)</p>
               <p>Ugotavljam, da je predlagani sklep sprejet.</p>
               <p>S tem zaključujem to točko dnevnega reda.</p>
               <p>9. točke ni pripravljena. 10. točka tudi ni pripravljena. 10.a točke ne moremo
               obravnavati, ker še poteka zbiranje podpisov.</p>
               <p>Prehajamo na <title>11. TOČKO DNEVNEGA REDA, TO JE NA OBRAVNAVO PREDLOGA LETNEGA PLANA
                  RAZVOJA IN VZDRŽEVANJA AVTOCEST ZA LETO 2001.</title> Gradivo je v obravnavo zboru
               predložila vlada Republike Slovenije, seveda ne vidimo še nobenega, ker so verjetno
               presenečeni, da tako hitro stvari potekajo. Na poti so. Ja, sejo prekinjam za 10
               minut, nadaljujemo ... Ali je mogoče kakšen drugačen predlog? Prosim, Pohorec.</p>
            </sp>
            <sp xml:id="SDZ3-Izredna-08-2001-07-20.sp162">

               <speaker>VALENTIN POHOREC:</speaker>

               <p>Da jaz enkrat dam eno proceduralno. Z ozirom, na čas in konec tedna in da je obsežna
               točka dnevnega reda, po 10 minutah ne vem, če bomo kaj veliko naredili. Proceduralno
               predlagam, da bi sejo zaključili, pa se odločite o tem.</p>
            </sp>
            <sp xml:id="SDZ3-Izredna-08-2001-07-20.sp163">

               <speaker>PODPREDSEDNIK ANTON DELAK:</speaker>

               <p>Hvala lepa. Seveda moram dati takšen predlog na glasovanje. Glasujemo, prosim.
               Navzočih je 47 poslank in poslancev. Za je glasovalo 29, proti 13.</p>
               <p>(Za je glasovalo 29.) (Proti 13.)</p>
               <p>S tem zaključujem današnjo sejo. Na kratko bi še povedal, da sejo nadaljujemo v torek
               ob 14.00 uri z 11. točko dnevnega reda. Zahvaljujem se za sodelovanje! <title>(SEJA JE
                  BILA PREKINJENA DNE 20. JULIJA 2001 OB 13.35 URI.)</title>
               </p>
            </sp>
         </div>
      </body>
   </text>
</TEI>

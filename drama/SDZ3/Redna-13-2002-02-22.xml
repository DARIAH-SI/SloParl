<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ3-Redna-13-2002-02-22">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|0B1C9711CBF975F9C1256B6D004A5959</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=sz&amp;uid=0B1C9711CBF975F9C1256B6D004A5959</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ3-Redna-13-2002-02-22.DZ" n="13">
               <name>Redna</name>
               <date when="2002-02-22"/>
            </setting>
         </settingDesc>
         <particDesc>
            <listOrg>
               <org xml:id="SDZ3-Redna-13-2002-02-22.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">nadaljevanje 13. redne seje</stage>
            <stage type="date">(22. februar 2002)</stage>
            <stage type="chairman">Sejo je vodil Borut Pahor, predsednik državnega zbora.</stage>
            <stage type="time">Seja se je pričela ob 10.02 uri.</stage>


            <sp xml:id="SDZ3-Redna-13-2002-02-22.sp1">

               <speaker>PREDSEDNIK BORUT PAHOR:</speaker>

               <p>Vabim vse kolegice in kolege, da pridejo v veliko razpravno dvorano državnega zbora.
               Nadaljevali bomo s 13. prekinjeno sejo. Čaka nas še precej obveznosti, tako s to
               točko dnevnega reda, 1.a točko, kot sicer z obsežnim dnevnim redom 13. seje. Ali
               lahko prosim tehnične službe, če pridejo v dvorano? Semafor, displej v dvorani ne
               dela, da ugotovimo, kaj je razlog...</p>
               <p>Prosim tudi tehnične službe, če mi povedo, ali bo displej na voljo. Brez njega bomo
               danes verjetno težko odločali.</p>
               <p>Spoštovane kolegice in kolege! Za razumevanje ob informaciji, da bo treba 15 minut
               počakati, da se resetira računalnik in da bomo lahko na displeju ugotavljali voljo
               pri glasovanju. 15 minut bo treba počakati. Predlagam, da začnemo ob 10.25 uri.</p>
               <p>(Seja je bila prekinjena ob 10.08 uri in se je nadaljevala ob 10.16 uri.)</p>
            </sp>
            <sp xml:id="SDZ3-Redna-13-2002-02-22.sp2">

               <speaker>PREDSEDNIK BORUT PAHOR:</speaker>

               <p>Mislim, da je zdaj z računalnikom vse v redu in da bomo, tako kot sem napovedal,
               nadaljevali z delom točno ob 10.25 minut. Prej ne moremo začeti, ker bi bilo to
               nekorektno do tistih, ki so mojo prvo informacijo vzeli dokončno. Ob 10.25 uri bo
               državni zbor nadaljeval z delom, in to z glasovanjem, na podlagi pregleda amandmajev,
               ki ste jih dobili na klopi.</p>
               <p>Vabim kolegice in kolege, da pridejo v dvorano. Gre za pomembna oziroma občutljiva
               glasovanja, zato je prav, da nihče ne bi menil, da smo začeli prehitro, ob 10.25 uri
               pa bomo nadaljevali z delom.</p>
               <p>Prosim kolegice in kolege, da zasedejo svoja mesta. Pričeli bomo nadaljevanje 13.
               seje državnega zbora.</p>
               <p>Preden vas bom prosil, da ugotovimo navzočnost, vas bom obvestil o tem, kdo je danes
               odsoten. To so naslednje kolegice in kolegi: Veber, Delak, Jakič, Lavrinc, Merlo,
               Terčon, Zalokar Oražem, Peterle, Jerovšek, Beuermann, Kramberger, Battelli, Fabjan,
               Kangler, Brejc, Barovič, Rupar, Bernik in Pucko.</p>
               <p>Zdaj pa prosim, da vstavite kartice v glasovalne naprave. Prosim, naj vsak za vsak
               slučaj pogleda, ali mu gori lučka pri tem, ko je vstavil kartico. Prosim, če ste tako
               prijazni. So kakšni problemi z glasovalnimi karticami? Vidim, da ne.</p>
               <p>Predlagam, da ugotovimo navzočnost v dvorani. Prosim, da pritisnete tipko "kvorum".
               Ugotavljam navzočnost v dvorani. 55 navzočih; državni zbor Republike Slovenije je
               sklepčen in lahko odloča.</p>
               <p>Tudi na nadaljevanje današnjega dela sem povabil predstavnike vlade Republike
               Slovenije, ki jih lepo pozdravljam.</p>
               <p>Današnje nadaljevanje 13. seje bomo pričeli z obravnavo prekinjene 1.a točke
               dnevnega reda, to je nadaljevanje postopka po 13. in 14. členu zakona o postopku za
               ustanovitev občin ter za določitev njihovih območij.Zatem bo zbor prešel na obravnavo
               1.b točke, to je predloga zaključnega računa proračuna Republike Slovenije za leto
               1998, ter po vrstnem redu dalje.</p>
               <p>Prehajamo na</p>
               <p>
                  <title>PREKINJENO 1.A TOČKO DNEVNEGA REDA.</title>
               </p>
               <p>Pred seboj imate, kolegice in kolegi, pregled amandmajev. Pred tem pa bom vprašal,
               ali želi predstavnik poslanske skupine SLS, kolega Podobnik, ki je včeraj zahteval
               odmor, besedo? (Želi.) Prosim.</p>
            </sp>
            <sp xml:id="SDZ3-Redna-13-2002-02-22.sp3">

               <speaker>JANEZ PODOBNIK:</speaker>

               <p>Hvala za besedo, gospod predsednik. Rad bi pojasnil stališče poslanske skupine.</p>
               <p>Včeraj smo bili prepričani, da bomo po odločitvi državnega zbora, da tri občine
               izpolnjujejo pogoje za razpis referenduma, pri amandmajih k predlogu odloka za razpis
               referenduma to tudi upoštevali. Nekako si niti v sanjah nismo upali predstavljati, da
               bi državni zbor to svojo prvo odločitev spremenil. Ko smo s presenečenjem ugotovili,
               da je državni zbor to storil, sem pred odločanjem o referendumskem območju za novo
               občino Dobova prosil za odmor.</p>
               <p>V poslanski skupini smo pogledali predvsem postopek izpred štirih let, takrat je bil
               drugačen, kot je sedaj. Sedaj smo postopku dodali še eno stopnico, še eno varovalko.
               Če se slučajno ugotovi, da bo večina v državnem zboru ugotovila, da neka občina
               izpolnjuje pogoje za referendumsko območje, je sedaj na podlagi tega postopka še
               enkrat potrebno to večino dobiti pri amandmaju, ko se glasuje o odloku za
               referendumska območja. Mi bi vendarle radi pojasnilo, zakaj taka sprememba. To je
               bistvena sprememba, še ena stopnica, še ena varovalka več.</p>
               <p>V parlamentarnih demokracijah velja, da je procedura pravzaprav ključ vsega. Tu se
               je zgodil zanimiv presedan. V ničemer ne bi želel prilivati olja na ogenj in
               nadaljevati s kakšnimi političnimi razpravami. Želel bi samo korekten odgovor na to
               vprašanje, zelo korekten odgovor. Veste, nas ne zadovolji odgovor, "bo pa ustavno
               sodišče naredilo to, česar nismo mi naredili". To ni odgovor državnega zbora. Nekaj
               uslužbencev državnega zbora, ki jih zelo cenim, se je v preteklih urah obrnilo name
               in mi to tudi povedalo, da je procedura drugačna. Sam tako suptilno nisem poznal tega
               postopka in sem šele pozneje, ko sem v večernih urah študiral to razliko, bil
               presenečen nad tem.</p>
               <p>S strani predsednika državnega zbora in sekretariata bi prosil, da nam to pojasnijo,
               iz odgovornosti do Bizeljskega, Dobove in Šmartnega. Hvala lepa.</p>
            </sp>
            <sp xml:id="SDZ3-Redna-13-2002-02-22.sp4">

               <speaker>PREDSEDNIK BORUT PAHOR:</speaker>

               <p>Postopek teče v skladu s predlogom, ki ga je oblikovalo matično delovno telo. Potem
               bi lahko na matičnem delovnem telesu vsakdo odprl vprašanje procedure. Bom pa vprašal
               sekretarko sekretariata, ali želi pojasniti kakšno od stvari, ki jih je z vprašanjem
               načelkolega Podobnik. Gospa Bitenčeva, prosim. Potem bo imel besedo kolega mag.
               Vizjak.</p>
            </sp>
            <sp xml:id="SDZ3-Redna-13-2002-02-22.sp5">

               <speaker>TINA BITENC PENGOV:</speaker>

               <p>Hvala za besedo, gospod predsednik. Sekretariat je pravzaprav seznanjen samo s tem
               dejstvom, da je postopek tokrat tekel glede na predloge vlade, kakor so bili dani, in
               zakonsko zaporedje, kjer je v 13. členu najprej omenjen sklep in v 14. členu je
               omenjen odlok. Ker se je glavnina materije nahajala v sklepu, ki ga je predlagalo
               matično delovno telo, se je sledilo zakonskemu zaporedju, kar je sicer res drugače,
               kot je bilo prejšnjikrat, ko je bila glavnina materije v odloku o razpisu referenduma
               za ustanovitev občin in določitev njihovih območij.</p>
               <p>S tem se sekretariat ni posebej ukvarjal, ker v končni fazi za vprašanje postopka
               pravzaprav samo konsultativno nastopa. To vprašanje se pravzaprav ni posebej
               pojavljalo in se ni posebej odpiralo do tega trenutka. S tega vidika bi pa povedala
               samo to, da je vsekakor - to smo pa tudi povedali na vprašanja poslancev - treba
               obravnavati vložene vloge in opredelitvedržavnega zbora do njih, kot celoto. To se
               pravi, da morajo biti konsekventne in da mora biti odločeno o vseh. Hvala lepa.</p>
            </sp>
            <sp xml:id="SDZ3-Redna-13-2002-02-22.sp6">

               <speaker>PREDSEDNIK BORUT PAHOR:</speaker>

               <p>Kolega mag. Vizjak, če imate proceduralno, vam smem dati besedo, drugače ne. Prosim.
           </p>
            </sp>
            <sp xml:id="SDZ3-Redna-13-2002-02-22.sp7">

               <speaker>MAG. ANDREJ VIZJAK:</speaker>

               <p>Hvala lepa. Moram povedati, da smo v poslanski skupini socialdemokratske stranke ob
               vložitvi amandmajev, skupaj s kolegi iz Nove Slovenije, veliko posvetovanj tudi
               opravili glede tega, na kakšen način amandmirati, kako amandmirati in ujeti
               konsistentnost teh predlogov. Moram povedati, da je bilo še tik pred odločanjem
               včeraj dokaj veliko nejasnosti glede tega in smo izumili en "unicum", en "unicum"
               proceduralno gledano, da najprej odločamo o tem, da nekdo izpolnjuje pogoje ali ne,
               to jaz pravim o vsebinskih vprašanjih, nato pa še enkrat odločamo o logični posledici
               neke vsebinske odločitve - to je v razpisu tam, kjer ugotovimo, da seveda
               izpolnjujejo oziroma da je odločitev državnega zbora drugačna, kot je mnenje vlade.
               Seveda tam bi bilo logično, da razpišemo referendum.</p>
               <p>Tu želim povedati, da je bilo veliko nejasnosti in to ni enoznačna rešitev in je pač
               taka rešitev, kot je predlagana. Se mi pa zdi, da je popolnoma nelogičen, ta način
               odločanja večine v državnem zboru, da na eni strani po vsebini ugodi, po proceduri pa
               zavrne. To je popolnoma nelogično in neverjetno.</p>
               <p>Poudaril bi pa še nekaj. Sedaj se bomo pojavljali pri neuskladitvi in jaz pričakujem
               in tu tudi sekretariat sprašujem, zadeva je postala nekonsistentna v primeru
               Bizeljskega. Ugotovili smo, da ta predlog izpolnjuje pogoje oziroma zakonsko določene
               pogoje, saj smo preglasovali mnenje vlade, po drugi strani pa nismo razpisali
               referenduma. In kaj bo sedaj? To se pravi, verjetno zgodba Bizeljskega še ni
               zaključena in bo verjetno moral slediti nek uskladitveni amandma, ampak opozarjam, ta
               zadeva je "out-out", to se pravi črno-bela, da ali ne, ni sivine, uskladitveni
               amandma ne bo kompromis.</p>
               <p>Zato bi tu vprašal, predvsem proceduralno, pred nadaljnjim odločanjem se mi zdi to
               zelo in bistveno vprašanje, kako bo proceduralno zadeva potekala naprej. Kaj bo
               sekretariat, ki je pristojen ugotoviti neskladje in predlagati predlagateljem
               pripravo o uskladitvenem amandmaju, kaj bo v primeru Bizeljskega storil in kaj bo
               storil v primeru Dobove in Šmartnega, če se ta zgodba pri nadaljnjih glasovanjih
               ponovi. Hvala.</p>
            </sp>
            <sp xml:id="SDZ3-Redna-13-2002-02-22.sp8">

               <speaker>PREDSEDNIK BORUT PAHOR:</speaker>

               <p>Hvala lepa. Vaše vprašanje, opozorilo je zelo umestno. Ko je včeraj državni zbor to
               zadnjo odločitev pred odmorom sprejel, mi je bilo jasno, da se je treba posvetovati o
               tem, kako bo državni zbor vodil proceduro naprej. Jaz bi zdaj prosil sekretarko iz
               sekretariata, da poda mnenje sekretariata, kako naj državni vodi proceduro glede na
               neusklajenost, ki jo bomo sicer formalno ugotavljali, ko bomo končali z odločanjem o
               amandmajih. Ker je bilo vprašanje zastavljeno, je umestno, predlagam, da dobimo zdaj
               tudi odgovor. Prosim, gospa sekretarka.</p>
            </sp>
            <sp xml:id="SDZ3-Redna-13-2002-02-22.sp9">

               <speaker>TINA BITENC PENGOV:</speaker>

               <p>Hvala lepa, gospod predsednik. Sekretariat nikdar ne predlaga rešitev. On samo
               ugotavlja neusklajenosti. Za ta postopek sploh nimamo opredeljenega poslovniškega
               postopka. Smiselno uporabljamo 229.člen obravnava aktov v enofaznem postopku, kjer
               pride v poštev tretja obravnava, vlaganje amandmajev, glasovanje o aktu v celoti.
               Tudi za primer neusklajenosti teh dveh aktov, ki morata biti celota in sta soodvisna,
               postopka ni. Tudi za ta primer z vidika sekretariata ne morem predlagati drugega kot
               uporabo neke ustrezne smiselnosti oziroma analogije.</p>
               <p>Kako se bo pa potem usklajevanje izpeljalo, je pa seveda vsebinska zadeva, ki jo bo
               presojal tisti, ki... Če se zbor odloči za uporabo analogije v tem delu postopka,
               lahko predlaga uskladitvene amandmaje in zbor z odločitvijo o njih.</p>
            </sp>
            <sp xml:id="SDZ3-Redna-13-2002-02-22.sp10">

               <speaker>PREDSEDNIK BORUT PAHOR:</speaker>

               <p>To bo tudi moj predlog, da bi državni zbor na predlog vlade po presoji odločil o
               uskladitvenem amandmaju. Široke diskusije o tem ne more biti. Vprašanje,
               proceduralno? Prosim, kolega Bajuk.</p>
            </sp>
            <sp xml:id="SDZ3-Redna-13-2002-02-22.sp11">

               <speaker>DR. ANDREJ BAJUK:</speaker>

               <p>Hvala lepa, gospod predsednik. Rad bi vprašal službo za zakonodajo, če sem prav
               razumel, tolmači svojo vlogo kot vlogo nekoga, ki mora opozoriti na določene
               probleme, ki se lahko pojavijo. Jaz bi rad vprašal - samo za boljše razumevanje
               celotne situacije, v kakršni pač smo - če lahko pojasni služba za zakonodajo, če je
               takšna procedura, kot smo jo zastavili, očitno drugačna kot pred štirimi leti v tem
               konkretnem primeru ali pa sličnem primeru, če ta državni zbor sploh pozna takšno
               proceduro, kot je bila pripravljena za to sejo. Hvala lepa.</p>
            </sp>
            <sp xml:id="SDZ3-Redna-13-2002-02-22.sp12">

               <speaker>PREDSEDNIK BORUT PAHOR:</speaker>

               <p>Na to vprašanje je že odgovorjeno. Na to vprašanje je gospa sekretarka že
               odgovorila. Želite ponoviti svojo izjavo? (Ne.) To vprašanje je bilo odgovorjeno.
               Kolega Podobnik.</p>
            </sp>
            <sp xml:id="SDZ3-Redna-13-2002-02-22.sp13">

               <speaker>PREDSEDNIK BORUT PAHOR:</speaker>

               <p>Rad bi razčistil, da s proceduro ne bi bilo nikakršnih težav potem, da natančno
               poznamo pot odločanja o tej točki dnevnega reda. Če bi bilo vprašanj več, si bomo
               vzeli čas, se bomo posvetovali na ravni vodij poslanskih skupin in sekretariata. Če
               bi zdaj lahko razčistili dovolj zgodaj to vprašanje, pa bomo nadaljevali z diskusijo.
               Najprej kolega Podobnik.</p>
            </sp>
            <sp xml:id="SDZ3-Redna-13-2002-02-22.sp14">

               <speaker>JANEZ PODOBNIK:</speaker>

               <p>Hvala, gospod predsednik. Želim pač najti izhod in predlog rešitve, nikakor ne
               zapletati. Izkušnja pa je, da kadar se to zgodi, se taka rešitev lažje najde v ožjem
               krogu kot pa na plenumu.</p>
               <p>Nimam pred seboj vsebine zakona, ampak mislim, da je 13. člen zakona, torej zakon,
               ki določa ustanovitev občin, je povsem jasen in ne dopušča dvojnosti. Ko državni zbor
               ugotovi, da občina izpolnjuje pogoje, potem ni več možnega koraka vmes in bomo
               najverjetneje morali pač na tem pogovoru ugotoviti, da smo tukaj storili napako.</p>
               <p>Tu ni dvojnosti. To je interpretacija tistih, ki so se v preteklih letih s tem
               vprašanjem ukvarjali. Ne poznam primera v teh osmih letih, da bi državni zbor
               ugotovil, da neka občina izpolnjuje pogoje, potem pa ne razpiše referenduma. Jaz ga
               ne poznam. Zato bo treba iti v to smer. Ali je pa to zdaj neka novost, da bomo šli z
               uskladitvenim amandmajem, ki bo to ugotovil. Tudi to je pot. Ampak edino to je
               korektna pot. Vse ostale bodo pa tretje, četrto, peto, šesto, sedmo branje, kjer se
               bo pač neizglasovalo referendumskega območja. Jaz sem prepričan, da bomo v naslednjih
               mesecih šli na vse te referendume, Bizeljsko, Dobova in Šmartno. Pa še za mestne
               občine, pa še za tiste spremembe. Ti referendumi bodo, to je moje mnenje.</p>
            </sp>
            <sp xml:id="SDZ3-Redna-13-2002-02-22.sp15">

               <speaker>PREDSEDNIK BORUT PAHOR:</speaker>

               <p>Če kolega dr. Bajuk nima nič proti, bi predlagal, da prekinemo zaenkrat delo, da se
               vodje poslanskih skupin sestanemo in skupaj s sekretariatom proučimo situacijo in
               obvestimo zbor o nadaljevanju dela. Prosim, dr. Bajuk. Samo proceduralno.</p>
            </sp>
            <sp xml:id="SDZ3-Redna-13-2002-02-22.sp16">

               <speaker>DR. ANDREJ BAJUK:</speaker>

               <p>Hvala lepa, gospod predsednik. Oprostite, če sem vas pravilno slišal, naj bi na moje
               vprašanje že bilo odgovorjeno. Sicer se opravičujem, nisem razumel. Prosim, če lahko
               služba za zakonodajo ponovi odgovor, predvsem pa na podlagi tega, kar je kolega
               Podobnik ravnokar rekel, dav osmih letih ne pomni kakšnega takšnega slučaja.
               Hvala.</p>
            </sp>
            <sp xml:id="SDZ3-Redna-13-2002-02-22.sp17">

               <speaker>PREDSEDNIK BORUT PAHOR:</speaker>

               <p>Poglejte, vprašanje je bilo, ali danes odločamo o drugačnem postopku, kot pred
               štirimi leti, to kar je omenil kolega Podobnik. Gospa sekretarka, ali lahko še enkrat
               odgovorite na to vprašanje.</p>
            </sp>
            <sp xml:id="SDZ3-Redna-13-2002-02-22.sp18">

               <speaker>TINA BITENC PENGOV:</speaker>

               <p>V poslovniku državnega zbora posebne procedure ni za ta postopek. Je ni bilo 1994.
               leta, je ni bilo 1998. leta. Zato je državni zbor smiselno uporabljal določbe, ki
               veljajo za podobne akte. V letu 1998 je bila razlika ta, da je zbor, kot tudi zdaj,
               čeprav je po vsebini to drug akt, najprej obravnaval tisti akt, ki je bil najbolj
               obsežen. V letu 1998 je bil to odlok o razpisu referendumov. Odločalo se je o odloku,
               nato pa se je zbor odločal tudi o sklepu. Samo zaporedje je bilo drugačno. Tokrat pa
               se je zbor odločal najprej o sklepu, ki je bil obsežnejši, in je pravzaprav odlok
               prišel kot manj obsežen akt v obravnavo naknadno. S tem je tudi nekako bilo sledeno,
               to je bil tudi eden od dodatnih argumentov, zakonu o postopku za ustanovitev občin,
               ko najprej govori o sklepu v 13. členu in potem o odloku v 14. členu.</p>
               <p>S tega vidika so to argumenti, ki so vodili k uporabi drugačnega zaporedja obravnave
               obeh aktov kot v letu 1998. Glasovalo se je pa vedno o obeh.</p>
            </sp>
            <sp xml:id="SDZ3-Redna-13-2002-02-22.sp19">

               <speaker>PREDSEDNIK BORUT PAHOR:</speaker>

               <p>Prekinjam to točko dnevnega reda in 13. sejo. Vabim vse vodje poslanskih skupin, da
               pridejo na posvet, skupaj z vodstvom, v sobo 217 na neformalni posvet... Prosim.</p>
            </sp>
            <sp xml:id="SDZ3-Redna-13-2002-02-22.sp20">

               <speaker>DR. ANDREJ BAJUK:</speaker>

               <p>Proceduralno prosim. Hvala lepa, gospod predsednik. Preden se bomo odzvali na vaše
               povabilo, predlagam, da poslanska skupina Nova Slovenija mora imeti posvetovanje.
               Prosim za pol ure odmora za posvetovanje. Potem pa seja vodij poslanskih skupin.</p>
            </sp>
            <sp xml:id="SDZ3-Redna-13-2002-02-22.sp21">

               <speaker>PREDSEDNIK BORUT PAHOR:</speaker>

               <p>Pol ure za posvet v poslanski skupini. Ob 11.15 uri se bomo sestali v 217 na
               neformalni posvet. Potem vas bomo obvestili o nadaljevanju seje.</p>
               <p>(Seja je bila prekinjena ob 10.41 uri in se je nadaljevala ob 11.47 uri.)</p>
            </sp>
            <sp xml:id="SDZ3-Redna-13-2002-02-22.sp22">

               <speaker>PREDSEDNIK BORUT PAHOR:</speaker>

               <p>Spoštovane kolegice in kolegi! Obveščam vas, da bo državni zbor delo nadaljeval ob
               12.00 uri.</p>
               <p>(Seja se je nadaljevala ob 12.00 uri.)</p>
            </sp>
            <sp xml:id="SDZ3-Redna-13-2002-02-22.sp23">

               <speaker>PREDSEDNIK BORUT PAHOR:</speaker>

               <p>Kolegice in kolegi! Prosim, da pridete v dvorano. Nadaljevali bomo z delom. Rad bi
               vas obvestil o tem, kaj smo se posvetovali z vodji poslanskih skupin, kako bo tekla
               procedura naprej.</p>
               <p>Prosim, če pridete v dvorano. Ugotavljal bom navzočnost. Prosim, če pogledate, ali
               so vaše kartice vstavljene, ali gori lučka, da ne bo kasneje pripomb na glasovanja.</p>
               <p>Spoštovane kolegice in kolegi! Nadaljujemo s prekinjeno 1.a točko dnevnega reda na
               13. seji državnega zbora.</p>
               <p>Rad bi vas obvestil, kako bo tekla procedura naprej, po posvetu z vodji poslanskih
               skupin.</p>
               <p>Najprej bomo odločali o amandmajih k predlogu odloka, na koncu bomo odločali o
               odloku samem. Če bo odlok neusklajen, bo vlada pripravila uskladitveni amandma, o
               katerem bo odločal državni zbor; če ta uskladitveni amandma ne bi bil sprejet, bo v
               končni fazi tak uskladitveni amandma moralo pripraviti matično delovno telo. Tako da
               bomo zdaj odločali naprej, do konca.</p>
               <p>Najprej bomo odločali o predlogu za novo a.I točko, to je Dobova. Predlagam, da o
               tem odločimo. Prosim, če glasujemo. Predlog za novo a.I točko, Dobova. Glasujemo. 58
               navzočih, 21 za, 34 proti.</p>
               <p>(Za je glasovalo 21.) (Proti 34.)</p>
               <p>Ugotavljam, da amandma ni bil sprejet.</p>
               <p>Šmartno pri Litiji, za novo b.I točko - amandma na amandma dveh poslanskih skupin.
               Želi kdo besedo? Prosim, kolega Podobnik.</p>
            </sp>
            <sp xml:id="SDZ3-Redna-13-2002-02-22.sp24">

               <speaker>JANEZ PODOBNIK:</speaker>

               <p>Hvala za besedo, gospod predsednik. Podprl bom ta amandma na amandma.</p>
               <p>Ob tem bi rad prebral določbo 14. člena zakona o postopku za ustanovitev občin: "Če
               državni zbor ugotovi, da so izpolnjeni z ustavo in zakonom določeni pogoji za
               ustanovitev občine," v tem primeru je državni zbor to trikrat ugotovil, v treh
               primerih, "oziroma za spremembo območij, določi območje, na katerem se izvede
               referendum za ugotovitev volje prebivalcev in razpiše referendum." Državni zbor je
               dolžan, da to naredi. Torej, glasoval bom za ta amandma.</p>
            </sp>
            <sp xml:id="SDZ3-Redna-13-2002-02-22.sp25">

               <speaker>PREDSEDNIK BORUT PAHOR:</speaker>

               <p>Hvala lepa. Odločamo o amandmaju na amandma za novo b. I točko. Glasujemo. To je
               Šmartno pri Litiji. 62 navzočih. 60 za, nihče proti.</p>
               <p>(Za je glasovalo 60.) (Proti nihče.)</p>
               <p>Odločamo o amandmaju pod zaporedno številko 2. Odločamo o amandmaju pod zaporedno
               številko 2. Zdaj glasujemo o amandmaju, prej smo o amandmaju na amandma. Glasujemo.
               Še vedno Šmartno pri Litiji. 63 navzočih. 61 za, nihče proti.</p>
               <p>(Za je glasovalo 61.) (Proti nihče.)</p>
               <p>Na strani 3 vašega pregleda imate predlog za novo c. I točko, to so Jesenice. Želi
               kdo besedo? (Nihče.) Glasujemo. 54 navzočih. 25 za, 28 proti.</p>
               <p>(Za je glasovalo 25.) (Proti 28.)</p>
               <p>Ni bil sprejet.</p>
               <p>Za novo d. I točko, to je Radovljica. Želi kdo besedo? (Ne.) Glasujemo. 59 navzočih.
               28 za, 29 proti.</p>
               <p>(Za je glasovalo 28.) (Proti 29.)</p>
               <p>Ni sprejet.</p>
               <p>V točki II. predloga odloka se predlaga, da se glasovanje na referendumu izvede v
               nedeljo, 24. marca 2002. V točki III. predloga odloka se predlaga, da se za dan
               razpisa, s katerim začnejo teči roki za opravila, ki so potrebna za izvedbo
               referenduma, šteje 23. februar 2002. Prosim, gospa sekretarka.</p>
            </sp>
            <sp xml:id="SDZ3-Redna-13-2002-02-22.sp26">

               <speaker>TINA BITENC PENGOV-:</speaker>

               <p>Gospod predsednik, v zvezi s temi roki, bi želela opozoriti državni zbor, da so to
               relevantni roki samo v primeru, če je predlog odloka o razpisu referendumskih območij
               sprejet danes. Če pa do tega ne bo prišlo, se bodo tudi roki morali ustrezno
               spremeniti. Hvala lepa.</p>
            </sp>
            <sp xml:id="SDZ3-Redna-13-2002-02-22.sp27">

               <speaker>PREDSEDNIK BORUT PAHOR:</speaker>

               <p>Torej, če bomo danes sprejeli odločitev, potem bodo ti roki veljali in se stvar
               objavi že danes v Uradnem listu. Če pa danes državni zbor ne bo odločal, bomo za
               datum šteli dan, ko bo to sprejel, to bo 7. april leta 2002. Potrdite lahko to?</p>
            </sp>
            <sp xml:id="SDZ3-Redna-13-2002-02-22.sp28">

               <speaker>TINA BITENC PENGOV:</speaker>

               <p>Po naših izračunih pride kot dan, na katerega se izvede referendum, v poštev 7.
               april. Glede dneva, ko začno teči, to se pravi, ki se šteje za začetek referendumskih
               opravil, pa bo potrebno določiti nek datum, ki bo nastopil po objavi akta in bo
               seveda še v skladu z roki, ki morajo preteči, verjetno naslednji dan po objavi. Jaz
               pa to na pamet ta hip ne morem povedati, ker bomo na dan dokončnega sprejema
               povedali.</p>
            </sp>
            <sp xml:id="SDZ3-Redna-13-2002-02-22.sp29">

               <speaker>PREDSEDNIK BORUT PAHOR:</speaker>

               <p>V redu. Prosim, kolega Podobnik.</p>
            </sp>
            <sp xml:id="SDZ3-Redna-13-2002-02-22.sp30">

               <speaker>JANEZ PODOBNIK:</speaker>

               <p>Hvala lepa. Jaz bom podprl to rešitev, ki je predlagana. Opozoril bi še na možnost,
               da bi v skladu s proceduro v našo odločitev vstopilo tudi ustavno sodišče. Hvala
               lepa.</p>
            </sp>
            <sp xml:id="SDZ3-Redna-13-2002-02-22.sp31">

               <speaker>PREDSEDNIK BORUT PAHOR:</speaker>

               <p>Kolega Podobnik, ali lahko še enkrat formulirate predlog. Ne spreminjate besedila
               predloga?</p>
            </sp>
            <sp xml:id="SDZ3-Redna-13-2002-02-22.sp32">

               <speaker>JANEZ PODOBNIK:</speaker>

               <p>Ne.</p>
            </sp>
            <sp xml:id="SDZ3-Redna-13-2002-02-22.sp33">

               <speaker>PREDSEDNIK BORUT PAHOR:</speaker>

               <p>Potem je v redu.</p>
            </sp>
            <sp xml:id="SDZ3-Redna-13-2002-02-22.sp34">

               <speaker>JANEZ PODOBNIK:</speaker>

               <p>Ampak sem opozoril na to, kajti imam vtis, da se bomo o teh vprašanjih v kratkem
               zopet srečali na tem mestu.</p>
            </sp>
            <sp xml:id="SDZ3-Redna-13-2002-02-22.sp35">

               <speaker>PREDSEDNIK BORUT PAHOR:</speaker>

               <p>Ker bo ustavno sodišče, mislite, zadržalo odločitve, ali kako drugače. To razumem.
               Hotel sem vas vprašati, ali ste predlagali amandma na besedilo. Niste ga, torej
               odločamo o tem besedilu. Želi še kdo besedo? (Ne.) Potem bomo odločali torej o tem
               predlogu, seveda s smiselnim opozorilom, da se bo upošteval tisti datum, ki bo
               ustrezen datum od sprejema teh odločitev. Ta predlog dajem na glasovanje. Prekinjam
               glasovanje. Vprašal sem, če želi še kdo besedo. Prosim, kolega Sok.</p>
            </sp>
            <sp xml:id="SDZ3-Redna-13-2002-02-22.sp36">

               <speaker>ALOJZ SOK:</speaker>

               <p>Jaz ne poznam roka, s katerim začne odlok delovati. Vi ste rekli, da je ta odlok 23.
               februar, ali 22., če se ne motim. Sedaj ne vem, kateri je ta rok. S strani
               sekretariata pa je opozorilo, da to ne more biti tako, ampak da je rok takrat, ko
               bomo ta odlok tudi dokončno sprejeli, če sem pravilno razumel.</p>
            </sp>
            <sp xml:id="SDZ3-Redna-13-2002-02-22.sp37">

               <speaker>PREDSEDNIK BORUT PAHOR:</speaker>

               <p>Predlog je naslednji: V točki II. predloga odloka se predlaga, da se glasovanje in
               referendum izvede v nedeljo, 24. marca 2002. V točki III. predloga odloka se
               predlaga, da se za dan razpisa, s katerim začnejo teči roki za opravila, ki so
               potrebna za izvedbo referenduma šteje 23. februar 2002. Tukaj smo bili deležni
               opozorila sekretarke. Ali ga lahko, prosim sekretarka, ponovite jasno in glasno?
               Prosim.</p>
            </sp>
            <sp xml:id="SDZ3-Redna-13-2002-02-22.sp38">

               <speaker>TINA BITENC PENGOV:</speaker>

               <p>Želela sem opozoriti državni zbor, da so ti roki relevantni samo v primeru, če je
               predlog odloka o razpisu referendumskih območij dokončno sprejet danes, ker bo potem
               tudi danes objavljen, da lahko jutri začnejo teči roki za referendumska opravila.
               Sicer je treba potem roke, vključno z datumom izvedbe referenduma, prilagoditi
               dokončnemu sprejemu predloga tega odloka.</p>
            </sp>
            <sp xml:id="SDZ3-Redna-13-2002-02-22.sp39">

               <speaker>PREDSEDNIK BORUT PAHOR:</speaker>

               <p>Tako je. Še kakšno vprašanje v zvezi s tem? (Ne.) Potem lahko o tem predlogu
               odločamo. Prosim, če se opredelite do predloga. 58 navzočih. 51 za, nihče proti.</p>
               <p>(Za je glasovalo 51.) (Proti nihče.)</p>
               <p>Ugotavljam, da je predlog sprejet.</p>
               <p>Imamo amandma k naslovu predloga odloka. V opombi je zapisano, da je sklep
               samostojen akt, ki ga sprejme državni zbor po 13. členu, odlok pa samostojen akt, ki
               ga državni zbor sprejme po 14. členu, zato je pravno formalno nemogoče združiti ta
               dva akta pod istim naslovom. To je opozorilo. Zaradi tega tega amandmaja ne morem
               dati na glasovanje. Zdaj bom dal na glasovanje, v skladu s proceduro, odlok v celoti.
               Želi kdo besedo pred tem? Kolega Podobnik.</p>
            </sp>
            <sp xml:id="SDZ3-Redna-13-2002-02-22.sp40">

               <speaker>JANEZ PODOBNIK:</speaker>

               <p>Hvala. Gospod predsednik, ali boste ugotovili, če je odlok usklajen?</p>
            </sp>
            <sp xml:id="SDZ3-Redna-13-2002-02-22.sp41">

               <speaker>PREDSEDNIK BORUT PAHOR:</speaker>

               <p>Ko bo odlok sprejet, bom poprosil sekretariat, ali je usklajen.</p>
            </sp>
            <sp xml:id="SDZ3-Redna-13-2002-02-22.sp42">

               <speaker>JANEZ PODOBNIK:</speaker>

               <p>Ne. Menim, da je treba prej ugotoviti. V momentu, ko bomo odlok sprejeli, bo
               procedura zaključena.</p>
            </sp>
            <sp xml:id="SDZ3-Redna-13-2002-02-22.sp43">

               <speaker>PREDSEDNIK BORUT PAHOR:</speaker>

               <p>Prosim, gospa sekretarka.</p>
            </sp>
            <sp xml:id="SDZ3-Redna-13-2002-02-22.sp44">

               <speaker>TINA BITENC PENGOV:</speaker>

               <p>Že zdaj se seveda da ugotoviti, da odlok pravzaprav ni usklajen s predhodno
               odločitvijo, ki jo je zbor opravil z izglasovanjem sklepa.</p>
               <p>Ta dva akta med seboj morata biti usklajena. Kako se pa, seveda, bom rekla, procedura
               usklajevanja vodi, je bilo deloma tudi dogovorjeno na posvetu vodij poslanskih
               skupin. Vendar pa je procedura pripravljena tako, da se sprejmeta najprej oba akta,
               potem pa se ugotovi medsebojna usklajenost. Lahko pa, če se zbor tako odloči, vendar
               pa je potem, jaz sem že poudarila, seveda, da je treba te vloge gledati pravzaprav
               kot celoto, o kateri se odloči z dvema kompatibilnima aktoma.</p>
            </sp>
            <sp xml:id="SDZ3-Redna-13-2002-02-22.sp45">

               <speaker>PREDSEDNIK BORUT PAHOR:</speaker>

               <p>Poglejte, da smo v situaciji neusklajenosti, je slehernemu izmed nas jasno. Zdaj je
               potrebno voditi odločitve tako, da bomo to neusklajenost odpravili. Kot predsednik
               vztrajam pri tem, da stvari tečejo tako, da ne bo nobene nejasnosti v skladu s
               poslovnikom. Kolega Vizjak. Če bo treba, se bomo še enkrat posvetovali. Kolega
               Vizjak.</p>
            </sp>
            <sp xml:id="SDZ3-Redna-13-2002-02-22.sp46">

               <speaker>MAG. ANDREJ VIZJAK:</speaker>

               <p>Hvala lepa. Jaz bi opozoril ta državni zbor na nekaj, in sicer na to, da smo sklep v
               celoti izglasovali in je to dokument, ki je sprejet. Na drugi strani pa odloka nismo
               še v celoti izglasovali in je to dokument, ki ni sprejet. Sedaj smo ugotovili, da je
               državni zbor pri odločanju o enem amandmaju k temu odloku kršil 14. člen. Kljub jasno
               ugotovljenim stališčem ni naredil nekaj, kar bi moral narediti v skladu z določbo
               zakona in se mi zdi, da ne gre za neusklajenost dveh dokumentov, ampak gre za
               neusklajenost odloka s sprejetim sklepom. Se mi zdi, da je izvirna težava v tem, ker
               je - in tu bi moral vstopiti drugačen princip, ne pa da sedaj ta odlok v celoti
               sprejmemo in potem ugotovimo neusklajenost dveh sprejetih dokumentov. En dokument je
               sprejet in jaz mislim, da je možnost in priložnost, da ta dokument, ki ga sedaj
               želimo sprejeti, predhodno uskladimo s prejšnjim dokumentom.</p>
            </sp>
            <sp xml:id="SDZ3-Redna-13-2002-02-22.sp47">

               <speaker>PREDSEDNIK BORUT PAHOR:</speaker>

               <p>Prosim za petminutni odmor, da se posvetujem s strokovnimi službami.</p>
               <p>(Seja je bila prekinjena ob 12.13 uri in se je nadaljevala ob 13.20 uri.)</p>
            </sp>
            <sp xml:id="SDZ3-Redna-13-2002-02-22.sp48">

               <speaker>PREDSEDNIK BORUT PAHOR:</speaker>

               <p>V sobi 217 posvet vodje poslanskih skupin, vodstvo državnega zbora in
               sekretariat.</p>
               <p>Predlagal bom, da prekinemo zasedanje za danes. Vendar bi to rad storil z odločanjem
               vseh kolegic in kolegov. 13.20.</p>
               <p>Vabim kolegice in kolege, da pridejo v dvorano, da nadaljujemo s prekinjeno 1.a
               točko naše 13. redne seje. Kolegice in kolegi! Še nekaj minut moram počakati zavoljo
               korektnosti. Zdaj pa je čas. Ugotavljal bom navzočnost v dvorani. Prosim, če
               pritisnete tipko "kvorum". Ugotavljam navzočnost v dvorani. (52 navzočih.) Državni
               zbor je sklepčen. Ali lahko prosim za vašo pozornost! Kot ste opazili, smo se danes
               večkrat posvetovali z vodji poslanskih skupin. To pa zato, ker je bilo potrebno
               vprašanja, ki so bila povezana s proceduro, sproti obravnavati tako, da ne bi bilo
               suma na proceduro. Politične odločitve so v rokah poslank in poslancev. To se
               predsedujočega predsednika ne tiče.</p>
               <p>Tukaj predlagam na tem mestu, po zadnjem posvetu, da danes prekinemo sejo. Mislim,
               da je treba podrobno proučiti, kako bi bilo treba stvari voditi naprej, da ne bi bilo
               nikakršnih ugovorov na samo proceduro. Naj že danes povem, če boste odločili, da seje
               ne prekinemo in da nadaljujemo z delom, da se bom pri svoji odločitvi naslonil na
               stališče sekretariata, kakršno bo stališče sekretariata, tako danes, kot v torek, če
               bomo nadaljevali. Tako bom tudi ravnal pri vodenju seje. Mislim pa, da bi bilo
               koristno - to je moja ocena - da danes prekinemo tudi glede na uro. Ura je 13.22.
               Dvomim, da bi danes lahko zaključili točko dnevnega reda. In bi si vzel čas nekaj dni
               za premislek o stvareh, da bi potem v torek lahko normalno nadaljevali. Jaz bi dal
               predlog, da danes prekinemo sejo. To je moj proceduralni predlog, kolega Sok. Najprej
               bomo o tem odločali, potem pa bomo, če bo drugačna politična volja, odločali tudi o
               drugih. Ali imate vprašanje? Prosim.</p>
            </sp>
            <sp xml:id="SDZ3-Redna-13-2002-02-22.sp49">

               <speaker>ALOJZ SOK:</speaker>

               <p>Ker sem bil eden od tistih poslancev, ki sem predlagal, da ne bi o tej točki tako na
               hitro odločali, pa bi vas vprašal, ali se vam zdi še vedno smiselno, da ste to tole
               takole uvrstili na dnevni red?</p>
            </sp>
            <sp xml:id="SDZ3-Redna-13-2002-02-22.sp50">

               <speaker>PREDSEDNIK BORUT PAHOR:</speaker>

               <p>Absolutno. Dobro je, da smo tako odločili, uvrstili točko na začetek 13. seje
               dnevnega reda, ker si predstavljam, da bi lahko prišlo do podobnih zapletov, če bi
               bila ta točka na koncu dnevnega reda in bi rok za razpise morebitnih referendumov v
               tem smislu še težje lovili. Moj proceduralni predlog je, da za danes prekinemo sejo
               državnega zbora. Prosim, če se o tem odločite. 59 navzočih. 26 jih je bilo za, 30
               proti.</p>
               <p>(Za je glasovalo 26.) (Proti 30.)</p>
               <p>Odločili ste, da nadaljujemo. Jaz si moram sedaj vzeti nekaj minut posveta za
               sekretariat. Prosim sekretarko sekretariata, generalno sekretarko. Prekinjam za 10
               minut do 13.30 ure.</p>
               <p>(Seja je bila prekinjena ob 13.23 uri in se je nadaljevala ob 13.29 uri.)</p>
            </sp>
            <sp xml:id="SDZ3-Redna-13-2002-02-22.sp51">

               <speaker>PREDSEDNIK BORUT PAHOR:</speaker>

               <p>Ugotavljam navzočnost. Odločili smo se, da državni zbor nadaljuje z delom. Sam sem
               svoj posvet opravil. Lahko nadaljujemo.</p>
               <p>Vabim poslanke in poslance, vabim tudi sekretarko sekretariata, da pride v dvorano.</p>
               <p>Ugotavljam navzočnost v dvorani. Prosim, da pritisnete tipko "kvorum". 53 navzočih;
               državni zbor je sklepčen.</p>
               <p>Že vodjem poslanskih skupin, pa tudi vam sem prej povedal, da bom tako vodil
               proceduro, kot mi bo svetoval sekretariat, in da bom svojo odločitev oprl izključno
               na njegovo mnenje in stališče. Prosim sekretarko, da pove, kdaj torej ugotavljamo
               neskladnost - po ali pred glasovanjem o odloku.</p>
            </sp>
            <sp xml:id="SDZ3-Redna-13-2002-02-22.sp52">

               <speaker>TINA BITENC PENGOV:</speaker>

               <p>Gospod predsednik, hvala za besedo. Sekretariat je ves čas poudarjal, da razume ta
               postopek kot celoto postopka. S tega vidika je treba odločati o vseh vlogah, ki so
               bile pravilno in pravočasno vložene pred državni zbor. S tega vidika je vsak od teh
               aktov del celote. Po našem gledanju na stvar je mogoče ugotoviti neskladje šele
               potem, ko sta oba akta sprejeta, kajti gre za neskladje med obema sprejetima aktoma,
               ne pa v okviru posameznega akta. Hvala.</p>
            </sp>
            <sp xml:id="SDZ3-Redna-13-2002-02-22.sp53">

               <speaker>PREDSEDNIK BORUT PAHOR:</speaker>

               <p>Razumem torej, da nadaljujemo s proceduro in glasujemo o odloku. Želi kdo besedo pred
               tem? Želi kolega Podobnik? Prosim, imate besedo.</p>
            </sp>
            <sp xml:id="SDZ3-Redna-13-2002-02-22.sp54">

               <speaker>JANEZ PODOBNIK:</speaker>

               <p>Hvala lepa. Tudi če bi nekateri želeli, da se ne bi oglasil, se bom, kajti v
               parlamentu je treba povedati svoja stališča.</p>
               <p>Priznati moram, da sem pri glasovanju o tem odloku v neki posebni situaciji. To je
               moje osebno mnenje. Moje osebno mnenje je, da je vsebina tega odloka v nasprotju z
               veljavnim členom zakona, torej da je bil postopek oziroma da so nekatere rešitve v
               tem odloku take, ki govorijo o nekaterih nezakonitostih v samem postopku. To je moje
               osebno mnenje.</p>
               <p>Drugič, za zaplete pri tej točki dnevnega reda ni kriva slovenska ljudska stranka
               ali njen vodja. Z vso benevolentnostjo bi lahko ugotovil, da se pristojni odbor ni
               preveč potrudil pri tej točki dnevnega reda; da je bilo gradivo premalo jasno; da je
               bila procedura premalo jasna. Bilo bi mnogo modreje, da bi dobili proceduro na mizo,
               ne pa da jo je včeraj, ali kdaj že, dr. Brejc na hitro prebral. Kajti procedura je
               pri tem postopku izredno, izredno pomembna.</p>
               <p>Seveda pa v naši poslanski skupini ne želimo onemogočati odločitve in bomo pač
               sodelovali tudi pri odločanju o tem odloku. Sam osebno bom odlok podprl, pričakujem
               tudi, da poslanski kolegi, pričakujemo pa, da se bo izpolnil dogovor, ki pa ni
               zavezujoč, da bo vlada prišla z uskladitvenimi amandmaji. Tega postopka ne poslovnik
               ne zakon, nobena odločba ustavnega sodišča ga ne omenja.</p>
               <p>Danes smo izumili nekaj novega. Pričakujemo torej, v upanju in pričakovanju, da bo
               izpeljan dogovor, ki ga je danes dvakrat poskušal doseči predsednik državnega zbora,
               da bo vlada prišla z uskladitvenim amandmajem na ta odlok ali pa na sklep.</p>
               <p>Danes smo sploh ugotovili, da smo pravzaprav dva dni razpravljali o negativnih
               sklepih, čeprav smo vsi v razpravah govorili o argumentih za občino, ne proti, pa se
               sedaj slišijo interpretacije, kot da formalno sploh še nismo ugotovili za nobeno
               referendumsko območje, da izpolnjuje pogoje za ustanovitev občine. Sam ne delim te
               razlage, ker je žaljiva za državni zbor, predvsem pa žaljiva za tiste, ki so nas v
               teh štirih dneh vendarle tudi poslušali in bedeli nad našim delom.</p>
               <p>Pričakujemo, da bo vlada pripravila uskladitveni amandma, v katerem bo zapisala, da
               se ustanovi tudi referendumsko območje Dobova, Bizeljsko in za dve mestni občini,
               Jesenice in Radovljica. Edino na ta način bi bil državni zbor konsekventen in bi bil
               tudi korekten do vseh tistih, ki nas v teh dneh pač spremljajo.</p>
               <p>Zaključil bi s to mislijo. Nekateri zapleti in sam postopek nikakor ne sme pokazati
               vtisa, kot da imamo negativni odnos do lokalne samouprave. Lokalna samouprava je v
               Sloveniji vedno tudi očitno eno tako občutljivo politično vprašanje. Jaz sem v svojem
               prvem nastopu v imenu poslanske skupine uporabil tudi politični kriterij, ko sem
               rekel, da ustanavljanje občin ni tema koalicije in ni tema odnosa levo-desno v
               slovenski politiki, ampak je tema vseh nas. Zato pričakujem, da bomo že v torek
               prejeli tudi uskladitveni amandma.</p>
               <p>Ker sem danes že omenil postopek, bi rad omenil, da je odločba ustavnega sodišča, ki
               nam je dala rok, ki bo potekel čez dva meseca, da uskladimo neustavno določbo 14.
               člena veljavnega zakona, ko sedaj odločamo, in ustavno sodišče je zapisalo, da
               odločitve državnega zbora v predhodnih postopkih - danes smo v predhodnem postopku -
               s katerimi ugotavlja, ali so izpolnjeni ustavni in zakonski pogoji za ustanovitev
               občine oziroma za spremembo območij občine, imajo neposreden vpliv za izvrševanje
               ustavne pravice prebivalcev do lokalne samouprave. Od odločitve državnega zbora je
               odvisno, al bodo prebivalci določenega območja na referendumu vprašani za mnenje
               glede ustanovitve občine.</p>
               <p>Ker lahko predvidevam, da bo tudi ta razprava in te odločitve sestavni del materije,
               o katerem bo na podlagi tudi te odločbe ustavnega sodišča odločalo ustavno sodišče,
               ki pravi, da mora državni zbor zelo točno določiti možnost, ko se upravičeni
               predlagatelji pritožijo na ta predhodni postopek, bi rad tudi javno povedal, da se
               sam ne strinjam z interpretacijo, da je potrebno tako imenovani uskladitveni amandma
               pripraviti po izglasovanju odloka. Sam menim, da bi bilo korektno, da to naredimo
               prej.</p>
               <p>Najprej sem menil, da je analogija sprejemanje državnega proračuna, sedaj pa menim,
               da je boljša analogija sprejemanje zakona. V tretjem branju vedno ugotovimo
               neusklajenost, če se pač rešujemo na ta način, ker se nam je zgodila napaka pri
               glasovanju, preden sprejmemo zakon v celoti. Predlagani odlok pa bom podprl. Hvala
               lepa.</p>
            </sp>
            <sp xml:id="SDZ3-Redna-13-2002-02-22.sp55">

               <speaker>PREDSEDNIK BORUT PAHOR:</speaker>

               <p>Želi še kdo besedo? Kolega mag. Vizjak.</p>
            </sp>
            <sp xml:id="SDZ3-Redna-13-2002-02-22.sp56">

               <speaker>MAG. ANDREJ VIZJAK:</speaker>

               <p>Jaz čutim dolžnost, da se tudi sedaj oglasim, ker sem se tudi takrat, ko sem na to
               opozoril, na začetku. Žal sem povzročil s tem, vidim, tri ure brezplodne razprave, da
               smo praktično tam, kjer smo bili tudi takrat. Sam osebno ocenjujem - še enkrat bom to
               povedal - da je razpis referenduma in določitev referendumskega območja logična
               posledica sprejetja sklepa, s katerim smo ugotovili, da določeno področje izpolnjuje
               zakonske pogoje ali da jih ne izpolnjuje, to se pravi, dvakrat ne.</p>
               <p>Menim, da so vsi elementi za odločitev, ali na enem območju občina ali ne, bili
               povedani, bili soočeni in o tem je bilo odločeno pri amandmajih k prvemu dokumentu,
               to je k sklepu. Sedaj smo pred tem, da v logičnem procesnem nadaljevanju te odločitve
               se nekako sprenevedamo, češ, da ni bilo to tako v prvo, ampak bomo zdaj tole
               popravljali. Zato sem popolnoma na istem stališču, kot je kolega Podobnik, da je
               sedaj ta trenutek pred sprejetjem kompletnega odloka, da se ta, bi rekel, napaka
               odpravi in da je odlok konsistenten s sklepom. To bi bila prava logična pot. Ker pa
               je očitno, da je pri nekaterih v tem državnem zboru prišlo do napake in sedaj želijo
               to napako popravljati in posegati v že sprejete odločitve s tem, je pač sedaj iskanje
               neke rešitve, iskanje neke proceduralne možnosti, da se to zgodi. Gre pa zgolj za
               sprenevedanje o tem,da smo se že odločili o neki stvari in da želimo o tej isti
               stvari še enkrat odločati. Hvala.</p>
            </sp>
            <sp xml:id="SDZ3-Redna-13-2002-02-22.sp57">

               <speaker>PREDSEDNIK BORUT PAHOR:</speaker>

               <p>Želi še kdo besedo? Prosim kolega, dr. Bajuk.</p>
            </sp>
            <sp xml:id="SDZ3-Redna-13-2002-02-22.sp58">

               <speaker>DR. ANDREJ BAJUK:</speaker>

               <p>Hvala lepa, gospod predsednik. Strinjam se popolnoma s stališčem, ki ga je
               predstavil kolega Vizjak iz socialdemokratske stranke. Mi smo opozarjali na
               pomanjkljivosti celotne procedure. Res je, da nismo temu nasprotovali in pa formalno
               glasovali. Vsak dan se kaj novega naučimo, smo novi v teh zadevah, od danes naprej pa
               vem kako bo treba kritično gledati tudi na predloge, ki prihajajo iz naših skupnih
               služb. Celotna debata je potekala na tak način, da je razvidno vsakomur, da so bile
               stvari že na nek način zmenjene in odločene, da predlog vlade ni upošteval argumentov
               in pakonkretnih možnosti, ki so zapisane v zakonu v 13.a členu, in da je šlo striktno
               samo za preprečitev te procedure za naprej. To, kar danes slišimo, da naj bi šlo le
               za iskanje rešitve v proceduralnih in takšnih in drugačnih formalnih razlaganj, je za
               nas popolnoma nesprejemljivo. Celotna dvodnevna debata je jasno pokazala, da je
               državni zbor debatiral o tem, kako določene občine, in ne samo tiste, ki so le dobile
               zadosti glasov, izpolnjujejo vsaj nekatere kriterije, ki so v 13.a členu označene kot
               izjema. Da je izjema tudi popolnoma predvidena in jasno določena v zakonu, je
               vsakomur očitno tudi jasno. To, kar se trenutno dogaja, s tem se ponovno ne
               strinjamo. To je samo posledica, zakaj delujemo na takšen način, kot delujemo, po
               takšnem hitrem postopku, ki dejansko ne omogoča, da delovna telesa delujejo na
               podlagi resne presoje, saj predlogi vlade so prišli na mizo na sejo delovnega telesa.
               Seveda za člane opozicije. Morda ste drugi imeli možnost in ste lahko gledali
               podrobneje. Mi takšni proceduri nasprotujemo in smo popolnoma prepričani, da se mora
               danes državni zbor odločiti na podlagi tega, kar je bilo že sprejeto. In to je, da v
               vseh teh primerih, kjer je bilo tako izglasovano, občine izpolnjujejo zahteve zakona
               in da proceduralno moramo sklicati referendum. Prosim.</p>
            </sp>
            <sp xml:id="SDZ3-Redna-13-2002-02-22.sp59">

               <speaker>PREDSEDNIK BORUT PAHOR:</speaker>

               <p>Želi še kdo besedo? Ugotavljam, da ne. Glasovali bomo o predlogu odloka v celoti.
               Glasujemo. Glasujemo o predlogu odloka v celoti. Mir v dvorani! 46 navzočih. 45 za,
               nihče proti.</p>
               <p>(Za je glasovalo 45.) (Proti nihče.)</p>
               <p>Ugotavljam, da je odlok sprejet.</p>
               <p>Sprašujem sekretariat o usklajenosti.</p>
            </sp>
            <sp xml:id="SDZ3-Redna-13-2002-02-22.sp60">

               <speaker>TINA BITENC PENGOV:</speaker>

               <p>Gospod predsednik! Zdaj je mogoče formalno ugotoviti, da predloga obeh aktov med
               seboj nista usklajena in da jih je potrebno na ustrezen način uskladiti. Hvala
               lepa.</p>
            </sp>
            <sp xml:id="SDZ3-Redna-13-2002-02-22.sp61">

               <speaker>PREDSEDNIK BORUT PAHOR:</speaker>

               <p>Oba akta je potrebno uskladiti. Usklajevalni amandma bo predstavila vlada. Gospod
               minister, želite besedo v zvezi s tem?</p>
            </sp>
            <sp xml:id="SDZ3-Redna-13-2002-02-22.sp62">

               <speaker>DR. RADO BOHINC:</speaker>

               <p>Mi predlagamo kratko pavzo, 5 minut, da pripravimo uskladitveni amandma.</p>
            </sp>
            <sp xml:id="SDZ3-Redna-13-2002-02-22.sp63">

               <speaker>PREDSEDNIK BORUT PAHOR:</speaker>

               <p>Koliko časa rabite za usklajevalni amandma? 10 minut. To je še v okviru časa. 5
               minut do 14.00 ure se bo državni zbor spet sestal. Do takrat odrejam odmor.</p>
               <p>(Seja je bila prekinjena ob 13.43 uri in se je nadaljevala ob 13.55 uri.)</p>
            </sp>
            <sp xml:id="SDZ3-Redna-13-2002-02-22.sp64">

               <speaker>PREDSEDNIK BORUT PAHOR:</speaker>

               <p>Obveščen sem, da je uskladitveni amandma že predložen. Čakamo na fotokopije, ki bodo
               na voljo pred vami na mizah in takrat bomo odločali.</p>
               <p>Kolegice in kolegi, sklep oziroma predlog vlade je pred nami. Dal bom tri minute, da
               pridejo kolegice in kolegi v dvorano. Torej, ugotavljal bom navzočnost ob 14.18 uri,
               čez tri minute. Prosim kolegice in kolege, da pridejo v dvorano.</p>
               <p>(Seja se je nadaljevala ob 14.18 uri.)</p>
            </sp>
            <sp xml:id="SDZ3-Redna-13-2002-02-22.sp65">

               <speaker>PREDSEDNIK BORUT PAHOR:</speaker>

               <p>Ker si, kot je rekel kolega Partljič, vsi želimo, da bi ljudje rekli, da smo točni
               kot državni zbor, se pravi, da smo točni, predlagam, da zdaj ob tej uri tudi
               odločimo.</p>
               <p>Na klopi ste dobili uskladitvene amandmaje vlade Republike Slovenije k sklepu
               državnega zbora po 13. členu zakona o postopku za ustanovitev občin ter za določitev
               njihovih območij.</p>
               <p>Kolegice in kolegi, najprej bom ugotovil navzočnost v dvorani, potem pa bomo šli s
               proceduro naprej.</p>
               <p>Ugotavljamo navzočnost v dvorani. Potem ima kolega Podobnik proceduralno. 47
               navzočih; državni zbor Republike Slovenije je sklepčen in lahko odloča.</p>
               <p>Proceduralno, kolega Podobnik.</p>
            </sp>
            <sp xml:id="SDZ3-Redna-13-2002-02-22.sp66">

               <speaker>JANEZ PODOBNIK:</speaker>

               <p>Gospod predsednik, imam proceduralno vprašanje.</p>
               <p>Pravkar smo na klop prejeli uskladitveni amandma vlade Republike Slovenije. Glede na
               vsebino sklepa in na vsebino odloka lahko ugotovim, da je predlagani amandma v smislu
               uskladitvenega amandmaja napačen. Vlada mora pri uskladitvenem amandmaju upoštevati
               sprejeto odločitev državnega zbora in na podlagi 14. člena zakona o postopku za
               ustanovitev občin omogočiti, da sebo v primeru Bizeljskega in Dobove razpisal
               referendum, v primeru Jesenic in Radovljice pa razpisal referendum za mestno občino.
               To je prvi del. Vlada ni upoštevala novih dejstev v skladu z veljavnim poslovnikom o
               delu vlade. Kadar se pač sama vsebina zakona ali rešitev spremeni in ko pride vlada z
               nekim amandmajem, pa je potrebno, da najverjetneje dobi mandat vlade. Konzultiral sem
               z vsemi tremi ministri Slovenske ljudske stranke, ki pričakujejo korespondečno sejo
               vlade, ampak seveda, da vlada pri tem upošteva že sprejete odločitve, to je bistveno.
               Torej, to ni sestavni del, ampak postopkovno ugotavljam, da je vlada vložila napačen
               uskladitveni amandma in da gre za mnenje gospoda ministra, ne pa vlade. Hvala
               lepa.</p>
            </sp>
            <sp xml:id="SDZ3-Redna-13-2002-02-22.sp67">

               <speaker>PREDSEDNIK BORUT PAHOR:</speaker>

               <p>Vi ste rekli, da imate postopkovni proceduralni predlog. Kakšne vrste predlog je bil
               to?</p>
            </sp>
            <sp xml:id="SDZ3-Redna-13-2002-02-22.sp68">

               <speaker>JANEZ PODOBNIK:</speaker>

               <p>Da ugotovite, da je amandma napačno vložen.</p>
            </sp>
            <sp xml:id="SDZ3-Redna-13-2002-02-22.sp69">

               <speaker>PREDSEDNIK BORUT PAHOR:</speaker>

               <p>Torej, proceduralno ugotavljam, da je pravilno vložen. Jaz nimam pravice, da
               ugotavljam, ali je vlada dejansko tako sklenila, kot predlaga z uskladitvenimi
               amandmaji, to nam bo tukaj potrdil s svojo avtoriteto minister Bohinc, to vprašanje
               mu lahko tudi zastavimo, če bo želel nanj odgovoriti. Tukaj sem videl še nekaj rok,
               verjetno za proceduralne predloge, najprej dr. Bajuk, potem kolega Vizjak.</p>
            </sp>
            <sp xml:id="SDZ3-Redna-13-2002-02-22.sp70">

               <speaker>DR. ANDREJ BAJUK:</speaker>

               <p>Hvala lepa, gospod predsednik. Sicer moram izjaviti, da razumem kolega Podobnika, nič
               se pa ne čudim temu, kar smo danes dobili na mizo, ker to ni po naši oceni
               uskladitveni amandma, marveč očitna kršitev odločitev, ki jih je že ta državni zbor
               sprejel. Na podlagi poslovnika, v imenu poslanske skupine Nove Slovenije bi rad
               oznanil, da mi ne bomo sodelovali in da bomo zapustili dvorano. Pravica, ki nam jo da
               poslovnik.</p>
            </sp>
            <sp xml:id="SDZ3-Redna-13-2002-02-22.sp71">

               <speaker>PREDSEDNIK BORUT PAHOR:</speaker>

               <p>Hvala lepa.</p>
            </sp>
            <sp xml:id="SDZ3-Redna-13-2002-02-22.sp72">

               <speaker>DR. ANDREJ BAJUK:</speaker>

               <p>Obstrukcija se temu reče, da. Hvala.</p>
            </sp>
            <sp xml:id="SDZ3-Redna-13-2002-02-22.sp73">

               <speaker>PREDSEDNIK BORUT PAHOR:</speaker>

               <p>To možnost, ki jo daje poslovnik, jemljemo na znanje in jo spoštujemo. Kolega mag.
               Vizjak.</p>
            </sp>
            <sp xml:id="SDZ3-Redna-13-2002-02-22.sp74">

               <speaker>MAG. ANDREJ VIZJAK:</speaker>

               <p>Poglejte. Tudi sam želim opozoriti na podobno, kot sta moja predhodnika opozorila.
               Prvič, ta državni zbor je v primeru sedanje občine Brežice in tudi predloga občine
               Brežice za ustanovitev občine Bizeljsko in Dobova, odločal in je odločil, da je vlada
               - oziroma odločil v nasprotju z mnenjem vlade.Nakar sedaj dobivamo na mizo vladni
               uskladitveni amandma, ki ne upošteva tega dejstva, kajti temelji na odločitvah, ki so
               stare, in izvira ta odločitev vlade pred tem dejstvom; pred tem dejstvom, da je
               državni zbor odločil drugače. Mislim, da bi bilo korektno, gospod minister, da bi
               dobili mnenje vlade in uskladitveni amandma vlade,...</p>
            </sp>
            <sp xml:id="SDZ3-Redna-13-2002-02-22.sp75">

               <speaker>PREDSEDNIK BORUT PAHOR:</speaker>

               <p>Mir v dvorani.</p>
            </sp>
            <sp xml:id="SDZ3-Redna-13-2002-02-22.sp76">

               <speaker>MAG. ANDREJ VIZJAK:</speaker>

               <p>...upoštevajoč tudi odločitve državnega zbora o tem vprašanju. Vi ste tu šli, če prav
               razumem tudi kolega Podobnika, mimo tega in oprli uskladitveni amandma na odločitev
               vlade, ki izvira pred tem, in me zanima, ali je to vaša osebna presoja, da ne
               potrebujete seje vlade in, seveda, tudi odločitve vlade, in na podlagi katere določbe
               lahko sami sklenete, da v takem primeru novih dejstev, novih okoliščin, ne
               potrebujete odločitve vlade. Hvala.</p>
            </sp>
            <sp xml:id="SDZ3-Redna-13-2002-02-22.sp77">

               <speaker>PREDSEDNIK BORUT PAHOR:</speaker>

               <p>Trenutek! Torej, naj povzamem. Kolegi iz poslanske skupine Nove Slovenije so zaradi
               vsebine amandmaja zapustili generalno odločanje o predlogu. Kolega Vizjak je postavil
               nekaj vprašanj, prav tako kolega Podobnik. Minister, želite odgovoriti nanje? Niste
               dolžni, lahko pa. Prosim.</p>
            </sp>
            <sp xml:id="SDZ3-Redna-13-2002-02-22.sp78">

               <speaker>DR. RADO BOHINC:</speaker>

               <p>Spoštovane gospe in gospodje! Dovolite mi, da pojasnim ravnanje vlade v tej
               zvezi.</p>
            </sp>
            <sp xml:id="SDZ3-Redna-13-2002-02-22.sp79">

               <speaker>PREDSEDNIK BORUT PAHOR:</speaker>

               <p>Mir v dvorani!</p>
            </sp>
            <sp xml:id="SDZ3-Redna-13-2002-02-22.sp80">

               <speaker>DR. RADO BOHINC:</speaker>

               <p>Prav nova okoliščina, da je državni zbor sprejel odlok po tistem, ko je že sprejel
               nekatere odločitve, odlok, ki je v teh delih v nasprotju s poprej sprejetimi
               odločitvami, je ta nova okoliščina narekovala nujo po uskladitvenem amandmaju. Zaradi
               tega smo se odločili, da predlagamo tiste spremembe sklepa, ki bodo pomenile oziroma
               povzročile uskladitev kasneje sprejetih odločitev v odloku z poprej sprejetimi
               odločitvami v sklepu. Pri tem izhajamo iz tega, da gre za eno odločitev, tako kot je
               razložil sekretariat državnega zbora za zakonodajo in pravne zadeve, in da ta
               odločitev mora biti konsistentna. Vlada glede na njen poslovnik - ni potrebno, da se
               v takšnih primerih sestane, ko ostaja na enakem stališču, na enakem mnenju,kot ga je
               oblikovala poprej. In glede občine Dobova oziroma Bizeljskega in glede mestnih občin
               Radovljica in Jesenice vlada predlaga v uskladitvenem amandmaju popolnoma enako
               mnenje, kot ga je predlagala prej, tako da ni razlogov, da se o tem ponovno
               posvetujemo in sklicujemo vlado.</p>
            </sp>
            <sp xml:id="SDZ3-Redna-13-2002-02-22.sp81">

               <speaker>PREDSEDNIK BORUT PAHOR:</speaker>

               <p>Mag. Vizjak.</p>
            </sp>
            <sp xml:id="SDZ3-Redna-13-2002-02-22.sp82">

               <speaker>MAG. ANDREJ VIZJAK:</speaker>

               <p>Seveda sem nasprotnega mnenja. Poglejte, minister, jaz sem vas zelo pozorno poslušal
               in sem iz vaše razprave slišal množino "smo se odločili". Kdo je to "smo se
               odločili"? To bi želel vedeti.</p>
               <p>Drugič pa: "smo se odločili, da sklep uskladimo z odlokom". Zakaj se niste odločili
               oziroma kdo je bil arbiter? Ali se vlada odločala? Zakaj ni odlok uskladila s sklepom
               in predlagala, seveda, drugače? Mislim, da je to vsebinska odločitev, ki jo
               narekujejo nove okoliščine na podlagi sprejetih odločitev v državnem zboru. Mislim,
               da ni tako enostaven zaključek, poudarjam, ministra, ki vztraja, da je pač potrebno
               zgolj to in ne vladna odločitev.</p>
            </sp>
            <sp xml:id="SDZ3-Redna-13-2002-02-22.sp83">

               <speaker>PREDSEDNIK BORUT PAHOR:</speaker>

               <p>Torej splošne razprave o uskladitvenem amandmaju ni. Razumel sem, da ste dvignili
               roko za proceduralno vendar bi dvomil, da je to vprašanje take narave.</p>
               <p>Še zadnjič rečem, če želi minister odgovoriti, mu dam besedo, sicer pa bomo prešli na
               odločanje in bo mogoča obrazložitev glasu. Minister, želite besedo?</p>
            </sp>
            <sp xml:id="SDZ3-Redna-13-2002-02-22.sp84">

               <speaker>DR. RADO BOHINC:</speaker>

               <p>Samo to bi rad pojasnil, da vlada nima možnosti sprejemati amandmajev oziroma
               kakorkoli spreminjati odloka, ki ga je sprejel državni zbor, kar pomeni, da ne more
               usklajevati odloka s sklepom. Vlada ima možnost predlagati svoje mnenje k sklepu;
               tako kot je oblikovala k prvotnemu sklepu, sedaj oblikuje mnenje oziroma uskladitveni
               amandma, zaradi tega, ker je z odlokom bila sprejeta drugačna odločitev.</p>
            </sp>
            <sp xml:id="SDZ3-Redna-13-2002-02-22.sp85">

               <speaker>PREDSEDNIK BORUT PAHOR:</speaker>

               <p>Tako. Prešli bomo na odločanje o amandmajih. Proceduralno, kolega Podobnik? Ne?
               Želite, prosim, proceduralno.</p>
            </sp>
            <sp xml:id="SDZ3-Redna-13-2002-02-22.sp86">

               <speaker>JANEZ PODOBNIK:</speaker>

               <p>Gospod predsednik, ali je možno, da se o amandmajih poda mnenje v imenu poslanske
               skupine?</p>
            </sp>
            <sp xml:id="SDZ3-Redna-13-2002-02-22.sp87">

               <speaker>PREDSEDNIK BORUT PAHOR:</speaker>

               <p>Prosim?</p>
            </sp>
            <sp xml:id="SDZ3-Redna-13-2002-02-22.sp88">

               <speaker>JANEZ PODOBNIK:</speaker>

               <p>V imenu skupine lahko nastopim?</p>
            </sp>
            <sp xml:id="SDZ3-Redna-13-2002-02-22.sp89">

               <speaker>PREDSEDNIK BORUT PAHOR:</speaker>

               <p>Ne. Pri obrazložitvi glasu lahko.</p>
            </sp>
            <sp xml:id="SDZ3-Redna-13-2002-02-22.sp90">

               <speaker>JANEZ PODOBNIK:</speaker>

               <p>Potem bi vas rad zaprosil, da bi se pred prvim odločanjem lahko v poslanski skupini
               samo na kratko posvetovali, samo nekaj minut.</p>
            </sp>
            <sp xml:id="SDZ3-Redna-13-2002-02-22.sp91">

               <speaker>PREDSEDNIK BORUT PAHOR:</speaker>

               <p>Prosim, da se... Prosim, želite? Kolega Podobnik, imate besedo, nihče vam je ni vzel.
               Jaz vam je nisem vzel. Imate besedo in vas prosim, da nadaljujete in končate svojo
               misel. Kolega Podobnik. Kolega Podobnik, prosim vas, da zaključite misel. Prosim,
               prosim.</p>
            </sp>
            <sp xml:id="SDZ3-Redna-13-2002-02-22.sp92">

               <speaker>JANEZ PODOBNIK:</speaker>

               <p>Gospod predsednik, v imenu poslanske skupine sem izrazil pričakovanje, da bi se lahko
               pred odločanjem posvetovali. Zdaj so nekateri alergični na te moje nastope in jaz na
               njihovo alergijo ne morem vplivati.</p>
            </sp>
            <sp xml:id="SDZ3-Redna-13-2002-02-22.sp93">

               <speaker>PREDSEDNIK BORUT PAHOR:</speaker>

               <p>Mislim, da tudi zdaj ni nobenih razlogov, da bi kdorkoli - da bi se kdo izmed nas
               slabo počutil v tej hiši, ker smo enakovredni. Tudi vi ne, kolega Podobnik, in vsi
               ostali. To velja za vse enako. Želeli ste odmor. Koliko časa, kolega Podobnik?
               Petnajst minut?</p>
               <p>Petnajst minut odmora je sprejemljivo za ostale kolegice in kolege, glede na to, da
               je ura 14.28, da počakamo? Ni ugovora. Prosim, ura je 14.28. Na glasovanje moram
               dati, ali bo državni zbor nadaljeval z delom. Prosim, da ostanete v klopeh. Ker je
               bil ugovor na moje vprašanje, bom dal na glasovanje, tako kot je potrebno, da državni
               zbor nadaljuje z delom po odmoru, ki ga je zahtevala poslanska skupina SLS. Prosim,
               če se usedete. Prosim, da zasedete svoja mesta.</p>
               <p>Na glasovanje bom dal predlog, da se po odrejenem odmoru za poslansko skupino SLS,
               ta bo trajal petnajst minut, državni zbor ponovno sestane in nadaljuje z odločanjem
               pri prekinjeni 1.a točki dnevnega reda.</p>
               <p>Glasujemo o tem predlogu. Čez petnajst minut bom ponovno ugotavljal navzočnost v
               dvorani.</p>
               <p>Odrejam odmor petnajst minut. Če tudi takrat ne bomo sklepčni, bomo prekinili.</p>
               <p>(Seja je bila prekinjena ob 14.31 uri in se je nadaljevala ob 14.47 uri.)</p>
            </sp>
            <sp xml:id="SDZ3-Redna-13-2002-02-22.sp94">

               <speaker>PREDSEDNIK BORUT PAHOR:</speaker>

               <p>14.45. Ugotavljali bomo navzočnost v dvorani. Vabim kolegice in kolege. Prosim?
               14.45. Vabim vse v dvorano, 15 minut za posvet poslanske skupine SLS je mimo. Prosim?
               Saj sem odredil petnajst minut za odmor. Dobro, ugotavljal bom navzočnost v dvorani
               in potem, če bo državni zbor sklepčen, povabil kolega Podobnika, da nam pove, kakšna
               so stališča poslanske skupine SLS. Vabim vse v dvorano, razen seveda kolegov iz
               poslanske skupine Nove Slovenije, ki so najavili obstrukcijo, v skladu s poslovnikom.
               Ta napoved tudi sedaj velja in jo spoštujemo. Ugotavljam navzočnost v dvorani,
               pritisnite, prosim, tipko "kvorum". Ugotavljam navzočnost v dvorani. Še enkrat bom
               ugotavljal navzočnost, če je prišlo morda samo do nepozornosti.</p>
               <p>Še enkrat ugotavljam navzočnost v dvorani. Prosim, da pritisnete tipko "kvorum".
               Ugotavljam navzočnost v dvorani. Poglejte, ker državni zbor ni sprejel odločitve o
               tem, da bo delal po 14.00 uri, ura je pa sedaj krepko čez, je že skoraj 15.00, moram
               ugotoviti, da bo za danes z delom zaključil in nadaljeval v torek ob 14.00 uri. <title>
                  (SEJA JE BILA PREKINJENA 22. FEBRUARJA 2002 OB 14.49 URI.) </title>
               </p>
            </sp>
         </div>
      </body>
   </text>
</TEI>

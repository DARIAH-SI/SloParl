<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ3-Redna-08-2001-10-04">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|F866FDA5F2610027C1256AE0003270B5</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=sz&amp;uid=F866FDA5F2610027C1256AE0003270B5</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ3-Redna-08-2001-10-04.DZ" n="08">
               <name>Redna</name>
               <date when="2001-10-04"/>
            </setting>
         </settingDesc>
         <particDesc>
            <listOrg>
               <org xml:id="SDZ3-Redna-08-2001-10-04.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">nadaljevanje 8. seje</stage>
            <stage type="date">(4. oktober 2001)</stage>
            <stage type="chairman">Sejo je vodil Borut Pahor, predsednik.</stage>
            <stage type="time">Seja se je pričela ob 10.05 uri. </stage>


            <sp xml:id="SDZ3-Redna-08-2001-10-04.sp1">

               <speaker>PREDSEDNIK BORUT PAHOR:</speaker>

               <p>Prosim poslanke in poslance, da zasedejo svoja mesta v veliki dvorani državnega
               zbora. Nadaljevali bomo s prekinjeno 8. redno sejo, in sicer z 28. točko dnevnega
               reda, to je s tretjo obravnavo predloga poslovnika državnega zbora Republike
               Slovenije. Prosim za mir v dvorani! Ugotavljali bomo navzočnost. Ugotavljam
               navzočnost v dvorani! Ugotavljamo navzočnost v dvorani! Prosim, če pritisnete tipko
               kvorum. V dvorani je navzočih 51 poslank in poslancev. Državni zbor Republike
               Slovenije je sklepčen in lahko odloča. V skladu s sinočnjim dogovorom bomo danes
               nadaljevali s prekinjeno <title>28. TOČKO DNEVNEGA REDA</title>,
                  z obravnavo uskladitvenih amandmajev. Obveščajo me, da amandmaji niso vloženi
               oziroma niso na klopeh poslank in poslancev, da bi lahko o njih odločali. To pomeni,
               da moramo to točko prekiniti. Ali je pač kakšen drugačen predlog? Kolega
               Anderlič.</p>
            </sp>
            <sp xml:id="SDZ3-Redna-08-2001-10-04.sp2">

               <speaker>ANTON ANDERLIČ:</speaker>

               <p>Jaz predlagam, da prekinemo sejo državnega zbora za uro in pol in da poslanske
               skupine pogledajo mnenje sekretariata. Prej kot v roku ene ure bo uskladitveni
               amandma pripravljen na osnovi mnenja sekretariata in ga bomo dostavili tudi
               poslanskim skupinam. Ker vem, da je bila izvršena močna mobilizacija tako na naši
               strani kot na strani tistih, ki poslovniku ugovarjajo, je prav, da se temu aktu
               posvetimo. To je naš skupni akt in ne bo škode, če ta odmor sedaj naredimo in da se
               dokončno potem tudi odloči, torej da se o poslovniku čimprej glasuje. Hvala lepa.</p>
            </sp>
            <sp xml:id="SDZ3-Redna-08-2001-10-04.sp3">

               <speaker>PREDSEDNIK BORUT PAHOR:</speaker>

               <p>Predlog proceduralnega sklepa je, da bi zavoljo usklajevanj med poslanskimi
               skupinami s seznanitvijo s predlogom usklajevalnih amandmajev za uro in pol prekinili
               zasedanje. Mislim, da gre za nek finalni korak v dolgomesečni obravnavi tega
               predloga. Prosim poslanke in poslance, da se opredelijo do tega proceduralnega
               predloga, da bi nadaljevali sejo ob 11.30 uri. Ta predlog proceduralne narave dajem
               na glasovanje. <stage>(Glas iz ozadja.)</stage> Prosim? Pri proceduralnih sklepih ni stališča
               poslanske skupine. Prekinjam glasovanje, ker sem bil medtem zmoten iz dvorane in bom
               še enkrat predlagal, da se opredelimo do proceduralnega sklepa, do katerega ni možno
               dajati stališč poslanskih skupin. Ta predlog proceduralne narave, da ob 11.30
               nadaljujemo, dajem na glasovanje. Navzočih je 62 poslank in poslancev. 43 jih je
               predlog podprlo, 16 jih je bilo proti.</p>
               <p><stage>(Za je glasovalo 43.)</stage> <stage>(Proti 16.)</stage></p>
               <p>Ugotavljam, da je predlog proceduralne narave sprejet.</p>
               <p>Državni zbor bo nadaljeval delo ob 11.30 s prekinjeno 28. točko dnevnega reda. Hvala
               lepa.</p>
               <stage type="time">(Seja je bila prekinjena ob 10.10 uri in se je nadaljevala ob 11.34 uri.)</stage>
            </sp>
            <sp xml:id="SDZ3-Redna-08-2001-10-04.sp4">

               <speaker>PREDSEDNIK BORUT PAHOR:</speaker>

               <p>Nadaljevali bomo s prekinjeno 28. točko dnevnega reda. Nadaljevali bomo sejo.
               Prosim, če zasedete svoja mesta. Prosim, da ugotovimo navzočnost v dvorani! Navzočih
               je 49 poslank in poslancev. Državni zbor Republike Slovenije je sklepčen in lahko
               nadaljuje z odločanjem.</p>
               <p>Smo pri 28. točki dnevnega reda, to je pri tretji obravnavi predloga poslovnika
               Državnega zbora Republike Slovenije. Do tega hipa nismo dobili vloženih
               dopolnjevalnih amandmajev. Predlagam, da bi državni zbor še pred koncem dopoldanskega
               dela zasedanja, ko bi te amandmaje dobili tudi poslanke in poslanci na klop, recimo,
               odločil ob 12.45 ure. Sedaj pa bi nadaljevali z naslednjo točko dnevnega reda, to
               je... <stage>(Glasovi iz ozadja.)</stage> Samo hipec! Počasi. Gospe in gospodje! Gospe in gospodje!
               Smem zmotiti? Prosim, če mi dovolite, da vodim sejo Amandmaji niso vloženi v
               proceduro in o njih zdaj ta hip državni zbor ne more... Ali lahko prosim... Mislim,
               da z neko mero strpnosti lahko opravimo tudi s tem izzivom. Moj predlog je torej, da
               bi nadaljevali, ko bodo amandmaji vloženi in se bo državni zbor lahko o tem odločal,
               zdaj pa bi prešli na naslednjo točko dnevnega reda. Imate proceduralni predlog?
               Kolega Barovič, prosim.</p>
            </sp>
            <sp xml:id="SDZ3-Redna-08-2001-10-04.sp5">

               <speaker>BOGDAN BAROVIČ:</speaker>

               <p>Hvala lepa, gospod predsednik. Za proceduralni predlog, ki ga bom dal, bom najprej
               prebral delček magnetograma z včerajšnje seje: <q>"Podpredsednica Irma Pavlinič Krebs:
               Hvala lepa. Ker je poslovnik medsebojno neusklajen, prekinjam to točko dnevnega reda
               za pripravo uskladitvenih amandmajev in prehajamo na... in poročilo sekretariata. Ko
               se bo pripravil uskladitveni amandma in poročilo sekretariata glede usklajenosti in
               neusklajenosti... Gospod Anderlič, izvolite. Gospod Anderlič, kar se predlagateljev
               tiče, rabimo 45 minut."</q></p>
               <p>Drugič. Včeraj se je začelo zasedanje Kozaka, ki predstavlja neformalno drugi dom
               evropskega parlamenta, kjer se združujejo interesi nacionalnih parlamentov članic
               Evropske unije in kandidatk. V tem državnem zboru dajemo vedno prednost evropski
               zakonodaji, polno besed nas je Evropske unije. Nikdar predstavnik Slovenije na Kozaku
               do danes ni manjkal. Predsednik komisije za evropske zadeve, gospod Alojz Peterle, in
               podpredsednik, manjkamo - manjkamo zaradi tega, ker včeraj proceduralni predlog, ker
               smo vedeli, da ne bo vse pripravljeno, ni bil sprejet v tem zboru, ker smo verjeli -
               oprostite, resnica je to! - laži, da bo pripravljeno vse v 45 minutah. Ta trenutek je
               mimo 21 ur! Če je tako pomembna Evropska unija za državo Slovenijo, pa ni tako
               nepomembno, da dva predstavnika, katerakoli že sta, te države, tega parlamenta nista
               navzoča na zasedanju Kozaka, zaradi te zadeve.</p>
               <p>Proceduralni predlog, ki ga bom oblikoval, pa je, da damo samo še 30 minut odmora in
               zahtevamo po včerajšnjem sklepu tega državnega zbora nadaljevanje 28. točke,
               poslovnika. Kajti zamislite si, če ne bi bil to poslovnik, da bi bil to nek zakon, od
               katerega bi bili odvisni vsi v Sloveniji, kako bi odreagirali Slovenci, če bi mi
               spreminjali in prestavljali z ure na uro neke sklepe! Poslovnik je popolnoma tako
               pomemben kot vse ostalo.</p>
               <p>Proceduralni predlog je, da čez 30 minut odmora nadaljujemo po sklepu tega državnega
               zbora to točko dnevnega reda.</p>
            </sp>
            <sp xml:id="SDZ3-Redna-08-2001-10-04.sp6">

               <speaker>PREDSEDNIK BORUT PAHOR:</speaker>

               <p>Proceduralni predlog ste, kolegice in kolegi, slišali. Dal ga bom na glasovanje.</p>
               <p>Vendar bi še enkrat pred glasovanjem rad rekel, ne samo pri tej, še pri kakšnih
               drugih temah bodo stvari, o katerih bomo imeli različna stališča. Mislim, da jih je
               mogoče do neke mere uskladiti samo, če velja tu neka strpnost. Predlagam, da je to
               neko pravilo, ki se ga držimo, čeprav ni zapisano v poslovniku.</p>
               <p>Proceduralni predlog kolega Baroviča pa dajem na glasovanje. Glasujemo. 71 nas je
               navzočih, 59 je ta predlog podprlo, 9 jih je glasovalo proti.</p>
               <p><stage>(Za je glasovalo 59.)</stage> <stage>(Proti 9.)</stage></p>
               <p>Ugotavljam, da je predlog sprejet.</p>
               <p>Državni zbor bo sejo nadaljeval čez pol ure, to je ob 12.15 uri. Hvala lepa.</p>
               <stage type="time">(Seja je bila prekinjena ob 11.43 uri in se je nadaljevala ob 12.15 uri.)</stage>
            </sp>
            <sp xml:id="SDZ3-Redna-08-2001-10-04.sp7">

               <speaker>PREDSEDNIK BORUT PAHOR:</speaker>

               <p>Vabim kolegice in kolege, poslanke in poslance, da pridejo v veliko razpravno
               dvorano državnega zbora. Nadaljevali bomo s prekinjeno točko dnevnega reda, to je z
               28. točko dnevnega reda. Naj vas pred začetkom obvestim, da so uskladitveni amandmaji
               bili vloženi, da se razmnožujejo. Ne vem, ali so že na klopeh. Po najboljših močeh
               tehnične službe državnega zbora razmnožujejo vložene amandmaje Zdaj bomo seveda
               najprej ugotovili navzočnost v dvorani, potem se bomo zmenili za način nadaljevanja
               28. točke in končno tudi odločanja o tem. Prosim, da ugotovimo navzočnost v dvorani!
               V dvorani je navzočih 66 poslank in poslancev. Tako je državni zbor sklepčen in lahko
               odloča. Kot rečeno, tehnične službe se zelo trudijo, da bi poslanke in poslanci
               čimprej dobili predse uskladitvene amandmaje k predlogu poslovnika državnega zbora
               Republike Slovenije, ki je zdaj v tretji obravnavi. Verjamem, da si želijo poslanke
               in poslanci vzeti potreben čas za to, da uskladitvene amandmaje pogledajo, zato bi
               bilo zdaj dobro, da se pogovorimo o tem, kdaj bi bilo mogoče o tem končno odločati.
               Sprašujem, ali bi kdo nasprotoval temu, da odločamo o tej točki takoj po kosilu?Se
               pravi, da je do takrat čas, da se pogledajo uskladitvene amandmaje. Ali pa, da zdaj
               damo še dodatno pavzo? Za minuto bodo uskladitveni amandmaji na klopeh. Jaz prosim za
               malo strpnosti. Po najboljših močeh tehnične službe delajo za to, da bi amandmaje
               dobili na klop. Imamo dve možnosti. Ali se odločimo, da o tem odločimo ob 14.30 uri,
               ali pa damo zdaj pavzo. Jaz predlagam, da nadaljujemo z 29. točko in da ob 14.30
               danes državni zbor odloči. Tako bo dovolj časa, da se poslanke in poslanci seznanijo
               z gradivom in potem lahko tudi odločamo. Ali bi kdo ugovarjal takemu predlogu?
               <stage>(Ne.)</stage></p>
               <p>Potem predlagam, da ob 14.30 uri, takoj na začetku nadaljevanja popoldanskega dela,
               državni zbor odloči o uskladitvenih amandmajih.</p>
               <p>Tako predlagam, da preidemo na 23. točko dnevnega reda. Vabim predstavnike vlade, da
               se nam pridružijo. Prosim za potreben mir v dvorani.</p>
               <p>Prehajamo na <title>23. TOČKO DNEVNEGA REDA - TRETJA OBRAVNAVA PREDLOGA ZAKONA O
                  KNJIŽNIČARSTVU.</title>
               </p>
               <p>Predstavniki vlade so že z nami v veliki razpravni dvorani.</p>
               <p>Naj spomnim, da je predlog zakona v obravnavo zboru predložila vlada Republike
               Slovenije. Ali predstavnik vlade, državni sekretar, želi besedo? <stage>(Ne želi besede.)</stage></p>
               <p>Predlog zakona je obravnaval odbor za kulturo, šolstvo, mladino, znanost in šport.
               Želi predsednik besedo? Prosim, poročevalec, imate besedo. Vse ostale pa prosim za
               pozornost v dvorani.</p>
            </sp>
            <sp xml:id="SDZ3-Redna-08-2001-10-04.sp8">

               <speaker>VOJKO ČELIGOJ:</speaker>

               <p>Spoštovani! Matično telo je obravnavalo predlog zakona o knjižničarstvu v tretji
               obravnavi na svoji 7. redni seji in tej problematiki namenilo kar nekaj ur.</p>
               <p>Pretehtali smo vložene amandmaje in jih v prilogi posredujemo državnemu zboru.
               Dodali pa smo tudi nekaj svojih amandmajev.</p>
               <p>Težave so nastopile v poglavjih 5 in 6, ki govorita o nadzoru nad splošnimi
               knjižnicami, in sicer v členih, ki opredeljujejo inšpekcijski oziroma strokovni
               nadzor. Nedorečen ostaja tudi strokovni nadzor in opustitev imenovanja ustreznega
               organa, ki bo ta nadzor opravljal. Ta problem ni bil rešen niti v prvi niti v drugi
               obravnavi. Ker pa niti v drugi obravnavi niso bili amandmajsko dopolnjeni ustrezni
               členi, to je od 61 od 63, bo treba celovito rešiti ta problem.</p>
               <p>Zato kljub temu, če bo državni zbor podprl vse predlagane amandmaje, ki jih odbor
               predlaga ali podpira, bo treba pred dokončnim sprejemom zakona zakon o knjižničarstvu
               uskladiti z uskladitvenimi amandmaji, na kar nas opozarja tudi sekretariat za
               zakonodajo in pravne zadeve.</p>
               <p>Naj sklenem. Odbor za kulturo, šolstvo, mladino, znanost in šport predlaga državnemu
               zboru, da sprejme predlog zakona o knjižničarstvu v tretji obravnavi, skupaj s
               predloženimi amandmaji, ki jih odbor podpira. Hvala lepa.</p>
            </sp>
            <sp xml:id="SDZ3-Redna-08-2001-10-04.sp9">

               <speaker>PREDSEDNIK BORUT PAHOR:</speaker>

               <p>Hvala lepa. Želi besedo predstavnik sekretariata? <stage>(Ne želi.)</stage></p>
               <p>Besedo dajem predstavnikom poslanskih skupin, če tako želijo. Prosim, imate besedo v
               imenu poslanske skupine Socialdemokratske stranke Slovenije. Želi še katera poslanska
               skupina potem besedo? Da, v imenu Demokratične stranke upokojencev. Prosim? Imate
               besedo, gospod Tanko.</p>
            </sp>
            <sp xml:id="SDZ3-Redna-08-2001-10-04.sp10">

               <speaker>JOŽE TANKO:</speaker>

               <p>Hvala lepa za besedo. Vse prav lepo pozdravljam! Z zaključkom obravnave in
               sprejetjem tega predloga zakona naj bi bili bistveno spremenjeni, lahko rečemo tudi
               izboljšani pogoji za delo večine knjižnic, s čimer bi prav gotovo bili doseženi v
               veliki meri cilji zakona. Vendar pa bi rad opozoril na nekatere rešitve, za katere
               menim, da bodo predstavljale tako težave pri izpolnjevanju poslanstva knjižnic v
               samih zavodih, še bolj pa v občinah pri uresničevanju ustanoviteljskih dolžnosti.
               Državni zbor je že ob prvi obravnavi predloga zakona podprl vse dopolnjevalnepredloge
               naše poslanske skupine in s tem naložil predlagatelju utemeljitev in ovrednotenje
               nekaterih ključnih rešitev. Vendar slednji do danes ni predložil nobenih podatkov,
               analiz in projekcij, razen pregleda doseganja normativov in pa pregleda realiziranih
               vlaganj občin. Žal pa so ravno manjkajoči podatki ključni za izdelavo projekcij
               finančnih in drugih obveznosti posameznih zavodov in pa predvsem njihovih
               ustanoviteljev. Že bežen pogled na posredovane podatke pokaže, da več kot 60%
               splošnih knjižnic neizpolnjuje sedanjih standardov in da bodo potrebna izjemno velika
               sredstva za dosego kadrovskih, prostorskih, knjižnih in drugih normativov. Zakon te
               normative z metodo triletnih povprečij še povečuje. Večina občin ne bo sposobna
               slediti zahtevam zakona, še zlasti ne občine, pri katerih predstavlja finančna
               izravnava pomemben proračunski prihodek. Te občine imajo praviloma tudi na drugih
               področjih velike razvojne probleme in težave, morda še celo večje in usodnejše, kot
               pri knjižnicah. V teh občinah so za prebivalce pogostokrat pomembnejše investicije v
               cesto, vodovodno omrežje ali v druge projekte, kot pa v lepo, prostorno knjižnico ali
               zadostno število strokovnih delavcev. Na drugi obravnavi v maju tega leta so bile
               izglasovane rešitve, ki prednostno nalagajo, pravzaprav prisiljujejo občine, da
               vlagajo v knjižnice neodvisno od ostalih izvirnih obveznosti in potreb občin. Ob tem
               pa predlagatelj ne razmišlja, da bi država za dosego enakomernega knjižničnega
               standarda zagotovila še dodatna sredstva, saj so očitno razlike med posameznimi
               predeli zelo velike. Mislim, da bi bilo smiselno zahtevati od občin le toliko,
               kolikor zmorejo. Določila tega zakona bodo od nekaterih občin zahtevala več, kot
               zmorejo in kot bodo lahko zagotavljale, kar bo zagotovo porušilo izvajanje vsebin in
               področij dela, ki izhajajo iz zakona o lokalni samoupravi in zakona o financiranju
               občin. Menim, da je zelo sporno sprejemati zakon, ki nima ustrezno obdelanih
               finančnih posledic. Posebno poglavje pa predstavlja imenovanje direktorja knjižnice.
               Obstoječa zakonodaja predvideva dve možnosti: zakon o zavodih v 32. členu določa, da
               direktorja imenuje in razrešuje ustanovitelj, če ni z zakonom ali aktom ustanovitelja
               to pooblaščen svet; zakon o uresničevanju javnega interesa na področju kulturepa v
               41. členu določa, da direktorja imenuje ustanovitelj na podlagi javnega razpisa in po
               predhodnem mnenju sveta zavoda. Oba zakona dajeta torej pomembno oziroma ključno
               vlogo ustanovitelju.</p>
               <p>Knjižnica pa je po tem zakonu, ki ga obravnavamo in ki ga bomo verjetno sprejeli,
               zavod, ki opravlja javni interes in mu je že v 1. členu določena vloga javne službe.
               Predlog zakona o knjižnicah pa ustanovitelja, ki zagotavlja vsa sredstva za delovanje
               knjižnic, popolnoma izloči in prenaša naloge in nalogo imenovanja direktorja na svet
               splošne knjižnice. Ponovno se uvaja samoupravljanje oziroma neka oblika
               <q>"insiderstva"</q>, saj bo ponekod kar ena tretjina zaposlenih, glede na številčnost
               zavoda, izbirala direktorja. To bo omogočilo tudi trajne mandate direktorjev in s tem
               popolno privatizacijo javnega interesa, upravljanja zavoda, zaposlovanja in drugih
               funkcij, neodvisno od sprejetih odločitev občinskih svetov in razpoložljivih
               virov.</p>
               <p>Poleg tega je zanimivo, da je imenovanje direktorja knjižnice edina s tem zakonom
               predpisana naloga sveta zavoda. Drugih nima, saj so vse naložene izključno
               ustanovitelju in izrecno občinam. Naša poslanska skupina je pripravila amandma, v
               katerem predlagamo, da direktorja imenujejo ustanovitelji, saj menimo oziroma je tudi
               nedopustno, da pa z velikim pompom izvedenih reformah lokalne samouprave razglasimo
               občine za opravilno nesposobne.</p>
               <p>Ta zakon sodi tudi med tiste v tem mandatu sprejete zakone, ki grobo posegajo v
               pristojnosti občin, predvsem pravice razporejanja finančnih sredstev in prevzemanja
               odgovornosti za delo lokalnih institucij. Tudi ta nalaga občinam samo obveznosti, ne
               da bi pri tem zagotovil možnost odločanja in ustrezne finančne vire.</p>
               <p>Upam, da bo državni zbor ob obravnavi in sprejemanju finančnega načrta za naslednja
               proračunska obdobja in ob obravnavi napovedanih sprememb s področja lokalne
               samouprave znal pravilno ovrednotiti bremena, ki so že in še bodo naložena na ramena
               občin. Če bi občine razpolagale s primernimi sredstvi, bi bila odveč marsikatera
               diskusija, predvsempa ne bi bila potrebna tako nasilna zakonodaja. Pa še nekaj je
               jasno. Novega NUK-a ne bo še kar nekaj časa, saj se je stroka, tudi državnozborska,
               zanj premalo zavzela. Vsi so se izognili konkretnim predlogom, čeprav je povsem
               jasno, da marsikaterega pogoja NUK ne izpolnjuje. Vladi niso naložene nobene
               obveznosti, nobena merila, nikakršni roki. Skratka vse je prepuščeno času in
               interpretaciji. V poslanski skupini socialdemokratske stranke ocenjujemo, da zakon ni
               usklajen z veljavno zakonodajo s področja lokalne samouprave, niti kulture in bo
               prinesel lokalnemu področju precej težav. Zato ga verjetno ne bomo podprli. Hvala
               lepa.</p>
            </sp>
            <sp xml:id="SDZ3-Redna-08-2001-10-04.sp11">

               <speaker>PREDSEDNIK BORUT PAHOR:</speaker>

               <p>Hvala lepa, kolega Tanko. V imenu poslanske skupine DeSUS, kolega Čeligoj. Prosim,
               imate besedo. Želi potem še katera od poslanskih skupin predstaviti stališče? <stage>(Želi.)</stage>
               Prosim.</p>
            </sp>
            <sp xml:id="SDZ3-Redna-08-2001-10-04.sp12">

               <speaker>VOJKO ČELIGOJ:</speaker>

               <p>Hvala za besedo. Poslanska skupina DeSUS je skrbno sledila obravnavi zakona o
               knjižničarstvu in meni, da so skozi posamezne člene dovolj dobro obdelana načela
               knjižnične dejavnosti, ki jih mora vsebovati knjižnična dejavnost kot odprta javna
               dejavnost v naši državi. Ugotavljamo, da pričujoči zakon zagotavlja tudi solidno
               organiziranost knjižnične dejavnosti. Tako v temeljnih oblikah kot v nadgradnji in
               povezovanjih. Zagotavlja tudi strokovnost v poslovanju, utrjevanju svojega poslanstva
               med vsemi strukturami državljanov. S poudarjenim načelom informacijskega
               opismenjevanja pa je zakon tudi uprt v prihodnost. Pred nami je čas informacijske
               družbe, interneta, računalniške tehnike, spletnih strani, ki bo tudi v knjižničarstvu
               prenesel nove izzive. In tu ne kaže zaostajati.</p>
               <p>Morda še misel ali dve. V poglavju o javnem financiranju knjižnic, kjer so našteti
               viri financiranja, bi dolgoročno kazalo razmišljati o selektivnem pristopu pri
               zaračunavanju plačil za storitve, tako imenovane izposojevalnine, ki bi upoštevale
               finančno najbolj občutljive kategorije prebivalstva, najbolj pa posebno željeno
               populacijo, kot je učeča se šolska mladina, učenci, dijaki, študentje, verjetno tudi
               upokojenska populacija.</p>
               <p>V poglavjih o nadzoru nad delom knjižnic ali v poglavjih, ki govorijo o izločanju
               knjižničnega gradiva, ki so ga knjižnice dolžne opraviti v skladu s posebnimi
               strokovnimi navodili, ki so verjetno v podzakonskih aktih, nimamo zagotovila, da se
               ne bodo dogajala nasilna dejanja nad knjigami. Morebiti tudi politično ali
               subjektivno pogojena.</p>
               <p>Sam imam številne negativne izkušnje, ko so se še pred nekaj leti neusmiljeno
               praznile šolske knjižne police in nebroj knjig je romalo na odpad. Vsi vemo, kako
               težko pride nova knjiga na knjižno polico in kako malo je treba, da z nje izgine s
               svojim poslanstvom vred. Če knjižnica ne zagotavlja varnosti sleherni knjigi na
               knjižni polici, je to slaba slika tako za ustanovo, za zakone, kot za družbo,v kateri
               knjižnica deluje. Novemu zakonu seveda želimo najboljšo popotnico, zato bo naša
               poslanska skupina podprla sklepe odbora za kulturo, šolstvo, mladino tudi v tistem
               delu, da je treba poglavje o inšpekcijskem oziroma strokovnem nadzoru dodatno
               vgraditi v ustrezna poglavja. Hvala lepa.</p>
            </sp>
            <sp xml:id="SDZ3-Redna-08-2001-10-04.sp13">

               <speaker>PREDSEDNIK BORUT PAHOR:</speaker>

               <p>Hvala lepa vam, kolega Čeligoj. Kolegica Črnugelj bo predstavila stališča poslanske
               skupine Združene liste socialnih demokratov, za njo pa kolegica Tisovic. Kolegica
               Majnik potem za kolegico Tisovic. Prosim, imate besedo, kolegica Črnugelj.</p>
            </sp>
            <sp xml:id="SDZ3-Redna-08-2001-10-04.sp14">

               <speaker>SILVA ČRNUGELJ:</speaker>

               <p>Hvala, gospod predsednik. Lepo pozdravljeni, kolegi in kolegice! Tudi poslanska
               skupina Združene liste socialdemokratov je zakonu o knjižničarstvu namenila kar nekaj
               časa in je o tem zakonu kar dosti diskutirala in razpravljala. Vse ugotovitve, ki jih
               je poslanska skupina Združene liste socialdemokratov v preteklih obravnavah, to se
               pravi v prvi obravnavi in drugi, nekako nakazala in jih skušala tudi artikulirati
               skozi obravnave v odboru za kulturo, šport in raziskovalno dejavnost, so nekako bile
               upoštevane v vseh omejitvah, ki so bile podane v razpravah. Zakon kot univerzalna
               norma seveda ne more idealno razrešiti situacije ene dejavnosti in stroke nasploh v
               državi, in tudi univerzalno.</p>
               <p>Mi pričakujemo, to se pravi poslanska skupina Združene liste pričakuje, da bo zakon
               skupaj s predlaganimi amandmaji vlade in predlaganimi amandmaji odbora za kulturo
               primerna obravnava in podlaga za razrešitev vseh ostalih podzakonskih aktov, ki bodo
               sprejetikot posledica sprejetja zakona o knjižničarstvu. Zlasti Združena lista
               socialdemokratov pričakuje, da bo ministrstvo za kulturo v kratkem sprejelo standarde
               in normative, da bo določil tudi ostale pogoje za delovanje knjižnic in pričetek
               dela, da bo na ennačin tudi uzakonil ostale podzakonske akte, ki so zelo pomembni za
               nadaljnji razvoj stroke, zlasti tisti del, ki se nanaša na informatizacijo dela in na
               javni del službe kot take. Zakon, žal, ni mogel opredeliti in dokončno razrešiti
               osnovne dileme financiranja knjižnic, ker je pač vezan na zakon o financiranju
               lokalnih skupnosti, ker kakor veste, je zakon o lokalnih skupnosti in financiranju
               lokalnih skupnosti tisti temeljni zakon, ki določa in odreja na en način utrip dela
               in financiranja knjižnic.</p>
               <p>Upamo, poslanska skupina Združene liste socialdemokratov upa, da bo vlada skupaj z
               državnim zborom zmogla toliko energije in volje, da bo ta zakon tudi pripravila v
               spremenjeni obliki, da bo omogočil nemoteno delo knjižnic in vseh ostalih javnih
               zavodov, ki so financirani iz občin oziroma lokalnih skupnosti.</p>
               <p>Zakon dovolj dobro opredeljuje javni interes in javno službo. Skozi razpravo in
               dosti pomembno soudeležbo članov odbora za kulturo je zakon na nek način prinesel
               tudi nove amandmaje na področju imenovanja direktorjev in je to velik korak. Upam, da
               bo državni zbor te amandmaje odbora potrdil in da bo temu zakonu na nek način tudi
               pomagal, da omogoči razmah dejavnosti, ki je zelo pomembna za kompletno slovensko
               kulturo in javnost na sploh. Hvala lepa.</p>
            </sp>
            <sp xml:id="SDZ3-Redna-08-2001-10-04.sp15">

               <speaker>PREDSEDNIK BORUT PAHOR:</speaker>

               <p>Hvala lepa. Kolegica Tisovic, v imenu poslanske skupine Nove Slovenije, potem pa
               kolegica Majnik, v imenu poslanske skupine LDS.</p>
            </sp>
            <sp xml:id="SDZ3-Redna-08-2001-10-04.sp16">

               <speaker>MARIJA ANA TISOVIC:</speaker>

               <p>Hvala lepa za besedo, gospod predsednik. Vsi prisotni, lepo pozdravljeni! Predlog
               zakona o knjižničarstvu je prišel zdaj v tretjo obravnavo brez utemeljenih dopolnil
               in predlogov. Zato moram, žal, ugotoviti, da bi takšen, kot je predložen, povzročil
               skoraj več novih problemov, kot bi jih razreševal. Stari zakon tudi ni brez
               pomanjkljivosti, med katerimi je največji očitek ta, da je zastarel. Kljub temu pa bi
               v delovanju slovenskega knjižničarstva lažje še nekaj časa shajali s starim zakonom
               kot pa s tem, ki je predložen v tretji obravnavi.</p>
               <p>Zato poslanci Nove Slovenije po vsej verjetnosti ne bomo mogli podpreti tega zakona.
               Med najtežjimi pomanjkljivostmi, ki jih v tretji obravnavi sploh ni možno več
               popraviti, so zlasti neurejena razmerja med knjižnicami oziroma njihovimi enotami in
               lokalnimi skupnostmi. V obliki, kot je predložen, bi zakon lahko bistveno obremenil
               sredstva lokalne skupnosti, ne da bi ta lokalna skupnost lahko vplivala na obseg teh
               obveznosti. Večje občine bodo praktično lahko kar same ustanovile enoto svoje
               knjižnice v manjši občini in nanjo prenesle obveznosti financiranja. Ob omejenih
               sredstvih zlasti manjših občin bi takšen nepričakovan izdatek lahko ogrozil njihovo
               poslovanje. Vsekakor bi moral biti v zakonu vključen postopek sporazumevanja med
               občinami, če že ne upoštevate utemeljenih dopolnil opozicije. Hvala lepa.</p>
            </sp>
            <sp xml:id="SDZ3-Redna-08-2001-10-04.sp17">

               <speaker>PREDSEDNIK BORUT PAHOR:</speaker>

               <p>Hvala lepa, kolegica Tisovic. Kolegica Majnik, v imenu poslanske skupine LDS. Želi
               potem še katera od poslanskih skupin besedo? <stage>(Ne želi.)</stage> Potem bomo prešli na nastope
               poslancev. Imate besedo, prosim, kolegica Majnik.</p>
            </sp>
            <sp xml:id="SDZ3-Redna-08-2001-10-04.sp18">

               <speaker>LIDIJA MAJNIK:</speaker>

               <p>Spoštovane kolegice in kolegi! Poslanska skupina LDS bo podprla zakon o
               knjižničarstvu v tretji obravnavi, skupaj s skoraj vsemi amandmaji, ki jih je podprl
               oziroma predlagal odbor za kulturo, šolstvo, mladino, znanost in šport.</p>
               <p>Na zakon, ki ima 75 členov, je bilo tudi za tretjo obravnavo vloženih veliko
               amandmajev, kar 45. Mogoče pa je to garancija za to, da bo zakon, ko bo sprejet,
               dober.</p>
               <p>S sprejemom zakona bomo rešili vrsto problemov in odprtih vprašanj, ki so pestila
               knjižnice v Sloveniji, še najbolj pa splošne knjižnice.</p>
               <p>Posebej izpostavljamo člen, ki govori o pravicah uporabnikov do brezplačnih osnovnih
               storitev; nadalje člene, ki določajo obveznosti in dolžnosti občin za zagotavljanje
               knjižnične dejavnosti za svoje občane. S tem specialnim zakonom zelo nedvoumno
               razčlenjujemo izvirno pristojnost občin, ki jo imajo po zakonu o lokalni samoupravi.
               Natančno pa določamo tudi dolžnosti in deleže občin pri sofinanciranju splošnih
               knjižnic. Vse doslej je namreč v preveč občinah po Sloveniji bila ta izvirna
               pristojnost le pravica, ne pa tudi dolžnost. S sprejemom zakona bodo knjižnice končno
               lahko dobile tudi svoje ustanovitvene akte, na katere nekatere čakajo že 10 let.
               Uvajamo tudi enoten način imenovanja in razrešitve direktoric in direktorjev
               knjižnic. Tudi to vprašanje se je doslej v Sloveniji različno reševalo. V zakonu
               postavljamo hrbtenico splošnih knjižnic z osrednjimi območnimi knjižnicami,
               opredelimo splošne knjižnice na narodnostno mešanih in obmejnih območjih, izpostavimo
               šolske, visokošolske in univerzitetne ter specialne knjižnice, posebno pozornost
               namenimo nacionalni knjižnici in jo ustanovimo, kakor tudi knjižnični informacijski
               servis. Veliko pozornost namenja zakon knjižnični javni službi in javnemu
               financiranju ter nadzoru. Zakonpa je tudi razvojno naravnan in ni zgolj posnetek
               obstoječega stanja. To utemeljujem z navedbo vseh tistih členov, ki opredeljujejo
               sprejem izvršilnih predpisov in strokovnih navodil, ki morajo biti sprejeta v roku 6
               mesecev po uveljavitvi zakona. Razvoj knjižnic bodo usmerjala strokovna priporočila,
               ki jih bo sprejel nacionalni svet za knjižnično dejavnost in ga prav tako
               ustanavljamo s tem zakonom, načrtovanje razvoja bodo določali normativi, ki jih bo
               sprejel minister, k vsemu temu pa bodo triletne razvojne načrte v soglasju s svojimi
               ustanovitelji pripravljale tudi knjižnice.</p>
               <p>Predlagamo torej, da zakon podpremo in sprejmemo. Hvala.</p>
            </sp>
            <sp xml:id="SDZ3-Redna-08-2001-10-04.sp19">

               <speaker>PREDSEDNIK BORUT PAHOR:</speaker>

               <p>Hvala lepa, kolegica Majnik. S tem smo izčrpali nastope predstavnikov poslanskih
               skupin. Pisno se ni nihče prijavil k razpravi. Vse, ki boste nastopili sedaj,
               omejujem skladno s poslovnikom na 5 minut. Želi kdo besedo? <stage>(Ne želi.)</stage> Zaključujem
               razpravo. Prehajamo na razpravo in odločanje o posameznih amandmajih. Kolegice in
               kolege vabim, da se nam pridružijo v dvorani. Pred seboj imate pregled amandmajev k
               predlogu zakona, z dne 25.9. letos. Predlagam, da v skladu s tem pregledom tudi
               odločamo.</p>
               <p>Najprej odpiram razpravo o amandmaju k 10. členu. Želi kdo besedo? <stage>(Ne.)</stage> Potem dajem
               predlog amandmaja k 10. členu na glasovanje. Glasujemo. Navzočih je 54 kolegic in
               kolegov. 52 jih je predlog podprlo, nihče mu ni nasprotoval.</p>
               <p><stage>(Za je glasovalo 52.)</stage> <stage>(Proti nihče.)</stage></p>
               <p>Tako je amandma k 10. členu sprejet.</p>
               <p>Odpiram razpravo k dvema amandmajema, ki sta vložena k 11. členu. Želi kdo besedo?
               <stage>(Nihče.)</stage> Prehajamo na odločanje. Najprej o amandmaju pod zaporedno številko 1.
               Glasujemo. V dvorani je navzočih 63 poslank in poslancev. 60 jih je bilo za, 1 je bil
               proti.</p>
               <p><stage>(Za je glasovalo 60.)</stage> <stage>(Proti 1.)</stage></p>
               <p>Prvi amandma oziroma amandma pod zaporedno številko 1 k 11. členu je sprejet.</p>
               <p>Odpiram razpravo o amandmaju pod zaporedno številko 2. Želi kdo besedo? <stage>(Nihče.)</stage>
               Odločamo o amandmaju pod zaporedno številko 2. Glasujmo! Navzočih je 60 poslank in
               poslancev. 58 jih je bilo za, 1 je temu nasprotoval.</p>
               <p><stage>(Za je glasovalo 58.)</stage> <stage>(Proti 1.)</stage></p>
               <p>Ugotavljam, da je amandma dobil potrebno podporo in je sprejet.</p>
               <p>K 17. členu imamo vložene tri amandmaje. Želi kdo besedo o njih? <stage>(Nihče.)</stage>
               Zaključujem razpravo in prehajamo na odločanje. Najprej o amandmaju pod zaporedno
               številko 1. Če bo sprejet ta amandma, sta amandmaja pod številko 2 in 3
               brezpredmetna. Glasujmo! Prosim za mir v dvorani! Smo med odločanjem. V dvorani je
               navzočih 65 poslank in poslancev. 21 jih je predlog podprlo, 43 pa ne.</p>
               <p><stage>(Za je glasovalo 21.)</stage> <stage>(Proti 43.)</stage></p>
               <p>Ugotavljam, da amandma ni sprejet.</p>
               <p>Prehajamo na amandma pod zaporedno številko 2. Glasujmo! 61 poslank in poslancev je
               navzočih. 58 jih je bilo za, 2 proti.</p>
               <p><stage>(Za je glasovalo 58.)</stage> <stage>(Proti 2.)</stage></p>
               <p>Ugotavljam, da je amandma pod zaporedno številko 2 dobil potrebno podporo.</p>
               <p>Odločamo še o amandmaju pod zaporedno številko 3. Tega dajem na glasovanje.
               Glasujmo! V dvorani je navzočih 65 poslank in poslancev. 53 jih je bilo za, 1 proti.</p>
               <p><stage>(Za je glasovalo 53.)</stage> <stage>(Proti 1.)</stage></p>
               <p>Ugotavljam, da je amandma pod zaporedno številko 3 dobil potrebno podporo.</p>
               <p>K 19. členu je vložen en sam amandma. Želi kdo o njem besedo? <stage>(Nihče.)</stage> Zaključujem
               razpravo. Prehajamo na odločanje. Glasujmo! 69 je poslank in poslancev v dvorani. 30
               jih je bilo za, 36 pa proti.</p>
               <p><stage>(Za je glasovalo 30.)</stage> <stage>(Proti 36.)</stage></p>
               <p>Ugotavljam, da amandma ni sprejet.</p>
               <p>K 21. členu je vložen en amandma. Želi kdo besedo? <stage>(Nihče.)</stage> Zaključujem razpravo in
               dajem amandma na glasovanje. Glasujmo! Navzočih je 67 poslank in poslancev. 61 jih je
               bilo za, nihče proti.</p>
               <p><stage>(Za je glasovalo 61.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>K 22. členu imamo dva amandmaja. Želi kdo o njima besedo? Če bo sprejet amandma pod
               številko 1, je amandma pod številko 2 brezpredmeten. Razprava je zaključena. Amandma
               pod zaporedno številko 1 dajem na glasovanje. Glasujmo! Navzočih je 66 poslank in
               poslancev, 47 jih je predlog podprlo, 18 mu jih je nasprotovalo.</p>
               <p><stage>(Za je glasovalo 47.)</stage> <stage>(Proti 18.)</stage></p>
               <p>Ugotavljam, da je amandma pod zaporedno številko ena sprejet, zato je amandma pod
               zaporedno številko dva brezpredmeten.</p>
               <p>Prehajamo na razpravo in odločanje o amandmajih k 25. členu. Dva sta vložena. Želi
               kdo o njima besedo? Kolega Džuban, prosim.</p>
            </sp>
            <sp xml:id="SDZ3-Redna-08-2001-10-04.sp20">

               <speaker>GEZA DŽUBAN:</speaker>

               <p>Hvala lepa, gospod predsednik. Jaz bom morda ponovil tisto, kar sem poskušal
               obrazložiti v drugi obravnavi in sem bil zadovoljen, da je takšna rešitev, kot pač je
               takrat bila sprejeta, če veste, da govorim o amandmaju pod številko dva.</p>
               <p>V Murski Soboti teče gradnja območne knjižnice, za ta projekt je podpisalo vseh 26
               občin in ga sofinancira država Republika Slovenija. V tem programu projektov je tudi
               področje hungaristike, katerega ta knjižnica pokriva že desetletja. Dela se nekoliko
               upočasnjujejo zaradi upočasnitve sofinanciranja občin. Če bi bil sprejet ta amandma,
               nekateri imamo tudi apele posameznih občin na svojih klopeh ali pa v svojih predalih
               v pisarnah, je velika verjetnost ali nevarnost, da občine ne bodo več sofinancirale
               projekta, ki teče ali pa trdijo, da niso več primorane sofinancirati projekta. To
               pomeni, da ta knjižnicane bo zaključena niti v gradnji in opremi. Vprašanje se
               postavlja, glede na nejasna stališča ministrstva, kako se bo obnašala v tem primeru
               država, če se to zgodi oziroma obstaja še nek drug problem, ki je morda tudi zelo
               občutljiv, vendar ga moram povedati.</p>
               <p>Vi imate, nekateri verjetno tudi sporočila pripadnikov madžarske narodnosti s
               področja Goričkega, kjer so prizadete tri občine, ki sporočajo, da se nikakor ne sme
               dovoliti, da se področje hungaristike iz te knjižnice preseli v Lendavo. Ta amandma o
               tem govori, če smo konkretni. Namreč, obstajajo določena nesoglasja med pripadniki
               narodnosti in gorički del nekako funkcionira po svoje zaradi nezadovoljstva, ki ga
               izraža. Če bi bil ta amandma sprejet, se bi to nezadovoljstvo stopnjevalo do mere,
               kakršne si ne bi želeli.</p>
               <p>Morda je še nekaj razlogov, ki govorijo proti sprejetju tega amandmaja, ampak
               mislim, da je to dovolj in jaz bi vas prosil, da amandmaja pod številko dva ne
               podprete. Hvala lepa.</p>
            </sp>
            <sp xml:id="SDZ3-Redna-08-2001-10-04.sp21">

               <speaker>PREDSEDNIK BORUT PAHOR:</speaker>

               <p>Hvala lepa, kolega Džuban. Za besedo sta se prijavila kolega Battelli in kolegica
               Pozsonec. Kolega Battelli, imate besedo.</p>
            </sp>
            <sp xml:id="SDZ3-Redna-08-2001-10-04.sp22">

               <speaker>ROBERTO BATTELLI:</speaker>

               <p>Hvala za besedo, gospod predsednik. Jaz bi rad opozoril pri amandmaju pod zaporedno
               številko dve na določene netočnosti v dikciji. Namreč, naša ureditev, tudi ustavna,
               pozna narodno mešana območja, ne pa področij, in pa narodnostnih manjšin v Sloveniji
               ni, obstajajo narodne skupnosti. Zato prosim, da se redakcijsko to upošteva, kajti
               drugače bi prišlo do velikih nesporazumov in neskladij v pravni terminologiji. Hvala.
           </p>
            </sp>
            <sp xml:id="SDZ3-Redna-08-2001-10-04.sp23">

               <speaker>PREDSEDNIK BORUT PAHOR:</speaker>

               <p>Prosim sekretariat, da upošteva to pripombo. Kolegica Pozsonec, imate besedo, potem
               pa kolega Sok.</p>
            </sp>
            <sp xml:id="SDZ3-Redna-08-2001-10-04.sp24">

               <speaker>MARIA POZSONEC:</speaker>

               <p>Hvala lepa za besedo. Ta amandma je bil obravnavan že velikokrat in dolgo časa, in to
               z mnogih vidikov. Ta amandma nima nobene intence, o čemer je govoril gospod Džuban.
               Najtežje pri tem je, da tudi on ve, da nima nobene intence in nobene možnosti. Ta
               amandma ima samo ta cilj, da pomaga pri uresničevanju narodnostnih pravic, ki jih
               določa ustava in tudi zakon o narodnih skupnostih, in sicer - zdaj ne bom brala teh
               členov, ker menim, da za njih vsi veste - je to, da smo subjekti svojega razvoja, da
               smo samostojni pri svojem razvoju in da imamo dolžnost ter pravico braniti jezik in
               kulturo. Amandma omogoča, kar vi zelo dobro veste, samo to, da se pri knjižničnem
               življenju sami organiziramo na dvojezičnem območju, Murska Sobota pa je 30 kilometrov
               oddaljena od dvojezičnega območja.</p>
               <p>Torej, da organiziramo knjižnično življenje, da organiziramo tako, kakor mi želimo,
               da pozovemo tistega pesnika, ki ga hočemo, da imamo povezavo s tistimi knjižnicami na
               Madžarskem, s katerimi hočemo, da imamo mogoče malo zahtevnejši knjižni izbor, vendar
               imamo mi tudi svoje knjige, tako da ni to, da ne bi imeli nič. Nevem, to, da bi
               Slovenija morala zdaj mastne denarce odšteti za lendavsko knjižnico, ni res. V
               lendavski knjižnici delajo strokovni sodelavci, ki so končali v Sloveniji, torej ni
               to nobena tempirana bomba, kot je bilo že dostikrat povedano. In še to, da imamo
               pravico skrbeti za domoznanstvo na dvojezičnem območju. Murskosoboška knjižnica ne bo
               izgubila niti tolarja zaradi tega. Tam bodo zgradili tisto palačo, vem, tam bo
               študijska knjižnica, torej je potrebno, da je tudi tam hungaristika. In nihče nima
               namena niti enega lista, niti enega časopisa, niti ene knjige odpeljati v Lendavo,
               kakor je bilo tudi že povedano, da selimo hungaristiko v Lendavo - ni res.</p>
               <p>Kar se pa tiče vasice na Goričkem, oni so izrazili željo, da knjižni avtobus pride k
               njim iz Murske Sobote, kot do zdaj. Mislim, da ni nobenega razloga, da ne bi. Brez
               skrbi, ne bo nobenega nesoglasja zaradi tega. Oni so še, recimo, takrat, recimo pri
               takšnih stvarah kdaj prodajajo, ...<stage>(Nerazumljivo.)</stage>... vasi. Vedo, da kaj takega jaz
               ne delam. Kar sem jaz predlagala z mirno dušo in s čisto zavestjo, sem predlagala
               tudi pred goričkimi Madžari. Menim, da skupaj lahko soboška in lendavska knjižnica
               več naredita. Ampak lendavska knjižnica mora tudi imeti neko samostojnost,
               samostojnost o tej stvari, o katerisem govorila. Vprašali so me s kom sem se
               dogovorila za podporo tega amandmaja. Z nikomer. Niti tiste, ki sedijo zraven mene,
               nisem prosila v tretjem branju, ker menim, da je toliko poštenosti, da poslanci
               glasujejo po črkah zakonov in po črkah ustave. Takrat pa se ni treba bati za amandma.
               Nisem prosila nikogar, ampak zelo bom vesela vsake podpore.</p>
            </sp>
            <sp xml:id="SDZ3-Redna-08-2001-10-04.sp25">

               <speaker>PREDSEDNIK BORUT PAHOR:</speaker>

               <p>Hvala lepa. Prijavljena sta še kolega Sok in Moge. Kmalu bo ura 13.00. Želite,
               kolega Sok kljub temu besedo pred tem? Ali lahko odredim odmor, ali želite besedo?
               Odrejam odmor, ker je tako rekoč 13.00 ura. Nadaljujemo ob 14.30 z odločanjem o
               usklajevalnih amandmajih in nadaljujemo potem z zakonom o knjižničarstvu. Hvala
               lepa.</p>
               <stage type="time">(Seja je bila prekinjena ob 13.00 uri in se je nadaljevala ob 14.36 uri.)</stage>
            </sp>
            <sp xml:id="SDZ3-Redna-08-2001-10-04.sp26">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovane poslanke in spoštovani poslanci, gospe in gospodje! Prehajamo na
               nadaljevanje <title>28. TOČKE DNEVNEGA REDA</title>, to je na tretjo obravnavo predloga
               poslovnika državnega zbora.</p>
               <p>Najprej bomo ugotovili navzočnost, zato vas lepo prosim, da pritisnete na tipko
               <q>"kvorum"</q>. Navzočih je 74 poslank in poslancev; državni zbor je sklepčen in lahko
               odloča.</p>
               <p>Obveščam vas še, da je dodatno opravičen za nadaljevanje 8. seje dne 4.10.2001 Franc
               Kangler.</p>
               <p>Na podlagi ugotovitve sekretariata za zakonodajo in pravne zadeve, da je zaradi
               sprejetih amandmajev porušena medsebojna skladnost določil poslovnika, so
               predlagatelji vložili uskladitvene amandmaje, ki jih imate na klopeh in nosijo datum
               4.10.2001.</p>
               <p>Želi besedo predstavnik predlagateljev? <stage>(Ne želi.)</stage> Želi besedo predstavnica
               sekretariata? <stage>(Ne želi.)</stage> Želi besedo predstavnik vlade? <stage>(Tudi ne.)</stage></p>
               <p>Samo za obvestilo: o vsebini uskladitvenih amandmajev ni možna razprava.</p>
               <p>Prehajamo torej na odločanje... Želite obrazložiti svoj glas, gospod Sok?
               Proceduralni predlog? Izvolite.</p>
            </sp>
            <sp xml:id="SDZ3-Redna-08-2001-10-04.sp27">

               <speaker>ALOJZ SOK:</speaker>

               <p>Spoštovana predsedujoča, zahvaljujem se vam, da ste mi dali besedo, vendar mislim, da
               možnost obrazložitve glasu po obstoječem poslovniku obstaja.</p>
            </sp>
            <sp xml:id="SDZ3-Redna-08-2001-10-04.sp28">

               <speaker>PODPREDSEDNICA IRMA PAVLINIČ KREBS:</speaker>

               <p>Se opravičujem, gospod Sok, rekla sem, prehajamo na odločanje, in sem rekla,
               izvolite, obrazložitev glasu.</p>
            </sp>
            <sp xml:id="SDZ3-Redna-08-2001-10-04.sp29">

               <speaker>ALOJZ SOK:</speaker>

               <p>Hvala lepa. Torej, če mi res dovoljujete, da lahko spregovorim, potem moram povedati,
               da to...</p>
            </sp>
            <sp xml:id="SDZ3-Redna-08-2001-10-04.sp30">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Sok, dovolite samo, da dokončam, da bomo odločali o amandmaju k 21. členu, in,
               izvolite, imate obrazložitev glasu.</p>
            </sp>
            <sp xml:id="SDZ3-Redna-08-2001-10-04.sp31">

               <speaker>ALOJZ SOK:</speaker>

               <p>Hvala lepa. Moram povedati, da za amandma k 21. členu nikakor ne morem glasovati in
               se mi zdi, da gre za grobo izkoriščanje obstoječega poslovnika. To, kar je pred nami,
               ni uskladitveni amandma, ampak je amandma, ki dejansko posega oziroma ponovno vrača
               tisto, kar smo dvakrat v tem parlamentu že zavrnili. Takšno grobo poseganje in
               sprenevedanje predlagateljev se mi zdi nedopustno. Iz tega razloga za takšen
               uskladitveni amandma ne morem glasovati, ker to ni uskladitveni amandma. Ta amandma v
               bistvu povzema 23. člen, o katerem smo veliko govorili, tako v drugi obravnavi kot v
               tretji, sedaj pa z uskladitvenim amandmajem to ponovno vračate, in bi rad slišal
               mnenje sekretariata, naj jasno povedo, ali gre res pri tej zadevi za uskladitveni
               amandma. Osebno trdim, da ne, da to ni uskladitveni amandma, pač pa je vsebina
               tistega, kar smo že zavrnili, še enkrat v tem amandmaju povzeta. Mislim, da bi to,
               gospa predsedujoča, lahko tudi vi ugotovili, da ne gre za uskladitveni amandma.
               Takšno zavajanje in sprenevedanje ter zavajanje javnosti se mi zdi nedopustno. Hvala
               lepa.</p>
            </sp>
            <sp xml:id="SDZ3-Redna-08-2001-10-04.sp32">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Kot predsedujoča nimam te pristojnosti in tudi sekretariat takrat, ko je
               bil pozvan, ni podajal svojega mnenja. Sedaj smo v fazi odločanja in lahko poslanci
               samo še obrazložijo svoj glas. Želi še kdo? Gospod Jelinčič Plemeniti, izvolite.</p>
            </sp>
            <sp xml:id="SDZ3-Redna-08-2001-10-04.sp33">

               <speaker>ZMAGO JELINČIČ PLEMENITI:</speaker>

               <p>Hvala lepa, gospa podpredsednica. Jaz se tukaj v svojem imenu in v imenu poslanske
               skupine ter v imenu demokratične javnosti popolnoma strinjam z gospodom Sokom. To,
               kar smo dobili sedaj na mizo, je čisto navadno zavajanje in ignorantsko obnašanje
               vladajoče koalicije do opozicije.</p>
               <p>Govorili smo o uskladitvenem amandmaju in tukaj jih imamo, ena, dva, tri, štiri,
               pet, šest, sedem, osem, devet, deset, enajst amandmajev. Če to ni čisto navadna
               <q>"svinjarija"</q> in <q>"pljunek v obraz"</q> državnemu zboru, saj...</p>
            </sp>
            <sp xml:id="SDZ3-Redna-08-2001-10-04.sp34">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Jelinčič, prosim, da izbirate besede, ki ne bodo žaljive. Izvolite.</p>
            </sp>
            <sp xml:id="SDZ3-Redna-08-2001-10-04.sp35">

               <speaker>ZMAGO JELINČIČ PLEMENITI:</speaker>

               <p>Gospa podpredsednica, ne vem, kaj je bolj žaljivo od tega dokumenta, ki smo ga dobili
               na mizo. Bolj žaljivega dokumenta si ne moremo predstavljati in kaj takega ni več
               mogoče v ne vem kakšnih totalitarnih državah. V Sloveniji je pa to vedno bolj mogoče.
               Ali res prihaja do tega, da bo nekaj ljudi vodilo slovenski narod in slovensko družbo
               in slovensko državo v svetlo bodočnost, ki se bo končala s pokopom države? Pokop
               demokracije je že na začetku, tukaj smo. Še najprej poslovnik, potem pa še ustavo in
               kaj bo potem z nami? Potem pa uvedite še javna streljanja, saj verjetno bi jih radi,
               marsikdo tudi tukaj v državnem zboru, čeprav se dela ne vem kakšnega demokrata in
               čistuna. Sram me je, sram me je, pred vsemi nami je mene sram, ki ne sodelujem pri
               tej zadevi. Sram me je v imenu LDS-a, v imenu ZLSD-ja, v imenu poslanske skupine SLS
               + SKD, da ne govorim o DeSUS-u, ki že zaradi svoje častitljive starosti bi moral
               imeti nekaj pameti v glavi. Prekleto žalostno je vse skupaj, da to dobimo tukaj na
               mizo z mirno obrazložitvijo, češ, to je pa sedaj uskladitveni amandma.</p>
               <p>Če bomo na tak način delali, kje je tukaj demokracija, lepo vas prosim. Zakaj smo se
               v 90. letih, v začetku 90. let odločili, da bomo šli po svoji poti, da bomo šli po
               poti demokracije, ki jo sedaj vi tlačite in kratite vsem ostalim? Lepo vas prosim,
               kakšne perfidne zadeve ste vtaknili zopet nazaj? Vse tisto, kar ni šlo skozi, kar je
               državni zbor zavrnil, ste zmetali notri nazaj na ta papir, in seveda uskladili iz
               zvlekli vse ljudi iz ne vem od kod vse, da bi ja dobili večino tukaj in da bi šlo vse
               skupaj skozi. Mislim, to je, ne vem, kaj bi rekel. Ne vem, kaj bi rekel, sramotno,
               sramotno za tiste, ki so to sestavljali. In ne vem... Razumem, da so pod tem
               podpisani gospodje iz LDS, razumem tudi združeno listo in razumem DeSUS, ker ne vedo
               za kaj gre. Ampak ne razumem pa gospoda Podobnika, saj je vendar imel konstruktivne
               predloge in je povedal, da pač v takšnih zadevah ne more sodelovati. In zdaj je
               vendar dal svoj podpis. Ali se gremo zopet kupovanje poslancev? To je bilo nazadnje
               poznano, če spustimo Slovenijo, v Miloševićevi Jugoslaviji. Tam so kupovali poslance,
               a zdaj se pa to prenašav Slovenijo. Kot da nismo naredili nekaj korakov naprej in
               vendarle se približali Evropi. Ali nekdo zopet hoče, da gremo nazaj na Balkan?
               Grozljivo. Hvala.</p>
            </sp>
            <sp xml:id="SDZ3-Redna-08-2001-10-04.sp36">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Vizjak, obrazložitev glasu, izvolite.</p>
            </sp>
            <sp xml:id="SDZ3-Redna-08-2001-10-04.sp37">

               <speaker>MAG. ANDREJ VIZJAK:</speaker>

               <p>Hvala lepa. Tudi v socialdemokratski stranki na prvem mestu izražamo ogorčenost, da
               smo morali na ta papir čakati en dan, to se pravi na te uskladitvene amandmaje, kljub
               temu, da je bilo obljubljeno, da bodo v 45 minutah pripravljeni. Mislim, da je to
               nedopustno, predvsem iz te luči, da se nekako marsikdo norčuje iz našega časa in tudi
               iz naše vloge Slovenije, ko zastopamo Slovenijo po svetu. Marsikdo je moral kakšno
               potovanje odpovedati. Mislim, da to ni korektno, ni v redu. Takšno izsiljevanje
               odločitev ni v čast temu državnemu zboru.</p>
               <p>To je četrto branje danes. Četrto branje ni nikjer, v nobeden poslovniku
               opredeljeno. Zopet prinašamo na mizo odločitve, ki so dvakrat že padle v tem državnem
               zboru. To je nedopustno. Pod pretvezo uskladitvenih amandmajev se vsiljujejo rešitve,
               ki so bile dvakrat zavrnjene. In to so te rešitve, da na kolegiju vodje poslanskih
               skupin odločajo s tolikimi glasovi, kolikor štejejo njihove poslanske skupine. Ta
               ideja je trikrat oziroma dvakrat pogorela. Tukaj jotretjič nekdo prek uskladitvenega
               amandmaja <q>"forsira"</q> noter. To ni predmet uskladitvenega amandmaja. In če bi bili
               pripravljavci tega amandmaja korektni, ne bi te ideje vlekli ponovno noter, ker je
               dvakrat že padla. To vsi vedo in se je tu ponovno pojavila tretjič ta ena in ista
               ideja. Če bi bili predlagatelji amandmaja korektni, bi v skladu z razpravo tudi
               pripeljali kolegij in sestavo kolegija in način odločanja kolegija, kot je tu tudi
               večinsko bilo ob razpravi zastopano.</p>
               <p>Prepričani smo tudi v socialdemokratski stranki, da so ti uskladitveni amandmaji v
               nasprotju s poslovnikom. V poslovniku jasno piše, da je predmet uskladitvenih
               amandmajev zgolj tisti del, na katerega opozori sekretariat za zakonodajo.
               Sekretariat za zakonodajo ni opozarjal nikjer na 100. člen. Tu se korigira 100. člen.
               To ni v skladu s poslovnikom. Ostro protestiramo proti taki zlorabi našega
               poslovnika. Hvala.</p>
            </sp>
            <sp xml:id="SDZ3-Redna-08-2001-10-04.sp38">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Brenčič, izvolite.</p>
            </sp>
            <sp xml:id="SDZ3-Redna-08-2001-10-04.sp39">

               <speaker>STANISLAV BRENČIČ:</speaker>

               <p>Hvala lepa. Predmet uskladitvenega amandmaja ne bi moglo in ne bi smelo biti, da se
               seje kolegija zopet zapirajo za javnost. To ni bilo predmet. In zdaj so seveda
               uskladitelji to na opisni način napravili. Zakaj tak negativizem, da se bojimo
               odpreti seje za javnost. To bi pač morala ostati zadeva. Kolegij se odloči, da so
               seje zaprte za javnost. Ne da kolegij odloči, da so seje odprte za javnost. To se
               pravi, kolegij bodo vedno začeli zaprti za javnost. Zakaj? Zakaj ta bojazen? Zakaj te
               pesimizem? Ves ta uskladitveni <q>"špil"</q> je pač enevrste uskladitev na opisen način po
               prejšnjih elementov, ki so seveda z amandmaji ven padli. Zdaj smo pa to vsebino samo
               v opisno obliko obrnili in jo obrnili nazaj. In še vedno vztrajate pri zaprti seji.
               Prav. Jaz se bom odločil po svoji vesti.</p>
            </sp>
            <sp xml:id="SDZ3-Redna-08-2001-10-04.sp40">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Peterle, izvolite. Potem gospod Kebrič.</p>
            </sp>
            <sp xml:id="SDZ3-Redna-08-2001-10-04.sp41">

               <speaker>ALOJZ PETERLE:</speaker>

               <p>Hvala lepa, gospa podpredsedujoča. Preden smo nadaljevali, sem šel okrog in okrog te
               naše hiše in nikjer nisem srečal nad vrati napisa Mercator, Maximarket, Tuš ali kaj
               podobnega. Ko pa sem prišel sem, sem ta trgovski duh začutil tako očitno, da ne
               najdem pravih besed. Ampak pustimo zaenkrat trgovino. Govorimo najprej o zlorabi.
               Tako se še nikoli ni delal, tako imenovani uskladitveni amandma, ki po mojemmnenju to
               ni. V delu je, v delu pa ni. Tukaj ste pospravili pet let svojih napak in kar ni šlo
               v petih letih, bo šlo v petih minutah. Brez razprave, ker je tako nesrečno poslovnik
               napisan, da se lahko samo skozi institut obrazložitve glasu sploh kaj pove.Ne moremo
               niti vprašati, zakaj je tak <q>"pele-mele"</q> v tem mnenju sekretariata. Saj nam lepo po
               domače pove oziroma pošteno pove, da so dali notri tudi tisto, kar je izpadlo v
               tretjem branju. Rešujejo se tudi napake neke procedure prej. To ni predmet
               uskladitvenega amandmaja, gospe in gospodje. Ne more biti. Najprej se mora dobiti
               poslovniška komisija in pogledati, ali to sploh zasluži oznako uskladitvenega
               amandmaja. In zdaj greste spet valjarsko brez razprave <q>"bumf"</q> naprej. Oprostite, da
               govorim malce po pašniško. In nas bo od vsega tega zelo glava bolela. Vidim dva
               kriterija. Enkrat se gre od najprej odločene odločitve, kot v primeru amandmaja k 12.
               členu, in velja tisto, kar smo odločili pri 12. in posledično pade pri naslednjem,
               25. ali katerem. Ko pa gre za 23. amandma, se ga sploh ne omenja, da je padel, ampak
               velja tisto, kar je bilo sprejeto po tem amandmaju. Enkrat z leve, enkrat z desne.
               Nobenega kriterija, gospe in gospodje. Naša skupina oziroma jaz, ker lahko sam zase
               govorim, torej bi pozabil na vsa demokratična načela in vrednote, če bi lahko kaj
               takega podprl.</p>
               <p>Sploh ne bi želel iti naprej v vsebino. Dovolite, ker se lahko samo na tak način
               govori. Glejte, ta znamenita zadeva, ki bo prodana kot učinkovitost pred Evropsko
               zvezo, da je sklepčnost kolegija če sta dva oziroma če so zbrani tam tisti, ki
               zastopajo večino parlamenta. Rabimo samo še enega silnega državotvornika, ki bo iz
               čiste ljubezni do Slovenije prestopil v LDS ali Združeno listo in bosta dva kimala in
               odločala o vsem, drugi bodo slučajno mogoče pošte ne dobili, kolegij se bo na hitro
               sklical, ker bodo potrebe države take in tako naprej. In bosta dva brez predsednika,
               ki nima glasu, čeprav je član kolegija, bodo odločali, o čemer se jim bo zdelo.
               Zaenkrat rabijo še tri, potem bosta pa dva dovolj, oba na <q>"č"</q>.</p>
               <p>Poglejte. Torej, jaz sem res enkrat v težavah in veste, da mi ni težko govoriti,
               ampak ne vem, kaj k tej zadevi reči, ker je to čisto, bi rekel, to niti konjska
               trgovina ni več. Sedaj se neka približna javnost ali pravica do javnosti prodaja za
               neke povsem druge kategorije, da se pač ena stranka pritegne zraven. Če boste šli
               tako, gospe in gospodje, vam stavim, da bodo iz tega sledile velike težave, ker tako
               bomo zelo težko poslovali. Jaz bom seveda proti.</p>
            </sp>
            <sp xml:id="SDZ3-Redna-08-2001-10-04.sp42">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Kebrič, izvolite.</p>
            </sp>
            <sp xml:id="SDZ3-Redna-08-2001-10-04.sp43">

               <speaker>IVAN KEBRIČ:</speaker>

               <p>Hvala, gospa podpredsednica, za besedo. Spoštovane kolegice, kolegi. Obrazložil bom
               svoj glas, in sicer da bom glasoval za ta poslovnik s tem dopolnilom uskladitvenega
               amandmaja.</p>
               <p>V naši poslanski skupini in tudi sam osebno menim, da se je ta poslovnik dolgo
               pripravljal, ker so bile uočene pomanjkljivosti do sedaj veljavnega poslovnika.
               Nikakor ni sprejemljivo, da je naš poslanski kolega doživel kar 32 replik. Izgubljali
               smo čas, izgubljali smo energijo in sami sebi omadeževali naše poslanstvo in
               zniževali, da tako rečem, ugled državnega zbora vseh poslank in poslancev, ki so jih
               izvolili državljani.</p>
               <p>Menimo, da je z dodatnim predlogom dodatnega sklepa marsikaj mogoče še - ko bomo v
               letu dni od komisije dobili, kako se izvršuje ta poslovnik - spremeniti. Ne trdim, da
               je ta poslovnik najboljši, kar je bilo možno. Vendar tisti strokovni sodelavci, ki so
               to delali, in na nas politikih je, da odločimo, ali želimo bolj konkretno, bolj
               efektno, z manj porabljanja časa, koristneje delovati v korist vseh državljanov,
               sploh še, ker nas še čakajo veliki problemi na poti v Evropsko unijo. Tisti, ki smo
               bili že v prejšnjem mandatu, smo si pridobili določene izkušnje, tudi na potovanjih
               in tudi na prijateljskih obiskih iz drugih parlamentov, ko smo povpraševali po
               njihovih izkušnjah. Menim, da je v tem poslovniku marsikaj koristnega povzeto iz
               izkušenj, ki so jih drugi parlamenti do sedaj v dolgoletni svoji parlamentarni
               demokraciji doživeli in uresničevali in doživljali. Menim, da je prav, da dokončamo
               to razpravo, da sprejmemo ta poslovnik in začnemo konkretno, bolj učinkovito, bolj
               racionalno delovati v korist vseh državljanov, ne samo volivcev. Prav je, da je v tem
               poslovniku določilo, iz katerega izhaja možnost, da je volilno telo določeni
               politični opciji ali stranki konkretno dalo tisti mandat, ki ji pripada, glede na
               zaupanje tistega kroga volivcev, ki imajo do političnega programa tiste stranke svoj
               odnos in svoje zaupanje. Hvala lepa.</p>
            </sp>
            <sp xml:id="SDZ3-Redna-08-2001-10-04.sp44">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu ima gospod Potrč. Izvolite.</p>
            </sp>
            <sp xml:id="SDZ3-Redna-08-2001-10-04.sp45">

               <speaker>MIRAN POTRČ:</speaker>

               <p>Hvala lepa. Prek obrazložitve svojega glasu bom poskušal pojasniti vsebino tega
               amandmaja in zakaj se bom opredelil za to, da ga podprem.</p>
               <p>Usklajevanje oziroma uskladitveni amandma je potreben, kadar zaradi sprejetih
               odločitev v tretji obravnavi postane besedilo sprejetega akta med sabo neusklajeno,
               da ga bi bilo nemogoče izvajati, ker se ne bi vedelo, katere od določb so tiste, ki
               so veljavne.</p>
               <p>Mi smo v zvezi z načinom odločanja kolegija državnega zbora dobili z mnenjem
               sekretariata za zakonodajo in pravne zadeve opozorilo, da v členih od 21 do 24, ki
               govorijo o kolegiju državnega zbora, ni določb o tem, kako kolegij odloča. Hkrati smo
               dobili opozorilo, da smo sprejeli v četrti obravnavi štiri člene, ki govorijo o
               različnih načinih določanja oziroma sprejemanja rešitev ali aktov, povezanih z
               delovanjem državnega zbora. Dobili smo obvestilo, da ima poslovnik 18 členov, v
               katerih je zopet na različne načine vključena odločitev ali pa določitev ali pa
               sprejem sklepa, ali česarkoli, v kolegiju; in opozorilo, če ne bomo opredelili
               odločitve o tem, kako odloča kolegij, da bo poslovnik neusklajen.</p>
               <p>Po mojem razumevanju smo imeli, da poenostavim, izbiro, ali dopolnimo en člen
               poslovnika in povemo, kako kolegij odloča, ali spremenimo oziroma dopolnimo 22 členov
               poslovnika in v vsakem od teh tako ali drugače napišemo, kako odloča kolegij, ker
               sicer kolegij odločati na noben način ne more, tudi s posvetovanjem ne, tudi na
               podlagi mnenja predsednika državnega zbora ne, in so stvari popolnoma nejasne.</p>
               <p>Sam sem soglašal s skupnim dogovorom, da se opredelimo za eno mesto, in to za
               dopolnitev 21. člena.</p>
               <p>Kolegice in kolege bi rad opozoril, da vsebina predlaganih odločitev ni v celoti
               skladna s tistim, kar je bila vsebina dosedanjega 23. člena, ki ni bil sprejet. Ne
               trdim, da so razlike zelo velike, niso pa nepomembne. Prvič. Pomembna je razlika, da
               se opredeljuje, da je za odločitev potrebna odločitev predstavnikov poslanskih
               skupin, ki predstavljajo več kot polovico vseh poslancev. Po sedanji strukturi to
               nista dva. Po sedanji strukturi so to najmanj trije. Pred tem je bilo več za kot
               proti in bi bilo mogoče, da bi bila odločitev sprejeta tudi samo z mnenjem enega
               predstavnika oziroma enega vodje poslanske skupine. Ta razlika ni tako nepomembna.</p>
               <p>Drugič. Mislim, da je pomembno, da se, kar je bilo v razpravi večkrat poudarjeno, v
               dopolnitvah opredeljuje položaj in vloga, ki jo ima v sprejemanju odločitev
               predsednik državnega zbora. Ta vloga je poudarjena in mislim, da je to novost, na
               podlagi razprave doslej in na podlagi dejstva, da je treba različne načine odločanja
               v državnem zboru predvideti.</p>
               <p>To so za mene razlogi, zaradi katerih je prav, da se uskladitveni amandma sprejme.
               Govoriti o tem, zakaj je bila ali doslej ni bila večina, je pa zelo težko, ker večina
               je bila za to, da se način odločanja v kolegiju opredeli. Res pa je, da potrebna
               kvalificirana 2/3 večina za to ni bila, ker je pač bila želja, da se najdejo tudi
               kakšne druge rešitve, ki smo jih pač zdaj poskušali poiskati. Hvala.</p>
            </sp>
            <sp xml:id="SDZ3-Redna-08-2001-10-04.sp46">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Pohorec, izvolite, obrazložitev glasu.</p>
            </sp>
            <sp xml:id="SDZ3-Redna-08-2001-10-04.sp47">

               <speaker>VALENTIN POHOREC:</speaker>

               <p>Hvala lepa. Jaz bom obrazložil na kratko svoj glas. Ker bom glasoval za ta
               uskladitveni amandma tudi zato, <stage>/Glasovi iz dvorane./</stage> prosim, da me ne motite, za te
               uskladitvene amandmaje, čeprav bom rekel v množini, tudi zato, da mi gospod Jelinčič
               ne bo v bodoče skakal v besede, da me ne bo žalil ...</p>
            </sp>
            <sp xml:id="SDZ3-Redna-08-2001-10-04.sp48">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Jelinčič, prosim, ne motite gospoda Pohorca.</p>
            </sp>
            <sp xml:id="SDZ3-Redna-08-2001-10-04.sp49">

               <speaker>VALENTIN POHOREC:</speaker>

               <p>da ne bom doživljal žalitev in napadov.</p>
            </sp>
            <sp xml:id="SDZ3-Redna-08-2001-10-04.sp50">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Jelinčič, drugič vas opominjam.</p>
            </sp>
            <sp xml:id="SDZ3-Redna-08-2001-10-04.sp51">

               <speaker>VALENTIN POHOREC:</speaker>

               <p>Upam, da ga vi boljše poznate.</p>
            </sp>
            <sp xml:id="SDZ3-Redna-08-2001-10-04.sp52">

               <speaker>PODPREDSEDNICA IRMA PAVLINIČ KREBS:</speaker>

               <p>Ja, to je četrtič. Prosim, da ne motite gospoda Pohorca.</p>
            </sp>
            <sp xml:id="SDZ3-Redna-08-2001-10-04.sp53">

               <speaker>VALENTIN POHOREC:</speaker>

               <p>Prosim ...</p>
            </sp>
            <sp xml:id="SDZ3-Redna-08-2001-10-04.sp54">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Pohorec ima besedo.</p>
            </sp>
            <sp xml:id="SDZ3-Redna-08-2001-10-04.sp55">

               <speaker>VALENTIN POHOREC:</speaker>

               <p>V tej demokraciji sem spremljal tudi delo tega državnega zbora in poznam tudi
               razmišljanja in mnenja ljudi, ki nas ocenjujejo, tudi z vidika tega, kar bomo s tem
               poslovnikom pač spremenili. Hvala lepa.</p>
            </sp>
            <sp xml:id="SDZ3-Redna-08-2001-10-04.sp56">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Štemberger, izvolite.</p>
            </sp>
            <sp xml:id="SDZ3-Redna-08-2001-10-04.sp57">

               <speaker>IGOR ŠTEMBERGER:</speaker>

               <p>Hvala za besedo. Jaz tudi teh predlogov uskladitvenih amandmajev prav gotovo ne bom
               podprl, prav tako tudi ne predloga poslovnika v celoti. Na nek način uvajanje
               strankarske discipline pri glasovanju na kolegiju, ki je že dvakrat padlo, ki ga
               zopet skušate skozi zadnja vrata vriniti se mi zdi skrajno neprimerno in
               nedemokratično. Poslanec bi vsaj po ustavi moral biti nevezan na kakršnakoli navodila
               in to se mi ravno ne zdi v redu s tem predlogom.</p>
               <p>Zato menim, da je to določilo celo na nek način vprašljivo, kar se tiče ustavnosti.
               Jaz prav gotovo takega predloga ne bom podprl. Upam, da tudi ostali poslanci Stranke
               mladih tega ne bodo storili. Hvala.</p>
            </sp>
            <sp xml:id="SDZ3-Redna-08-2001-10-04.sp58">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker ne želi nihče več obrazložiti svojega glasu, prehajamo torej na
               odločanje o uskladitvenem amandmaju k 21. členu. Glasujemo. Navzočih je 84 poslank in
               poslancev. Za je glasovalo 54, proti 29.</p>
               <p><stage>(Za je glasovalo 54.)</stage> <stage>(Proti 29.)</stage></p>
               <p>Ugotavljam, da uskladitveni amandma k 21. členu ni bil sprejet. ...<stage>/Aplavz./</stage>...</p>
               <p>Prehajamo na odločanje o uskladitvenem... Prosim za mir v dvorani. Prehajamo na
               odločanje o uskladitvenem amandmaju k 25. členu. Glasujemo. Navzočih je 80 poslank in
               poslancev, za je glasovalo 52, proti 27.</p>
               <p><stage>(Za je glasovalo 52.)</stage> <stage>(Proti 27.)</stage></p>
               <p>Ugotavljam, da uskladitveni amandma ni bil sprejet.</p>
               <p>Prehajamo na odločanje o uskladitvenem amandmaju k 100. členu. Obrazložitev glasu,
               gospod Podobnik. Izvolite.</p>
            </sp>
            <sp xml:id="SDZ3-Redna-08-2001-10-04.sp59">

               <speaker>JANEZ PODOBNIK:</speaker>

               <p>Gospa podpredsednica, v skladu s poslovnikom prosim za petnajstminutni odmor pred
               odločanjem.</p>
            </sp>
            <sp xml:id="SDZ3-Redna-08-2001-10-04.sp60">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Zasedanje prekinjam za 15 minut, nadaljujemo ob 15.20 minut.</p>
               <stage type="time">(Seja je bila prekinjena ob 15.05 uri in se je nadaljevala ob 15.22 uri.)</stage>
            </sp>
            <sp xml:id="SDZ3-Redna-08-2001-10-04.sp61">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovane kolegice, spoštovani kolegi! Nadaljujemo. Ker bomo ugotavljali najprej
               navzočnost, vas vljudno prosim za malo pozornosti. Ugotavljamo navzočnost! Navzočih
               je 74 poslank in poslancev. Državni zbor je sklepčen in lahko veljavno odloča.
               Sprašujem vodje poslanskih... <stage>(Ne želi.)</stage></p>
               <p>Prehajamo torej na odločanje o amandmaju k 100. členu. Obrazložitev glasu. Gospod
               Vizjak, izvolite.</p>
            </sp>
            <sp xml:id="SDZ3-Redna-08-2001-10-04.sp62">

               <speaker>MAG. ANDREJ VIZJAK:</speaker>

               <p>Hvala lepa. Jaz bi še enkrat izrecno opozoril na določbe našega poslovnika, ki ga je
               sprejel ta državni zbor in na razlago tretjega odstavka 198. člena poslovnika, kjer
               piše, da gre, če gre za vsebinsko neusklajenost, predlagatelj uskladitvenih
               amandmajev odloča o vsebini predloga, vendar lahko taki amandmaji vsebujejo samo
               predloge za odpravo tistih neskladnosti, na katere je sekretariat izrecno
               opozoril.100. člen, o katerem sedaj odločamo, ni nikjer v mnenju sekretariata niti
               opozorjen, niti naveden. Zato se mi zdi, da je odločanje o tem brezpredmetno, kajti
               je groba kršitev tega poslovnika, ki velja. Hvala.</p>
            </sp>
            <sp xml:id="SDZ3-Redna-08-2001-10-04.sp63">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Če predlagatelj... Gospod Anderlič, izvolite.</p>
            </sp>
            <sp xml:id="SDZ3-Redna-08-2001-10-04.sp64">

               <speaker>ANTON ANDERLIČ:</speaker>

               <p>Prav nobenega problema ni, vendarle je sekretariat opozoril na to, da je 5. oziroma
               6. pomembna zadeva, seveda tudi v predhodnih razpravah in mnenjih. Jaz mirne duše
               umaknem ta amandma, če mislite, da je to problem. Bi pa to bilo, gospod Vizjak,
               higienično z vidika ureditve poslovnika. Ampak, če vi tega ne želite in da ne vidite,
               da gre za redakcijo, potem je to vaš problem. Jaz ga v imenu predlagateljev
               umikam.</p>
            </sp>
            <sp xml:id="SDZ3-Redna-08-2001-10-04.sp65">
               <speaker>PODPREDSEDNICA IRMA PAVLINIČ KREBS:</speaker>
               <p>Hvala lepa. Spoštovane kolegice, kolegi! Opravičujem se. Poslovnik
            je tu jasen, v tej fazi imamo možnost samo obrazložiti svoj glas. Gospod Sok,
            obrazložitev glasu. Izvolite. Ste umaknili amandma? Hvala lepa. Uskladitveni amandma k
            100. členu so predlagatelji umaknili, zato prehajamo na odločanje o uskladitvenem
            amandmaju k... Prosim za mir v dvorani! Prehajamo na odločanje o uskladitvenem amandmaju
            k 106. členu. Obrazložitev glasu. Proceduralni predlog, gospod Podobnik. </p>
            </sp>
            <sp xml:id="SDZ3-Redna-08-2001-10-04.sp66">

               <speaker>JANEZ PODOBNIK:</speaker>

               <p>Spoštovana podpredsednica! Kot eden od podpisnikov uskladitvenih amandmajev
               ugotavljam, da nisem dal soglasja, da se umakne uskladitveni amandma k 100. členu.
           </p>
            </sp>
            <sp xml:id="SDZ3-Redna-08-2001-10-04.sp67">

               <speaker>PODPREDSEDNICA IRMA PAVLINIČ KREBS:</speaker>

               <p>Pravilo, ki velja v državnem zboru, je, da vsi, ki so vložili amandma, predstavljajo
               predlagatelja. Moja ocena je bila očitno preuranjena, da je glede na predlog gospoda
               Anderliča stvar usklajena. Zato je glede na sporočilo gospoda Podobnika, ki je eden
               izmed predlagateljev, zagotovo lahko sklepati, da do umika ne sme priti.</p>
               <p>Odločamo torej o amandmaju k 100. členu. Proceduralni predlog ima gospod Bajuk.
               Izvolite.</p>
            </sp>
            <sp xml:id="SDZ3-Redna-08-2001-10-04.sp68">

               <speaker>DR. ANDREJ BAJUK:</speaker>

               <p>Spoštovana gospa predsedujoča, očitno gre, po naši interpretaciji, tu za neko grobo,
               ponovno kršitev veljavnega poslovnika. Zato zahtevam, da se naša služba za zakonodajo
               o tej zadevi takoj opredeli. Hvala lepa.</p>
            </sp>
            <sp xml:id="SDZ3-Redna-08-2001-10-04.sp69">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospa Bitenc, izvolite.</p>
            </sp>
            <sp xml:id="SDZ3-Redna-08-2001-10-04.sp70">

               <speaker>TINA BITENC PENGOV:</speaker>

               <p>Spoštovana gospa podpredsednica, spoštovani zbor! Sekretariat za zakonodajo in pravne
               zadeve ni pooblaščen v skladu s poslovnikom za opredeljevanje do poslovniških
               vprašanj med sejo, tudi ne izven seje - izven seje je pristojna komisija za
               poslovnik, na seji pa predsedujoči. Hvala lepa.</p>
            </sp>
            <sp xml:id="SDZ3-Redna-08-2001-10-04.sp71">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Zasedanje prekinjam za deset minut, da preverim, kaj bi se dalo urediti v
               zvezi z amandmajem k 100. členu. Hvala lepa.</p>
               <stage type="time">(Seja je bila prekinjena ob 15.28 uri in se je nadaljevala ob 15.37 uri.)</stage>
            </sp>
            <sp xml:id="SDZ3-Redna-08-2001-10-04.sp72">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovani poslanci, spoštovane poslanke. Nadaljujemo z delom. Ker bomo ugotavljali
               navzočnost, vas lepo prosim, da s pritiskom na tipko kvorum potrdite svojo
               navzočnost. Ugotavljamo navzočnost! Navzočih je 75 poslank in poslancev, kar pomeni,
               da je državni zbor sklepčen in lahko odloča.</p>
               <p>Dovolite, da vam podam pojasnilo glede amandmaja k 100. členu. Preden je prišlo do
               obrazložitev glasu, ki so se spremenile v nekaj drugega, smo bili pri amandmaju k
               100. členu v skladu s 193. členom poslovnika v fazi odločanja. Faza odločanja se
               začne, ko preidemo na odločanje, potem obrazložitve glasu in samo glasovanje. Obe ti
               fazi se imenujeta odločanje.</p>
               <p>193. člen pravi, da predlagatelj lahko amandma umakne ali spremeni do začetka
               glasovanja o amandmajih k členu, h kateremu je bil predlagan amandma. Glede na to, da
               se je faza glasovanja že začela, predlagatelji tudi ob soglasju več amandmaja ne bi
               mogli umakniti, zato smo dolžni opraviti glasovanje o tem amandmaju.</p>
               <p>Spoštovani, spoštovane! Proceduralnih predlogov v fazi glasovanja tudi ni več, zato
               prosim, če želi kdo obrazložiti svoj glas, drugače bomo opravili glasovanje. Gospod
               Sok, obrazložitev glasu o amandmaju k 100. členu.</p>
            </sp>
            <sp xml:id="SDZ3-Redna-08-2001-10-04.sp73">

               <speaker>ALOJZ SOK:</speaker>

               <p>Čisto na kratko. Še enkrat bi rad ponovil, da to k 100. členu ni usklajevalni
               amandma, je povsem nekaj čisto drugega in tukaj ste pravzaprav predlagatelji
               povzročili to, da se niste dogovorili, kako bodo umikali oziroma vlagali. To kar je
               opozoril kolega Vizjak, to ni uskladitveni amandma. Hvala lepa.</p>
            </sp>
            <sp xml:id="SDZ3-Redna-08-2001-10-04.sp74">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu gospod Anderlič.</p>
            </sp>
            <sp xml:id="SDZ3-Redna-08-2001-10-04.sp75">

               <speaker>ANTON ANDERLIČ:</speaker>

               <p>Glasoval bom proti temu amandmaju zato, ker ga nisem mogel umakniti skupaj s
               sopredlagatelji, čeprav smo kasneje ugotovili, da bi ga vsi podpisniki lahko
               umaknili. Bila je pa želja, da se do perfekcije to naredi in če vi tega ne dopustite,
               pač tega ne bo in bom jaz glasoval proti zato, da boste vedeli, da gre za pošten
               namen, nikakor ne za kakšne zarote in to, kar stalno in stalno govorite. Ne gre za
               to, po mnenju sekretariata bi to usklajevanje preneslo tak amandma, ki dejansko
               izboljšuje tekst in odpravlja napačno sklicevanje. Ampak v redu, če je to tako in te
               možnosti ni, bom jaz glasoval proti temu amandmaju.</p>
            </sp>
            <sp xml:id="SDZ3-Redna-08-2001-10-04.sp76">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Prehajamo torej na glasovanje o amandmaju k 100. členu. Glasujemo.
               Navzočih je 77 poslank in poslancev. Za je glasovalo 42, proti 23.</p>
               <p><stage>(Za je glasovalo 42.)</stage> <stage>(Proti 23.)</stage></p>
               <p>Ugotavljam, da uskladitveni amandma ni bil sprejet.</p>
               <p>Prehajamo na odločanje o uskladitvenem amandmaju k 106. členu. Prehajamo na
               glasovanje. Glasujemo. Navzočih je 79 poslank in poslancev. Za je glasovalo 50, proti
               27.</p>
               <p><stage>(Za je glasovalo 50.)</stage> <stage>(Proti 27.)</stage></p>
               <p>Ugotavljam, da uskladitveni amandma ni bil sprejet.</p>
               <p>Prehajamo na odločanje o uskladitvenem amandmaju k 134. členu. Glasujemo. Navzočih
               je 80 poslank in poslancev. Za je glasovalo 53, proti 26.</p>
               <p><stage>(Za je glasovalo 53.)</stage> <stage>(Proti 26.)</stage></p>
               <p>Ugotavljam, da uskladitveni amandma ni bil sprejet.</p>
               <p>Prehajamo na odločanje o uskladitvenem amandmaju k 135. členu. Glasujemo. Navzočih
               je 79 poslank in poslancev. Za je glasovalo 52, proti 27.</p>
               <p><stage>(Za je glasovalo 52.)</stage> <stage>(Proti 27.)</stage></p>
               <p>Ugotavljam, da uskladitveni amandma ni bil sprejet.</p>
               <p>Prehajamo na odločanje o uskladitvenem amandmaju k 159. členu. Glasujemo. Navzočih
               je 78 poslank in poslancev. Za je glasovalo 52, proti 26.</p>
               <p><stage>(Za je glasovalo 52.)</stage> <stage>(Proti 26.)</stage></p>
               <p>Ugotavljam, da je uskladitveni amandma k 159. členu sprejet.</p>
               <p>Prehajamo na odločanje o uskladitvenem amandmaju k 179. členu. Glasujemo. Navzočih
               je 81 poslank in poslancev. Za je glasovalo 53, proti 28.</p>
               <p><stage>(Za je glasovalo 53.)</stage> <stage>(Proti 28.)</stage></p>
               <p>Ugotavljam, da amandma ni bil sprejet.</p>
               <p>Prehajamo na strani 3 pregleda še k odločanju o uskladitvenem amandmaju k naslovu,
               postopek za sprejem rebalansa državnega proračuna. Glasujemo. Navzočih je 80 poslank
               in poslancev. Za je glasovalo 53, proti 26.</p>
               <p><stage>(Za je glasovalo 53.)</stage> <stage>(Proti 26.)</stage></p>
               <p>Ugotavljam, da uskladitveni amandma k naslovu ni bil sprejet.</p>
               <p>Prehajamo na odločanje o uskladitvenem amandmaju k 239. členu. Glasujmo! Navzočih je
               78 poslank in poslancev. Za je glasovalo 52, proti 26.</p>
               <p><stage>(Za je glasovalo 52.)</stage> <stage>(Proti 26.)</stage></p>
               <p>Ugotavljam, da je bil uskladitveni amandma k 239. členu sprejet.</p>
               <p>Prehajamo še na odločanje o uskladitvenem amandmaju k 282. členu. Glasujmo! Navzočih
               je 81 poslank in poslancev. Za je glasovalo 54, proti 27.</p>
               <p><stage>(Za je glasovalo 54.)</stage> <stage>(Proti 27.)</stage></p>
               <p>Ugotavljam, da je bil uskladitveni amandma k 282. členu sprejet.</p>
               <p>Prehajamo na glasovanje o predlogu poslovnika v celoti. Gospod Anderlič,
               izvolite.</p>
            </sp>
            <sp xml:id="SDZ3-Redna-08-2001-10-04.sp77">

               <speaker>ANTON ANDERLIČ:</speaker>

               <p>Pred glasovanjem o poslovniku v celoti želim v imenu poslanske skupine pol ure
               odmora za posvetovanje v skupini.</p>
            </sp>
            <sp xml:id="SDZ3-Redna-08-2001-10-04.sp78">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Z delom nadaljujemo ob 16.15 uri.</p>
               <stage type="time">(Seja je bila prekinjena ob 15.47 uri in se je nadaljevala ob 16.21 uri.)</stage>
            </sp>
            <sp xml:id="SDZ3-Redna-08-2001-10-04.sp79">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovane poslanke, spoštovani poslanci, ugotavljali bomo navzočnost, zato vas lepo
               prosim, da pritisnete na tipko kvorum. Ugotavljamo navzočnost! Navzočih je 65 poslank
               in poslancev. Državni zbor je sklepčen in lahko veljavno odloča. Želi predstavnik
               poslanske skupine LDS, ki je želel odmor pred odločanjem, pojasniti svoje stališče.
               Gospod Anderlič.</p>
            </sp>
            <sp xml:id="SDZ3-Redna-08-2001-10-04.sp80">

               <speaker>ANTON ANDERLIČ:</speaker>

               <p>Kot predlagatelji uskladitvenega amandmaja in kot poslanska skupina, nismo mogli v
               te pol ure uskladiti, torej na dveh nivojih in v poslanski skupini in med
               predlagatelji, zato v tem trenutku ne vidim možnosti, da bi lahko podal stališče
               poslanske skupine liberalne demokracije pred tem odločanjem. To je seveda specifična
               situacija, ko nastopam kot predlagatelj amandmaja, sopredlagatelj amandmaja in kot
               vodja poslanske skupine. Zato predlagam, da če lahko kdo drug vzame odmor, ampak
               glede na to, da je bilo samo pol ure, bi v imenu poslanske skupine želel še nadaljnji
               odmor v trajanju ene ure ali pa naj ga kdo drug prevzame.</p>
            </sp>
            <sp xml:id="SDZ3-Redna-08-2001-10-04.sp81">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Zasedanje prekinjam za naslednjo uro. Nadaljujemo, se opravičujem,
               dvakrat lahko prosi za, drugače ni možno. Ista poslanska skupina eventualno lahko
               prosi za podaljšanje. O isti zadevi lahko zahteva odmor, kolikor je bila praksa do
               zdaj, samo ena poslanska skupina. Predvideva se, da se vse v tem času posvetujejo
               pred odločanjem, lahko pa predlaga podaljšanje.</p>
               <p>Tako sem odločila, nadaljujemo ob 17.23 uri. Hvala lepa.</p>
               <p>Spoštovani! Lahko se razburjate, predsedujoči ima pravico tolmačiti in oblikovati
               tudi poslovnik. Spoštovani, glede na želje predsednika državnega zbora, prosim vodje
               poslanskih skupin, da se zglasijo v sobi 217 na pogovoru.</p>
               <stage type="time">(Seja je bila prekinjena ob 16.25 uri in se je nadaljevala ob 17.23 uri.)</stage>
            </sp>
            <sp xml:id="SDZ3-Redna-08-2001-10-04.sp82">
               <speaker>PODPREDSEDNICA IRMA PAVLINIČ KREBS:</speaker>
               <p>Sporočam vam, da bomo nadaljevali z delom ob 17.45
            uri. Hvala lepa.</p> 
               <stage type="time">(Seja se je nadaljevala ob 17.46 uri.)</stage>
            </sp>
            <sp xml:id="SDZ3-Redna-08-2001-10-04.sp83">

               <speaker>PREDSEDNIK BORUT PAHOR:</speaker>

               <p>Prosim poslance in poslanke, da pridejo v veliko razpravno dvorano državnega zbora,
               da bi lahko nadaljevali s sejo. Prosim...</p>
               <p>Kolegice in kolegi! Ali prosim lahko zasedete svoja mesta? Ugotavljal bom navzočnost
               v dvorani. Kolegice in kolegi! Prosim, da zasedete svoja mesta. Prosim, da zasedete
               svoja mesta. Predlagam, da nadaljujemo s prekinjeno 8. sejo in s prekinjemo 28.
               točko. Najprej pa seveda ugotavljamo navzočnost v dvorani! Ugotavljamo navzočnost v
               dvorani! 78 poslank in poslancev je navzočih. Državni zbor je sklepčen in lahko
               odloča. Ali vas lahko prosim za pozornost in tudi za kolegialno strpnost? Spričo
               zapleta pri obravnavi te točke sem sklical posvet vodij poslanskih skupin, kjer smo
               poskušali ugotoviti, ali obstaja med nami soglasje glede nadaljevanja seje pri tej
               točki dnevnega reda. Tega soglasja ni bilo mogoče oblikovati. Bila so različna
               stališča, na eni strani poslanskih skupin predlagateljev, na drugi strani ostalih
               poslanskih skupin. Posvetoval sem se, kot je bilo to mogoče in se odločil, da je
               prav, da o nadaljevanju odloči državni zbor. Moj predlog, ki ga dajem državnemu
               zboru, je, da nadaljujemo s točko dnevnega reda jutri ob 10. uri. Prosim, to je
               predlog. Predlagatelj, ki je v tem primeru dolžan premisliti zadevo, tako kot vsi mi,
               je prosil za čas. Rad bi samo utemeljil. Mi smo zdaj v situaciji, v kateri
               usklajevalni amandmaji niso bili sprejeti. To je posebna situacija. Usklajevalni
               amandmaji niso bili sprejeti. Stvari za nazaj ni mogoče vračati. Predlagatelj, vsi,
               tudi jaz, moramo premisliti, kaj to pomeni za odločanje jutri.</p>
               <p>Predlagam ta proceduralni predlog. Večina bo odločila in mislim, da je to edino
               demokratično, da tako odločimo, kako bomo nadaljevali sejo. Ta predlog dajem na
               glasovanje. Prosim za glasovanje. Navzočih je 80 kolegic in kolegov. 44 jih je bilo
               za, 35 proti.</p>
               <p><stage>(Za je glasovalo 44.)</stage> <stage>(Proti 35.)</stage></p>
               <p>Ugotavljam, da je predlog dobil potrebno večino.</p>
               <p>Jutri bomo nadaljevali z dokončnim odločanjem o predlogu poslovnika, potem pa s 36.
               točko dnevnega reda, to je z volitvami in imenovanji, nato pa s prekinjeno 23. točko,
               nato z 8., 24. in po vrstnem redu dalje.</p>
               <p>Vsem sem zahvaljujem za današnje sodelovanje. Hvala lepa. <stage type="time">(SEJA JE BILA
                  PREKINJENA 4. OKTOBER 2001 OB 17.51 URI.)</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ3-Izredna-23-2002-12-04">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|801B804B4AC3C10AC1256C8A00382E5B</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=sz&amp;uid=801B804B4AC3C10AC1256C8A00382E5B</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ3-Izredna-23-2002-12-04.DZ" n="23">
               <name>Izredna</name>
               <date when="2002-12-04"/>
            </setting>
         </settingDesc>
         <particDesc>
            <listOrg>
               <org xml:id="SDZ3-Izredna-23-2002-12-04.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">23. izredna seja</stage>
            <stage type="date">(4. december 2002)</stage>
            <stage type="chairman">Sejo je vodil Borut Pahor, predsednik državnega zbora.</stage>
            <stage type="time">Seja se je pričela ob 13.01 uri.</stage>


            <sp xml:id="SDZ3-Izredna-23-2002-12-04.sp1">

               <speaker>PREDSEDNIK BORUT PAHOR:</speaker>

               <p>Pričenjam 23. izredno sejo državnega zbora Republike Slovenije, ki sem jo sklical na
               podlagi drugega odstavka 58. člena poslovnika državnega zbora. Prosim za mir v
               dvorani.</p>
               <p>Rad bi vas obvestil, katere kolegice in kolegi zaradi drugih obveznosti ne morejo
               prisostvovati današnji seji. To so kolegi Barovič, Čeligoj, Diaci, mag. Kramberger,
               po 15. uri ne bo z nami kolega Mamića, sicer ne bo z nami kolega Partljiča in kolega
               Peterleta.</p>
               <p>Na sejo državnega zbora sem vabil tudi dr. Janeza Drnovška k 1. točki dnevnega reda
               in ostale predstavnike vlade Republike Slovenije. Vse bom, ko bodo prišli, prav
               prisrčno pozdravil v našem imenu.</p>
               <p>Kolegice in kolegi, prosim za pozornost, prehajamo na določitev dnevnega reda 23.
               izredne seje. Predlog dnevnega reda je pripravljen skladno z drugim odstavkom 58.
               člena poslovnika in ste ga prejeli s sklicem dne 3.12. tega leta. Ali lahko prosim,
               spoštovane kolegice in kolege za mir v dvorani? Hvala.</p>
               <p>V poslovniškem roku predlogov za širitev dnevnega reda nisem prejel. Zato bomo prešli
               na odločanje o določitvi dnevnega reda, pri čemer ugotavljam, da ene poslanske
               skupine ni in zato tudi nismo sklepčni. Prosim, kolegice in kolege, da pridejo v
               dvorano. Državni zbor je ob 13. uri začel sejo, tako kot je bila sklicana. Ure se pri
               sklicu seje vedno natančno držimo in tako je tudi danes.</p>
               <p>Prosim, kolegice in kolege, da pridejo v dvorani, kajti glasovati moramo o dnevnem
               redu. Nisem bil obveščen, da ima poslanski klub Liberalne demokracije kakšno drugo
               obveznost. Prosim jih, da pridejo v dvorano. Rad bi nadaljeval z delom. Prosim za mir
               v dvorani. Kolegice inkolegi, ob 13. uri smo začeli sejo. Prosim tiste, ki vstopajo
               pozneje, da ne motijo dela.</p>
               <p>Zboru predlagam, da za današnjo sejo določimo dnevni red, ki ste ga prejeli s
               sklicem. Glasujemo. 59 navzočih. 44 za in 3 proti.</p>
               <p><stage>(Za je glasovalo 44.)</stage> <stage>(Proti 3.)</stage></p>
               <p>Ugotavljam, da je dnevni red 23. izredne seje zbora, določen.</p>
               <p>Spoštovane kolegice in kolegi, prehajamo na <title>1. TOČKO DNEVNEGA REDA, TO JE NA
                  OBVESTILO O ODSTOPU DR. JANEZA DRNOVŠKA S FUNKCIJE PREDSEDNIKA VLADE REPUBLIKE
                  SLOVENIJE.</title> V skladu z 261. členom poslovnika državnega zbora, me je v
               ponedeljek dne 2. decembra letos, predsednik vlade Republike Slovenije dr. Janez
               Drnovšek, obvestil, da na podlagi 12. člena zakona o vladi, odstopa iz funkcije
               predsednika vlade Republike Slovenije.</p>
               <p>Med nami dr. Drnovška prav lepo pozdravljam in ga vabim, če želi obrazložiti svoj
               odstop, da stopi za govorniški oder. Prosim.</p>
            </sp>
            <sp xml:id="SDZ3-Izredna-23-2002-12-04.sp2">

               <speaker>DR. JANEZ DRNOVŠEK:</speaker>

               <p>Spoštovani gospod predsednik, spoštovane poslanke in poslanci.</p>
               <p>Razlog mojega odstopa je znan. In želel bi vam predvsem spregovoriti nekaj besed
               zahvale za dosedanje sodelovanje v državnem zboru. V več kot 10 letih sem vodil štiri
               slovenske vlade, štirikrat bil tudi imenovan v tem državnem zboru za mandatarja in
               predsednika vlade. Skupaj smo postavili temelje tej državi, prešli skozi precej
               zapleteno obdobje. Vlada je predlagala, vi sprejeli, na stotine zakonov, ki
               predstavljajo temelj pravnega reda Slovenije.</p>
               <p>Reševali smo probleme, odprta vprašanja na vseh področjih, od gospodarstva, varnosti,
               obrambe, kulture, izobraževanja. Na vseh področjih smo poskušali dati čim več od
               sebe. Prepričan sem, da vsi, tako sam, kot vsi, ki sedite v tem državnem zboru, z
               iskreno željo, da storimo kar najbolje za našo državo Slovenijo, za Slovenke in
               Slovence.</p>
               <p>Veliko je vedno odprtih vprašanj, nikoli naloga ni do konca opravljena. Življenje pač
               teče naprej. In vedno se postavljajo, pojavljajo nova vprašanja, tudi nove rešitve.
               Potrebno je iskati nove odgovore, dograjevati prejšnje. Vendar mislim, da smo le
               vzpostavili dobre temelje za tak vnaprejšnji razvoj, tudi dovolj konstruktivno
               sodelovanje. Zahvaljujem se zato vsem, seveda tako, lahko bi rekel, poziciji, kot
               tudi opoziciji, ker smo znali, zlasti pri državotvornih vprašanjih najti skupni jezik
               in tudi premagati velikokrat razlike, politične razlike, ki normalno so med nami.
               Drugače seveda ne more biti v demokratičnem sistemu. Vendar, kadar gre za temeljne
               interese države, takrat smo znali stopiti skupaj, tudi se posvetovati in poiskati
               najboljše možne rešitve.</p>
               <p>Jaz upam in prepričan sem, da bo tako tudi v prihodnje. Tudi na novi funkciji si bom
               v okviru ustavnih pooblastil in ustavnega položaja skušal prizadevati za to, da bo
               razvoj Slovenije še naprej čimbolj uspešen, da bi tudi znotraj bilo čim manj
               napetosti, čimveč pozitivnega in ustvarjalnega ozračja.</p>
               <p>Slovenija vstopa v novo obdobje. Smo na tem, da postanemo člani, tako Evropske unije
               kot tudi zveze Nato. S tem se bomo še bolj uveljavili v svetu, sedli za mizo skupaj z
               drugimi evropskimi in drugimi državami na enakopravni osnovi. Imeli bomo enkratno
               priložnost, ki je Slovenija nikoli v zgodovini ni imela, da sodelujemo z drugimi
               narodi, državami pri izgradnji prihodnje Evrope in sveta in da pri tem neposredno
               sodelujemo s svojimi predlogi, stališči, pobudami. Seveda bo samo od nas v veliki
               meri odvisno, koliko bomo pri tem uspešni. Morali bomo seveda biti ustvarjalni,
               kvalitetni in s tem bo tudi naš prispevek večji, tako v Evropi kot v svetu. Seveda
               bomo reševali skozi naloge in cilje skupnega življenja v Evropi prvenstveno življenje
               v Sloveniji. V mirni, povezani Evropi lahko zagotovimo tudi čimboljše življenje vsem
               Slovencem.</p>
               <p>Včasih smo od začetka, od vzpostavljanja temeljev naše države morali reševati najprej
               prioritetna vprašanja in so nekateri morali nekoliko počakati. Sedaj, ko so temelji
               postavljeni, ko je hiša postavljena, se lahko lotimo še toliko bolj zavzeto tudi vseh
               podrobnosti v tej državi in uredimo naše skupno življenje na čimboljši način, da bo
               ta naša hiša res čim bolj prijazna in to vsem Slovenkam in Slovencem.</p>
               <p>Spoštovane poslanke, spoštovani poslanci! Rad bi vam ob tem, ko odstopam z mesta
               predsednika vlade, zaželel še naprej uspešno delo v državnem zboru. Čakajo vas še
               težke naloge. Vendar z zavzetostjo, sem prepričan, da jih boste zmogli in da bomo
               skupno zagotovili Sloveniji naprej uspešen razvoj in čim boljše življenje. Hvala
               lepa. .../Aplavz./...</p>
            </sp>
            <sp xml:id="SDZ3-Izredna-23-2002-12-04.sp3">

               <speaker>PREDSEDNIK BORUT PAHOR:</speaker>

               <p>Spoštovane kolegice in kolegi! Državni zbor v skladu s 115. členom Ustave Republike
               Slovenije ugotavlja, da je predsedniku vlade Republike Slovenije dr. Janezu Drnovšku,
               zaradi odstopa prenehala funkcija predsednika vlade in s tem tudi funkcija vsem
               ministrom.</p>
               <p>Predsednik vlade in ministri opravljajo tekoče posle do izvolitve novega predsednika
               vlade in imenovanja novih ministrov.</p>
               <p>Dr. Janez Drnovšek, spoštovane gospe in gospodje! Dovolite, da se v imenu državnega
               zbora vam in vašim sodelavcem zahvalim za opravljeno delo in vam zaželim na
               naslednjih poteh vse najboljše. Hvala lepa. .../Aplavz./...</p>
               <p>S tem je ta točka dnevnega reda zaključena. Državni zbor lahko preide na prekinjeno
                  <title>2. TOČKO DNEVNEGA REDA,</title> to je na <title>OBRAVNAVO PREDLOGA ODLOKA O RAZPISU
                  PREDHODNEGA ZAKONODAJNEGA REFERENDUMA O PREDLOGU ZAKONA O PREOBLIKOVANJU IN
                  PRIVATIZACIJI JAVNEGA PODJETJA SLOVENSKE ŽELEZNICE D.D.</title>
               </p>
               <p>Za hipec bomo počakali, da se dvorana umiri in nadaljevali z odločanjem. Državni zbor
               je na 20. seji, 29. novembra letos, ugotovil, da v zahtevi za razpis predhodnega
               zakonodajnega referenduma o predlogu zakona o preoblikovanju in privatizaciji javnega
               podjetja Slovenske železnice d.d., referendumsko vprašanje ni jasno izraženo in je
               pozval vlagatelje zahteve, da naj jasno opredelijo referendumsko vprašanje.</p>
               <p>Vlagatelji zahteve so z dopisom 2. decembra 2002 poslali popravljeno referendumsko
               vprašanje, katerega je včeraj obravnaval tudi odbor za infrastrukturo in okolje.
               Poročilo odbora ste prejeli na klop in sprašujem predsednika, kolega Janca, ali želi
               besedo. Pravi, da ne.</p>
               <p>Tako lahko zdaj preidemo na razpravo o popravljenem referendumskem vprašanju in
               sprašujem, ali želi pred odločanjem kdo besedo? Prosim, kolegica Širca.</p>
            </sp>
            <sp xml:id="SDZ3-Izredna-23-2002-12-04.sp4">

               <speaker>MAJDA ŠIRCA:</speaker>

               <p>Hvala lepa. Pri odločanju na zadnji seji o tem vprašanju sem obrazložila glas, hkrati
               pa tudi svoje pomisleke, zakaj dvomim v jasnost vprašanja in zakaj tudi pri
               glasovanju o tovrstnem vprašanju se bom oziroma sem se v naknadnem glasovanju tudi
               vzdržala. Poudarjam še enkrat, da pravila nam nalagajo, da glasujemo za referendum,
               ker konec koncev, če razumemo jasnost vprašanja v ozkem pomenu besede, potem smo
               zavezani tovrstnim pravilom. Pri tem apeliram in s tem tudi povem, da moja odločitev
               tokrat ni nič drugačna. Apeliram na dejstvo, da pri jasnosti tako postavljenega
               vprašanja bi morali vključevati nekoliko bolj ekstenzivno razumevanje.</p>
               <p>Seveda ne gre za to,...</p>
            </sp>
            <sp xml:id="SDZ3-Izredna-23-2002-12-04.sp5">

               <speaker>PREDSEDNIK BORUT PAHOR:</speaker>

               <p>Mir v dvorani. Prosim za mir v dvorani, Prosim.</p>
            </sp>
            <sp xml:id="SDZ3-Izredna-23-2002-12-04.sp6">

               <speaker>MAJDA ŠIRCA:</speaker>

               <p>...da podcenjujem državljanke in državljane. Ne gre za to, da podcenjujem državljanke
               in državljane, ko bodo soočeni s tem vprašanjem oziroma da dvomim v njihovo možnost
               razmišljanja, pravilnega razumevanja vprašanja ob tako postavljenem vprašanju.</p>
               <p>Vendar bi pa rada spomnila na sledeče: Pri postavljanju, artikuliranju tega vprašanja
               se je zgodilo kar nekaj, po moji predstavi, kozmetičnih popravkov.</p>
               <p>Prvi popravek se je zgodil takrat, ko je pravna služba državnega zbora nekoliko bolj
               jasno artikulirala oziroma regulirala vprašanje.</p>
               <p>Druga korektura se je zgodila takrat - za moje pojme seveda še zmeraj kozmetična
               korektura - ko so se v določenih alineah nekatere dikcije bolj, ne govorim o jasnem,
               ampak bolj kozmetično uredile v tem smislu, da so se ven izvrgle besede kot "še
               naprej, s tem, v celoti" in podobno. S tem pa se niso spremenile dejanske možnosti
               razumevanja tega vprašanja.</p>
               <p>Pri amandmajih, ki smo jih izglasovali oziroma ste jih izglasovali na prejšnji seji,
               glede tega vprašanja, so se seveda zgodile tudi nekatere korekture, ki so bile že
               spet vezane na artikulacijo, ne pa na dodatno pojasnjevanje. Pri sedanjih popravkih,
               ki jih imamo ta trenutek pred seboj, se je zgodila samo ena korektura po mojem
               razumevanju, in to tako, da se dikcija v zadnjih dveh, predzadnjih dveh alineah, na
               katere je državni zbor pri sklepu še posebej opozoril, spremenila v tem smislu, da se
               je "besedni sklop" Vlada Republike Slovenije spremenila v tisti pasivni "se zaupa"
               moramo se, v tem smislu, da se je samo umaknila beseda "Vlada Republike Slovenije" v
               drugo dikcijo. To se pravi, da se zdajšnji alinei glasita tako, da "se javnemu
               podjetju Slovenske železnice zagotovi dolgoročno sistemsko financiranje" ... et
               cetera, ne pa, da "Vlada Republike Slovenije zagotovi".</p>
               <p>V tem ne vidim bistvenih sprememb, zato še enkrat ponavljam, da mislim, da bodo
               državljanke in državljani postavljeni v zelo zapleteno situacijo, ko bodo morali
               ponovno prebirati predlog zakona, za katerega sem prepričana, da niti v državnem
               zboru ga niso vsi prebrali.</p>
               <p>Mislim, še zmeraj, da so alinee, tako kot so postavljene, nejasne in zavezujoče, če
               bo referendum sprejet oziroma če bo njegov izid pozitiven, da bodo v nadalje za vlado
               vse alternative in možnosti, ki bi se lahko razvile, dodelovale in usklajevale, bodo
               ob morebitnem uspehu zabetonirane, bolj fleksibilno življenje Slovenskih železnic pa
               bo na ta način tudi ob dodatne možnosti proučevanja.</p>
               <p>V tem smislu še enkrat poudarjam, če mi okviri dopuščajo, okviri mi ne dopuščajo, da
               bi bila proti, pravni okviri, tisti, ki so zavezani zelo ozkemu razumevanju besede na
               jasno postavljeno vprašanje, vest pa mi nalaga, da se ob tem predlogu vzdržim, ker
               menim, da bo odločanje ob tako postavljenem vprašanju zelotežko in v veliki meri
               nejasno.</p>
            </sp>
            <sp xml:id="SDZ3-Izredna-23-2002-12-04.sp7">

               <speaker>PREDSEDNIK BORUT PAHOR:</speaker>

               <p>Kolega Sok, za njim kolega Kelemina.</p>
            </sp>
            <sp xml:id="SDZ3-Izredna-23-2002-12-04.sp8">

               <speaker>ALOJZ SOK:</speaker>

               <p>Hvala za besedo. Spoštovani predsednik, kolegice poslanke in poslanci.</p>
               <p>V naši poslanski skupini bomo ta odlok podprli in o tem ni za nas nobenega vprašanja.
               Konec koncev, to, kar je danes pred nami, je podprto s 65 tisoč podpisi Slovenk in
               Slovencev. Kar se pa tiče dileme okrog jasnosti vprašanja, bi se pa v tem državnem
               zboru lahko vprašali, ali potem naše državljanke in državljani razumejo jasnost
               zakonov, ki jih sprejema ta parlament, pa vseeno, ko so objavljeni v Uradnem listu,
               veljajo za vse.</p>
               <p>Sedaj bo čas, da do 19. januarja, do referenduma, ta vprašanja državljankam in
               državljanom temeljito pojasnimo. V resnici pa gre samo za eno dilemo. Samo za eno
               dilemo, ali naj se Slovenske železnice sploh lastninijo, če naj se lastninijo, ali
               naj se lastninijo kot celovit, enoten sistem oziroma tako, kot je predvidela vlada,
               po hitrem postopku, da bi Slovenske železnice razdelila v 3 podjetja, potem
               olastninila tisto, kar je vredno, medtem ko bi ostalo, predvsem potniški promet in pa
               vlaganja v infrastrukturo, ostalo v breme države, se pravi v breme
               davkoplačevalcev.</p>
               <p>Lahko mi verjamete, da bodo naše državljanke in državljani to zelo dobro razumeli in
               bodo vedeli, kaj pravzaprav je pri tem mišljeno in za kaj gre.</p>
               <p>Če bi bila vlada, ko je prišla v parlament s svojim predlogom zakona, pripravljena s
               sindikati, z zaposlenimi in pa tudi širše voditi neko temeljito razpravo o tem
               vprašanju, bi po našem prepričanju referendum sploh ne bil potreben, kajti prepričani
               smo, da bi se sindikati in pa vlada dogovorili. To so tudi sindikati želeli, vendar
               vlada temu ni želela prisluhniti. In to je tudi naš očitek vladi. Sedaj bomo seveda
               šli na referendum in potrošili približno 600 milijonov slovenskih tolarjev, ker se
               pač vlada ni želela pogovarjati. Dejstva so takšna. Na žalost je tako. Tudi v
               opoziciji smo takrat zahtevali, da naj vlada vendarle prisluhne tem pripombam, da naj
               temeljito prouči rešitve v drugih evropskih državah. Vse to ni bilo storjeno. Vse to
               tudi ni bilo želeno, da bi storila. Sedaj je referendum pred nami. Mi bomo seveda ta
               odlok podprli. Temeljito pa se bomo kot opozicijska stranka potrudili, da bomo ljudi
               dejansko obvestili, kaj ta referendum prinaša in kaj za tem stoji.</p>
               <p>Upati tudi je in kot izgleda, bomo imeli dva referenduma, tudi referendum o vračanju
               vlaganj za razvoj telefonije, ker vlada prav tako ni želela prisluhniti argumentom v
               tem državnem zboru. Hvala lepa.</p>
            </sp>
            <sp xml:id="SDZ3-Izredna-23-2002-12-04.sp9">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Kelemina, za vami kolega Kremžar.</p>
            </sp>
            <sp xml:id="SDZ3-Izredna-23-2002-12-04.sp10">

               <speaker>BRANKO KELEMINA:</speaker>

               <p>Hvala lepa za besedo. Spoštovani! Če lahko v imenu skupine Socialdemokratske stranke
               rečem kakšno besedo, potem prav gotovo pomeni, da bomo mi sicer to referendumsko
               vprašanje podprli, čeprav moram v tem trenutku povedati, da je tako koalicija, kot
               tudi očitno zgleda, s soglasjem z oblastjo izsilila neke rešitve, ki po moji oceni
               spreminjajo marsikaj, kar je bilo prvotno mišljeno s tem predlogom.</p>
               <p>Namreč, nobenih razlogov ni, to je dejstvo in o tem smo se vsi prav gotovo
               prepričali, da obstoječa oblast, vlada ne bi smela učinkoviti rešiti Slovenskih
               železnic v zadnjih desetih letih ali pa v zadnjih petih letih. Jaz mislim, da ni
               razloga za to. Zakaj tega niso naredili skupaj s poslovodstvom, da bi te reči rešili
               ugodno, učinkovito, tako da bi danes ta sistem bil pripravljen in sprejeli dejansko
               te evropske izzive, ki so pred nami, da bi posloval danes ta sistem rentabilno,
               učinkovito, v duhu podjetniškega marketinga. To pa danes to podjetjeni. Vse težave,
               ki so se nakopičile, niso nič drugega kot plod enega dobrega konstrukta, s katerim
               poskuša zdaj oblast izsiljevati neke rešitve in vsiljevati rešitve, ki bodo imele
               seveda dolgoročne negativne posledice, po moji oceni, za državo kot celotooziroma
               predvsem za določen segment zaposlenih v teh Slovenskih železnicah. Prav oni bodo
               čutili največje težave v nadaljevanju uresničevanja ali pa izvajanja državne politike
               na tem področju.</p>
               <p>Drži, da je to vprašanje dokaj zapleteno, ni enostavno. Gre namreč za prepletanje
               številnih interesov, tako državnih, nacionalnih, javnih in še cele vrste drugih
               interesov na tem področju. Mogoče vprašanje resnično ne more biti enostavno.
               Referendumsko vprašanje za ta segment reševanja določenega slovenskega premoženja,
               gospodarstva kot takega, ne more biti enostavno. To je dejstvo. Vendar zdajle, ko ste
               določene stvari, po moji oceni, poskušali očistiti, ste naredili to, da ste bistvo
               lastnika Slovenskih železnic rešili vseh odgovornosti, vseh obremenitev, vseh
               obveznosti. Lastnik Slovenskih železnic, to je država, oblast, se odpoveduje vsakršni
               odgovornosti in vsakršni obveznosti, kar je smešno, glede na lastnika, če ne celo
               noro.</p>
               <p>Moja ocena osebna je, da bo lastnik, oblast prav na podlagi teh rešitev, ki ste jih
               zdajle izčistili iz tega referendumskega vprašanja, izsilila privatizacijo kot temelj
               za reševanje vseh referendumskih vprašanj, ki so danes tukaj pred nami. To je končna
               poanta tega čiščenja, ki ste ga naredili, s pomočjo seveda oblasti in pa s pomočjo
               koalicije državnega zbora. To se bo zgodilo, zapomnite si dobro.</p>
               <p>Zdajle kot razumemn poslanec bi v bistvu moral tako rekoč temu nasprotovati. Žal ne
               morem, ker moram pustiti, da se bo tako referendumsko vprašanje preizkusilo tudi pred
               ljudmi. Jaz upam, da bo kljub temu sprejeto oziroma potrjeno, ampak v nadaljevanju
               bomo pa vsi skupaj vložiti še ogromno, ogromno naporov, da bomo zavarovali temeljne
               državne interese, javne interese in interese zaposlenih v tem segmentu. Hvala
               lepa.</p>
            </sp>
            <sp xml:id="SDZ3-Izredna-23-2002-12-04.sp11">

               <speaker>PREDSEDNIK BORUT PAHOR:</speaker>

               <p>Hvala lepa, kolega Kelemina. Kolega Kremžar, za vami kolega Cukjati, potem -</p>
            </sp>
            <sp xml:id="SDZ3-Izredna-23-2002-12-04.sp12">

               <speaker>LEOPOLD (LEO) KREMŽAR:</speaker>

               <p>Hvala lepa. Moje mnenje se od zadnjič, ko smo razpravljali o tem, tudi ni spremenilo,
               moram reči. Ob tem, da spoštujem in bom spoštoval voljo ljudi, ki so jo izrazili
               skozi podpise, seveda imam nekaj dilem, ki bi jih rad povedal. In ta dilema je
               osnovna.</p>
               <p>Vprašanje je jezikovno jasno. Trditi, da se ne da razbrati iz tega vprašanja, kaj
               sprašujemo, ali bodo ljudje vprašani, seveda ni res. Da se razbrati in vsak človek
               lahko iz tega razbere.</p>
               <p>Mene skrbi bolj razlaga odgovora. In to je zgodba, o kateri sem govoril tudi zadnjič.
               Zame je seveda najslabši izid referenduma takšen, ki dopušča možnosti takšnih in
               drugačnih razlag. Seveda najbolj enostaven, najbolj učinkovit odgovor pri
               referendumu, kjer se sprašujejo ljudje na splošno, je odgovor da ali ne. Tam je nekaj
               popolnoma jasno in dileme ni. Ni možnih različnih razlag, ni možno vsaki zadevi,
               politični ali drugačni tolmačiti tako, kot se ji zdi v tistem trenutku oportuno.</p>
               <p>V izogib temu, seveda razmišljam, da vprašanje je prezahtevno samo zaradi tega, ker
               daje seveda možnosti različnih razlag.</p>
               <p>Globoko sem prepričan, da se ne da pisati zakonov na referendumih. To je moje globoko
               prepričanje. Zakona na referendumu se ne da pisati. Zakon se piše in ustvarja v
               procesu, ki se konča na državnem zboru. Na referendumu se, spoštujoč voljo ljudstva,
               sprašuje o rečeh, kjer se ljudstvo odločno izrazi za takšno ali drugačno opcijo. To
               je v osnovi vsakega referendumskega odločanja. To ni naša iznajdba in to ni zadeva, o
               kateri bi mi morali posebej razmišljati. Ker menim, da je v tem vprašanju preveč
               stvari zapisanih, preveč vprašanj v enem samem vprašanju, z možnostjo in na eni
               strani zavezujočih reči, kar seveda ni nikakršna skrivalnica, ker je popolnoma jasno,
               da se hoče nekoga zavezati za neko reč in je prav, če tako želijo tisti, ki to
               hočejo. Ker bo dal rezultat referenduma po mojem globokem prepričanju možnosti za
               zelo, zelo široko razlago, od vlade, do železniškega sindikata, mislim, da učinek ne
               bo pravi in bo dejansko tudi za tiste, ki bodo podprli referendum, v kar ne dvomim,
               da ga bodo, da bo seveda na koncu izplen te odločitve slabši, kot bi sicer bil, če bi
               vprašanje bilo zastavljeno dosti bolj enostavno in dosti bolj usmerjeno in bi dobili
               dosti bolj enostaven, dosti bolj jasen in usmerjen odgovor.</p>
               <p>Zaradi tega seveda težko podprem in se bom vzdrževal glasovanja. Obenem pa se seveda
               zavedam tega, da je voljo 62.500, in ne vem koliko, ljudi pa vendarle, ker je takšna
               zakonodaja, potrebno spoštovati. Hvala lepa.</p>
            </sp>
            <sp xml:id="SDZ3-Izredna-23-2002-12-04.sp13">

               <speaker>PREDSEDNIK BORUT PAHOR:</speaker>

               <p>Hvala lepa, kolega Kremžar. Kolega Cukjati.</p>
            </sp>
            <sp xml:id="SDZ3-Izredna-23-2002-12-04.sp14">

               <speaker>FRANCE CUKJATI:</speaker>

               <p>Hvala za besedo. Treba je vendarle povedati, če niste uspeli prebrati, da je prvič
               bilo referendumsko vprašanje popravljeno, frizirano s ciljem, da je dovolj jasno, in
               sicer že 25. septembra letos, ko se je v celoti upoštevalo mnenje in so se upoštevale
               zahteve zakonodajno-pravne službe državnega zbora. Drugič so predlagatelji popravili
               referendumsko vprašanje 13. novembra, ko so zopet v celoti upoštevali mnenja
               zakonodajno-pravne službe državnega zbora. In še so prišle nove pripombe. Tako so
               zopet 27. novembra predlagatelji, upoštevajoč mnenje odbora, upoštevali ta mnenja in
               zopet popravili besedilo. In sedaj zopet, četrtič,na zahtevo državnega zbora so
               popravili besedilo. Tako kakršnokoli opravičevanje ali pa argumentiranje negativnega
               stališča do referenduma z nekim opravičilom ali pa sklicevanjem na nerazumljivost
               besedila je neresno.</p>
               <p>Jaz razumem, da nekateri poslanci ali vlada, vladajoča koalicija, sprejema take
               pobude kot neprijetnost.</p>
               <p>Res je, v tem mandatu, v teh dveh letih je bilo že toliko pobud referenduma, kot jih
               v 10 letih nismo imeli. Pobude, ki so tudi uspele pri zbiranju 40 tisoč podpisov, in
               pa tudi referendumi, ki so uspeli, kjer se zopet znova kaže, da pravzaprav v tej
               sestavi, ta državni zbor, ne odloča po željah volivcev.</p>
               <p>Kaj je to narobe? Ali se vlada in predlagatelji zakonov ne znajo pogovarjati s
               tistimi, ki jih zakoni zadevajo ali pa namenoma ignorirajo ta stališča in tudi
               sprejemamo tukaj v tej sestavi v državnem zboru neke zakone, neka stališča, neka
               pravila igre, ki niso pogodu volivcem.</p>
               <p>Menim, da je to tisto vprašanje, ki bi pravzaprav potrebovalo daljšo razpravo,
               vsekakor pa v tem primeru, ne da bi se spuščal v problematiko samega zakona, vendar
               62 tisoč podpisov je pa vendarle zahteva, pred katero si ne smemo zatiskati oči.
               Mislim, da tudi raznih opravičil in pa nekih izmišljenih argumentov proti negativnemu
               stališču ni vredno ponavljati v tem državnem zboru. Hvala.</p>
            </sp>
            <sp xml:id="SDZ3-Izredna-23-2002-12-04.sp15">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Malovrh, za vami kolega Rupar.</p>
            </sp>
            <sp xml:id="SDZ3-Izredna-23-2002-12-04.sp16">

               <speaker>JURIJ MALOVRH:</speaker>

               <p>Spoštovane poslanke, spoštovani poslanci!</p>
               <p>Kot verjetno edini železničar v tem državnem zboru, bom podprl referendum, glede na
               to, da sem že takrat, ko je zakon zagledal luč sveta, opozoril na nekatere člene, ki
               so bili kasneje popravljeni, to sta 6. pa 13. člen tega zakona, ki bistveno vplivata
               na preoblikovanje in pa na privatizacijo Slovenskih železnic. Res je, da je bil potem
               zakon nekajkrat ali pa dogovorno popravljen, pa vendar ne dovolj.</p>
               <p>Mi v tem državnem zboru smo že kar nekajkrat sprejemali nacionalni program razvoja
               Slovenskih železnic. Skoraj vsake dve leti, od leta 1994 naprej. Nekaj smo se
               zavezovali. Meni je še zdaj težko, kadar se spomnim na besedni dvoboj s kolegom
               Jožetom Školčem o soškem koridorju, kjer je bilo spregovorjenih toliko besed, pa
               vendar ta koridor dobesedno umira, kljub temu da smo ga vnesli v nacionalni
               program.</p>
               <p>Če bi bil sprejet ta zakon, kot je bil zamišljen, bi vse stranske proge, od dolenjske
               proge, potem koroške, pa kot sem že omenil soški koridor, bile v doglednem času tudi
               ukinjene. Tako bi ta nerazvita območja ostala še bolj ali pa postala še bolj
               nerazvita in pa cel kup železničarjev tudi brez dela. Čeprav se je železniški promet
               odvijal tam 100 let in pa celo več.</p>
               <p>Sam rezultat referenduma pa bo podal smernice, tako vladi kot državnemu zboru, kako
               naj v prihodnje ukrepa. Zato bom referendum danes pri glasovanju tudi podprl. Hvala
               lepa.</p>
            </sp>
            <sp xml:id="SDZ3-Izredna-23-2002-12-04.sp17">

               <speaker>PREDSEDNIK BORUT PAHOR:</speaker>

               <p>Hvala lepa. Zahvaljujem se vsem dosedanjim govornikom, da niso bili dolgi, pa kljub
               temu jasni pri razpravah. Kolega Rupar, za vami kolega Pukšič in končno kolega Juri,
               ter vidim še nekaj kolegov naprej. Prosim, kolega Rupar.</p>
            </sp>
            <sp xml:id="SDZ3-Izredna-23-2002-12-04.sp18">

               <speaker>PAVEL RUPAR:</speaker>

               <p>Hvala lepa. Gospe in gospodje, gospod predsedujoči! Najprej nekaj besed o današnjem
               televizijskem prenosu. Ta se je...</p>
            </sp>
            <sp xml:id="SDZ3-Izredna-23-2002-12-04.sp19">

               <speaker>PREDSEDNIK BORUT PAHOR:</speaker>

               <p>To ni predmet te točke dnevnega reda.</p>
            </sp>
            <sp xml:id="SDZ3-Izredna-23-2002-12-04.sp20">

               <speaker>PAVEL RUPAR:</speaker>

               <p>Ampak protestiram pa lahko.</p>
            </sp>
            <sp xml:id="SDZ3-Izredna-23-2002-12-04.sp21">

               <speaker>PREDSEDNIK BORUT PAHOR:</speaker>

               <p>To protestirate proti odločitvi televizije. Državni zbor s tem nima nič. Prosim, da
               ne razpravljamo o stvari, ki ni na dnevnem redu.</p>
            </sp>
            <sp xml:id="SDZ3-Izredna-23-2002-12-04.sp22">

               <speaker>PAVEL RUPAR:</speaker>

               <p>Mislim, da ni fer, da se to ne prenaša. Gospod predsednik, to je vaša naloga,
               da...</p>
            </sp>
            <sp xml:id="SDZ3-Izredna-23-2002-12-04.sp23">

               <speaker>PREDSEDNIK BORUT PAHOR:</speaker>

               <p>Ne, ni moja. To smo že razčistili. Zdaj, v okviru te točke prav gotovo ne bomo
               nadaljevali te diskusije.</p>
            </sp>
            <sp xml:id="SDZ3-Izredna-23-2002-12-04.sp24">

               <speaker>PAVEL RUPAR:</speaker>

               <p>Vseeno mislim, da je vodstvo državnega zbora tisto, ki pove, ali se lahko prenaša
               kakšna seja ali ne in da vsak po svoje prenaša. To vendarle ne more. Po moji oceni je
               tako. Niti ne nacionalna televizija, čeprav ji blazne denarje mečemo tja. Ampak
               vendarle, vseeno se mi zdi "nefer", kakorkoli že, do ljudi, ki morajo biti obveščeni
               o vseh teh debatah glede referenduma. To zdaj povezujem na to debato, da ne boste
               rekli, da sem "falil", in pa tudi do tistih, ki so pobudniki tega referendum, ki niso
               v dvorani in bi smeli in morali slišati te debate. Ampak dobro je, pustiva to
               zadevo.</p>
               <p>Sam osebno bom podprl ta predlog oziroma referendumsko vprašanje, za katerega pa
               ocenjujem, da je povsem jasno in povsem korektno, če ga želimo razumeti. Tisti pa, ki
               ga ne želijo razumeti, seveda se zgovarjajo na predolgo vsebino, kot da je to nek
               zakon, kot je rekel kolega Kremžar, in tako naprej.</p>
               <p>Zakaj je sploh prišlo do te referendumske pobude? Predvsem zato, ker so se najprej
               zaposleni zbali za izgubo svojih služb in svojega dela in ne nazadnje tudi ljudje,
               več kot 60.000 tistih, ki so rekli, konec koncev, zakaj bi državno premoženje, tako
               kot ničkoliko premoženja vtej državi enostavno spustili iz rok, če ocenjujejo, da je
               to tudi njihovo premoženje. To je dejansko premoženje vseh državljank in državljanov
               te naše dežele. In je seveda res, da so ljudje v naglici, ko so dajali te podpise,
               ocenili, da je vendarle tegadovolj in da lahko vsaj to premoženje ohranijo v državni
               lasti ali, beri, kot svoje premoženje. Zato vse te zadeve niso to, kar govorite, mi
               ni jasno. Torej, sramota tistega poslanca in poslanke, ki mu ni jasen slovenski jezik
               in vsebina tega referendumskega vprašanja. Meni se zdi to ponižujoče do tistih 60.000
               ljudi, ki so pa vedeli, kaj podpisujejo. Vi poslanci pa ne razumete slovenskega
               jezika. Jaz osebno ocenjujem, da je to pretvarjanje. In recite, nismo za to, ker je
               to preveč obvezujoče za vlado in preveč denarja bo v to vloženega. Recite, da nimate
               denarja, da je zapravljen in bo zadeva povsem jasna. Sprenevedanje je pa sramota za
               vsakega poslanca in poslanko.</p>
               <p>Res je. Ta predlog je obvezujoč, je delna oblika že zakona in je prav, da je tak.
               Končno ljudstvo preko tega referenduma postavlja zakon, ki bo povedal, ali boste
               premoženje razprodali ali ne. Da pa ste že naprej odločeni, vam pa povem neko
               dejstvo. Zelo zaupni viri, hvala bogu sem jih poiskal in sem jih tudi našel, govorijo
               o tem, da ste premoženje že kdaj odpisali, ga označili, katero je za prodajo, katero
               je za privatizacijo in ste seveda tam, ko ste še ocenjevali, da bi bilo to koristno
               za LDS, za vlado in za te kroge, ki se lahko bavijo s tem premoženjem, ste jih imeli
               še nedavnega označenos plavimi pikicami. Torej, v glavnem govorim o zelo velikih
               turističnih kapacitetah ob celi Jadranski obali. Imeli ste plave pikice tam, kjer ste
               videli interes, da bi se to ne prodalo. Sedaj, ko je pa interes drugi, da bi se
               prodalo, ste pa našli zelo, bom rekel, poznane odlične tipe na Hrvaškem, predvsem s
               premoženjem, ki je slovensko, da bodo te kapacitete, recite in pišite, prodali
               oziroma kupili po dvanajst do trinajst tisoč evrov na apartma v velikosti do petdeset
               kvadratnih metrov. To je 35.000 nemških mark. Torej, kaj se gre ta vlada?</p>
               <p>Povejte, da imate interes sami pokupiti te kapacitete, pa bo popolnoma jasno in ne bo
               nobenega referenduma treba in železničarji domov in je gotovo in je zadeva
               končana.</p>
               <p>Ker gre pa zopet za privatizacijo tistih delov premoženja, ki so resnično donosni, ki
               so na aktualnih punktih po celi bivši jugi, je pa seveda zdaj to odveč in je zadeva
               nerazumljiva in to jaz ocenjujem zopet kot enega od poizkusov, sem prepričan, da bodo
               speljani, kako si še bolj okrepiti svoja premoženjska stanja.</p>
               <p>Seveda tako kot ničkolikokrat je vladi in vsem tistim, ki ne razumete slovenskega
               jezika v tem delu, popolnoma mar za brezposelne, ki bodo, ki jih bo veliko, jih bo
               pet ali šest tisoč, zato seveda imamo druge, od zavodov, do sociale, ampak vsem
               skupaj vam je pa piš me uh za te ljudi.</p>
               <p>Sam seveda še enkrat trdim, da je zadeva popolnoma jasna. Če je volja, da jo preveri
               ljudstvo, potem glasujte za. Ne sprenevedajte se pa, da ne razumete lepo in korektno
               opisane vsebine v materinem slovenskem jeziku. Hvala lepa.</p>
            </sp>
            <sp xml:id="SDZ3-Izredna-23-2002-12-04.sp25">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Pukšič ima zdaj besedo, za njim kolega Juri.</p>
            </sp>
            <sp xml:id="SDZ3-Izredna-23-2002-12-04.sp26">

               <speaker>FRANC PUKŠIČ:</speaker>

               <p>Hvala lepa. Sam bom seveda predlog odloka o razpisu predhodnega zakonodajnega
               referenduma podprl. Razlogov je več. Sigurno nas k temu dejanju veže zakon in naša
               ustava. Poslušanje volje 60.000 ljudi, ki je bila izražena z dajanjem podpisov in
               pogojev za izvedbo referenduma, je za poslance državnega zbora pravzaprav tehnično
               opravilo. Ni vsebinska razprava.</p>
               <p>O vsebinski razpravi smo lahko govorili takrat, ko smo govorili o samem zakonu. In ne
               bo prvič in ne zadnjič, ko smo s strani opozicije večkrat opozarjali konkretno in
               tudi z amandmaji, da predlog takšnega zakona ni v redu, da smo čutili, da se s
               takšnim zakonom dela škoda premoženju, da se dela škoda na področju zaposlovanja in
               da seveda vladajoča koalicija takšnih, dobronamernih opozoril ni upoštevala in se je
               kasneje izkazalo z referendumom, da smo imeli prav, zato si mora seveda vladajoča
               koalicija pripisati to odgovornost na svoja ramena. Normalno bi bilo, da bi tudi kdaj
               kdo zastavil svoj položaj na določeno zadevo, ko tako vehementno vztraja, pa se potem
               izkaže, da je to v nasprotju z večino ljudi, ki razmišljajo državotvorno. Tako se je
               zgodilo že z referendumom v zvezi z Zasavjem. Tako bo po vsej verjetnosti tudi z
               referendumom v zvezi s telekomunikacijami. Tako seveda sedaj referendum v zvezi s
               privatizacijo železnic. Namreč, deset let je več in preveč. Ljudje, preko 100.000
               brezposelnih, veliko mladih na velikem delu teritorija Republike Slovenije nima
               nobene možnosti, ne opravljanja pripravništva, kaj šele dobiti zaposlitev, se seveda
               vedno bolj zaveda, da je možno oškodovanje družbenega premoženja ali kraja družbenega
               premoženja tudi s sprejetjem določenih zakonov. Zakonsko podlago pravzaprav imaš za
               to, da oškoduješ družbeno premoženje. To se je seveda tudi zgodilo z mariborskim
               Tamom. Če so drugi načini bili že oškodovanja premoženja, potem se seveda spremeni
               celo kazenski zakonik in tako dalje, kar se je tudi dogajalo v tem parlamentu.</p>
               <p>Dejstvo je, če bi bil takšen zakon, ki ga je vladajoča koalicija sprejela, veljaven,
               če se ne bi ljudje postavili temu po robu, to tudi konkretno pomeni s področja, s
               katerega prihajam, povečevanje brezposelnosti. Železniške delavnice za vzdrževanje
               vozil na Ptuju so s tem seveda uničene in zadeva sprivatizirana, razprodana in ljudje
               brez delovnih mest.</p>
               <p>Danes se dogaja to, da konkurenca jasno nastopa z nekoliko nižjimi cenami samo z enim
               ciljem, to je, da ta del sprivatizira in vidi vnaprej svojo možnost in priložnost,
               kjer bo lahko cene, ne samo podvojila ali še kaj več naredila, s tem pa seveda potem
               na račun tudi državnega proračuna tako rekoč polnila lastne žepe. Takšen primer je
               bil navsezadnje pred dnevi obravnavan tu v državnem zboru, strašni dobički v Elanu s
               pomočjo seveda državnega denarja.</p>
               <p>Torej vsekakor gre ljudem zaupati. Tisti, ki pa seveda vztrajate pri tako nenormalni
               in tako nenormalnem načinu lastninjenja in oškodovanja družbenega premoženja, pa le
               dajte malo razmisliti.</p>
            </sp>
            <sp xml:id="SDZ3-Izredna-23-2002-12-04.sp27">

               <speaker>PREDSEDNIK BORUT PAHOR:</speaker>

               <p>Še dva kolega sta prijavljena. Kolega Juri in Peče, potem predvidevam, da bo državni
               zbor prešel k glasovanju in vabim vse kolegice in kolege, da pridejo v dvorano.
               Prosim, kolega Juri, za vami končno kolega Peče.</p>
            </sp>
            <sp xml:id="SDZ3-Izredna-23-2002-12-04.sp28">

               <speaker>AURELIO JURI:</speaker>

               <p>Hvala, predsednik. Navezal se bom na to, kar je moj predhodnik povedal. Naše
               opredeljevanje in glasovanje danes naj bi bilo tehnično opravilo, več ali manj. Pri
               tem seveda, da skrbimo tudi za to, da je odlok o razpisu referenduma pravilno
               oblikovan in vsebuje vprašanje, ki bo jasno volivkam in volivcem.</p>
               <p>Kolega Pukšič je pa vendarle ušel oziroma vstopil v močno vsebinsko razpravo, tako
               kot je pred njim kolega Rupar. Jaz tega ne bom storil. Bom samo povedal, da bom
               glasoval za razpis referenduma, da se s tem, kar referendum postavlja kot vprašanje,
               ne strinjam. Nimam rad, da se mi vežejo roke pri preoblikovanju in urejevanju
               statusnih, lastniških in drugih vprašanj tega pomembnega sektorja v svetu, ki se
               globalizira in ki se spreminja dnevno.</p>
               <p>Zato bom tudi nagovarjal svoje volivke in volivce, da glasujejo proti vprašanju.
               Ampak nimam pravice, da bi pa onemogočal, da se ta referendum razpiše, zato bom tudi
               seveda glasoval za to. Hvala.</p>
            </sp>
            <sp xml:id="SDZ3-Izredna-23-2002-12-04.sp29">

               <speaker>PREDSEDNIK BORUT PAHOR:</speaker>

               <p>Še kolega Peče in potem prehajamo na glasovanje. Prosim.</p>
            </sp>
            <sp xml:id="SDZ3-Izredna-23-2002-12-04.sp30">

               <speaker>SAŠO PEČE:</speaker>

               <p>Da govorimo o občutljivi temi, po oceni Slovenske nacionalne stranke, dokazujejo že
               ti pripetljaji v povezavi z oblikovanjem referendumskega vprašanja. Če je kdo v tej
               državi, v tem trenutku po naši oceni prevzel odgovornost o morebiti spornem
               vprašanju, je to nedvoumno zakonodajno pravna služba državnega zbora, ki je kar
               nekajkrat od predlagateljev zahtevala popravek in le-tega popravka so se
               predlagatelji držali.To nam mora ostati v zavesti v trenutku našega odločanja.</p>
               <p>Prav tako pa ocenjujemo, žal, da je ravno to sporno vprašanje za nekatere v tej naši
               državi. Da za nas to vprašanje in pa področje življenja v naši državi ni sporno -
               torej za nas, tu mislim na Slovensko nacionalno stranko - pa dokazuje ravno to, da po
               naši oceni, ravno vsa ta razprava, odvijanje in pa glavna akterska vloga
               zakonodajno-pravne službe državnega zbora, omogoča ustvarjanje temeljev, ki bodo
               pozneje, žal, začeli izkopavati jasno izraženo voljo državljanov na referendumu.</p>
               <p>Ocenjujemo, da je tak poseg, naj si bo pravnostrokovne službe državnega zbora in pa
               aktualne vladne politike v naši državi, nesprejemljiv. Kar se tiče referenduma,
               zakona o referendumu in ljudski iniciativi in norme, ki jih določa ustava, bi v tem
               pogledu morale ostati nedotakljive.</p>
               <p>V Slovenski nacionalni stranki bomo predlog podprli. Hvala.</p>
            </sp>
            <sp xml:id="SDZ3-Izredna-23-2002-12-04.sp31">

               <speaker>PREDSEDNIK BORUT PAHOR:</speaker>

               <p>Na moji listi ni več prijavljenih govornikov. Tako bi lahko državni zbor, če se nihče
               več ne prijavlja k besedi, prešel na glasovanje. Razpravo zaključujem. Prehajamo na
               odločanje o popravljenem referendumskem vprašanju v okviru 2. točke odloka.
               Glasujemo! Glasujemo o popravljenem referendumskem vprašanju v okviru 2. točke
               odloka! Navzočih 68. 55 za in nihče proti.</p>
               <p><stage>(Za je glasovalo 55.)</stage> <stage>(Proti nihče.)</stage></p>
               <p>Ugotavljam, da je popravljeno referendumsko vprašanje sprejeto.</p>
               <p>Zdaj pa prehajamo na glasovanje o predlogu odloka v celoti. Prehajamo na odločanje o
               predlogu odloka o razpisu predhodnega zakonodajnega referenduma o predlogu zakona o
               preoblikovanju in privatizaciji javnega podjetja Slovenske železnice d.d. v celoti s
               popravljenim referendumskim vprašanjem v 2. točki ter spremembo datuma v 3. točki in
               4. točki. Glasujemo! Glasujemo o predlogu odloka v celoti! Mir v dvorani. Smo sredi
               glasovanja. 72 navzočih. 60 za in nihče proti.</p>
               <p>Za je glasovalo 60.) <stage>(Proti nihče.)</stage></p>
               <p>Ugotavljam, da je predlagani odlok sprejet.</p>
               <p>S tem zaključujem to točko dnevnega reda in 23. izredno sejo državnega zbora
               Republike Slovenije.</p>
               <p>Državni zbor se bo ponovno sešel na izredni seji, kjer bomo obravnavali proračun. Do
               takrat vsem skupaj vse dobro.</p>
               <stage>(Seja je bila končana 4. decembra 2002 ob 13.55 uri.)</stage>
            </sp>
         </div>
      </body>
   </text>
</TEI>

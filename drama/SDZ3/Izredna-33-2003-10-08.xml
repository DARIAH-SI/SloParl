<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ3-Izredna-33-2003-10-08">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|120C8D832FD0BA9EC1256DBE003DB449</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=sz&amp;uid=120C8D832FD0BA9EC1256DBE003DB449</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ3-Izredna-33-2003-10-08.DZ" n="33">
               <name>Izredna</name>
               <date when="2003-10-08"/>
            </setting>
         </settingDesc>
         <particDesc>
            <listOrg>
               <org xml:id="SDZ3-Izredna-33-2003-10-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">33. izredna seja</stage>
            <stage type="date">(8. oktober 2003)</stage>
            <stage type="chairman">Sejo je vodil Borut Pahor, predsednik državnega zbora.</stage>
            <stage type="time">Seja se je pričela ob 13.31 uri. </stage>


            <sp xml:id="SDZ3-Izredna-33-2003-10-08.sp1">

               <speaker>PREDSEDNIK BORUT PAHOR:</speaker>

               <p>Spoštovane kolegice in kolegi! Lep pozdrav vsem, tudi predstavniku vlade, državnemu
               sekretarju. Vse vas prosim, da zasedete svoja mesta, pričel bom 33. izredno zasedanje
               državnega zbora.</p>
               <p>Preden bomo začeli 33. izredno sejo, ki sem jo sklical na podlagi prvega odstavka 58.
               člena in drugega odstavka 60. člena poslovnika, bi vas želel najprej obvestiti,
               kateri naši kolegi in kolegice so zaradi drugih obveznosti zadržani in se današnje
               kratke seje ne bodo udeležili: Avšič, Battelli, Bevk, dr. Brejc, Cimperman, Čeligoj.
               Za začetek seje kolegi mag. Drobnič, Germič, Horvat, Jakič,Kacin, Kangler, Kavtičnik,
               Kelemina, mag. Kramberger, kolegici Jerca Mrzel in Irma Pavlinič Krebs, kolega
               Peterle, Podobnik, kolegica Pozsončeva, kolegi Pukšič, Rupar, Sok, Špindler, kolegica
               Ana Marija Tisovic, kolegi Trofenik, Veber in Fabjan.</p>
               <p>Najprej bomo prešli na določitev dnevnega reda 33. izredne seje. Predlog dnevnega
               reda je pripravljen skladno z drugim odstavkom 58. člena poslovnika. Prejeli ste ga s
               sklicem seje. Predlogov v zvezi z dnevnim redom nisem prejel, tako da bomo sedaj
               odločali o dnevnem redu. Prosim, proceduralno, kolega dr. Bajuk.</p>
            </sp>
            <sp xml:id="SDZ3-Izredna-33-2003-10-08.sp2">

               <speaker>DR. ANDREJ BAJUK:</speaker>

               <p>Hvala lepa, gospod predsednik. Rad bi vas vprašal, na kakšni podlagi je sploh ta
               dnevni red bil pripravljen, ker je po 142. členu našega poslovnika, je taksativno
               določeno, kdaj se lahko zakon obravnava po skrajšanem postopku.</p>
               <p>In sicer so štirje konkretni slučaji in ta predlog ne sovpada v nobenega od teh
               štirih. Rad bi vedel, če mi lahko pojasnite, na kakšni podlagi, v sklopu s 142.
               členom našega poslovnika, je sploh ta seja bila sklicana in pa na kakšni podlagi
               predlagate, da se ta zakon sploh obravnava po skrajšanem postopku. Hvala.</p>
            </sp>
            <sp xml:id="SDZ3-Izredna-33-2003-10-08.sp3">

               <speaker>PREDSEDNIK BORUT PAHOR:</speaker>

               <p>Najprej, kar se današnje seje tiče. Veste, da gre za zahtevo 30-ih kolegic in
               kolegov, ki imajo to poslovniško pravico - so jo uveljavili, in jaz sem sejo dolžan
               sklicati.</p>
               <p>Kar se tiče vašega vprašanja, ki zadeva postopek obravnave zakona, pa naj vas
               obvestim, kar gotovo že veste, da je takšno odločitev sprejel kolegij. Med razlogi,
               ki jih je navedel in z njimi utemeljil ta postopek, je uresničitev odločbe ustavnega
               sodišča. Kolegij je tako odločitev sprejel. Skupina poslancev, ki ima to pravico, pa
               je potem zahtevala, da se o postopku ponovno odloča. In to bomo danes storili, zato
               da bomo razčistili vse postopkovne zadrege, da bo lahko državni zbor odločal o
               vsebinskih vprašanjih. Prosim, kolega dr. Bajuk.</p>
            </sp>
            <sp xml:id="SDZ3-Izredna-33-2003-10-08.sp4">

               <speaker>DR. ANDREJ BAJUK:</speaker>

               <p>Hvala lepa, gospod predsednik. Sicer tudi ne vem, na kakšni podlagi je kolegij tako
               odločil, ker 142. člen o skrajšanem postopku pravi: "Predlagatelj zakon lahko
               predlaga, naj državni zbor obravnaval predlog zakona po skrajšanem postopku, če gre
               za manj zahtevne spremembe in dopolnitve zakona." Temu očitno ni tako. "Prenehanje
               veljavnosti posameznega zakona ali njegovih posameznih določb, manj zahtevne
               uskladitve zakona z drugimi zakoni ali s pravom Evropske unije ter spremembe in
               dopolnitve zakona v zvezi s postopkom pred ustavnim sodiščem oziroma z odločbo
               ustavnega sodišča." A vendar to ni neka sprememba in dopolnitev, pač pa je nov zakon.
               Torej, to ne sovpada s pravili, ki smo jih sprejeli in so veljavna po našem
               poslovniku. Rad bi videl, če mi lahko to še enkrat pojasnite. Hvala lepa!</p>
            </sp>
            <sp xml:id="SDZ3-Izredna-33-2003-10-08.sp5">

               <speaker>PREDSEDNIK BORUT PAHOR:</speaker>

               <p>To sem ravnokar storil, vendar ni razlogov, da tega ne bi storil še enkrat.</p>
               <p>V zadnji alinei 142. člena je navedeno, da je zaradi postopkov pred ustavnim sodiščem
               mogoče obravnavati zakone v skladu s 142. členom poslovnika. Kolegij je o tem
               glasoval in z večino, tako kot določa poslovnik, sklenil, da bo državni zbor odločal
               po skrajšanem postopku. Skupina poslancev ima v skladu s poslovnikom možnost, da taki
               odločitvi kolegija ugovarja; in je to tudi storila. Meritoren organ, ki lahko
               dokončno odloči o postopku, je državni zbor - kar bo danes z odločanjem tudi sklenil.
               Kolega dr. Bajuk. Sicer pa mislim, da potem ta razprava ni več...</p>
            </sp>
            <sp xml:id="SDZ3-Izredna-33-2003-10-08.sp6">

               <speaker>DR. ANDREJ BAJUK:</speaker>

               <p>Oprostite, gospod predsednik, očitno se ne razumeva. 142. člen v zadnjem delu prvega
               odstavka pravi, da se lahko po skrajšanem postopku nek zakon obravnava, če gre za
               spremembe in dopolnitve zakona v zvezi s postopkom pred ustavnim sodiščem oziroma z
               odločbo ustavnega sodišča. Mi pa nimamo pred seboj ne spremembe in ne dopolnitve
               zakona, marveč nov zakon. Torej ne morem razumeti in bi prosil, če bi pravna služba
               naše hiše to obrazložila, v kakšnem smislu je ta predlog, ki je sedaj na dnevnem
               redu, sprememba ali dopolnitev zakona v zvezi s postopkom. To ni dopolnitev in ni
               sprememba, je nov zakon. Torej, nimamo podlage v našemposlovniku, da bi to
               obravnavali; takšno je moje mnenje. Prosim, če bi lahko služba to obrazložila. Hvala
               lepa!</p>
            </sp>
            <sp xml:id="SDZ3-Izredna-33-2003-10-08.sp7">

               <speaker>PREDSEDNIK BORUT PAHOR:</speaker>

               <p>Glejte, na kolegiju je o tem tekla precej živahna polemika <stage>(bil je navzoč tudi
               predstavnik vaše poslanske skupine)</stage>. Bili so različni pogledi, zato tudi poslovnik
               določa, da s kvalificirano večino kolegij nato odloči o postopku - in je tako tudi
               storil. Ker so bili različni pogledi že na kolegiju, se je skupina poslancev, ki so
               ugovarjali taki odločitvi, odločila, da na edini poslovniški način doseže ponovno
               odločanje - odločanje državnega zbora. In sedaj bo to državni zbor tudi sklenil. Zato
               imamo tak dnevni red in bomo najprej odločali o dnevnem redu, potem pa tudi o vsebini
               zahteve. Ni razprave, kolega dr. Bajuk. Prosim, samo mora biti proceduralen
               predlog.</p>
            </sp>
            <sp xml:id="SDZ3-Izredna-33-2003-10-08.sp8">

               <speaker>DR. ANDREJ BAJUK:</speaker>

               <p>Hvala lepa! Predlagam, da služba za zakonodajo poda obrazložitev, zakaj je sploh to
               mogoče. Meni res ni jasno in mislim, da ne glede na to, kaj je kolegij odločil,
               končno so naši kolegi tudi samo ljudje in se lahko zmotijo. In mislim, da gre tu za
               veliko pomoto in da ne bi smeli tako ravnati.</p>
            </sp>
            <sp xml:id="SDZ3-Izredna-33-2003-10-08.sp9">

               <speaker>PREDSEDNIK BORUT PAHOR:</speaker>

               <p>No, dr. Bajuk, kot veste, kadarkoli pride do pobud iz klopi, da bi dobili kakšno
               mnenje zakonodajno-pravne službe, vedno odločim, če je tako le mogoče, da tako mnenje
               dobimo. V tem primeru pa res ne vidim razloga za to, kajti o tem smo se pogovarjali
               na kolegiju, tam je služba tudi bila in je svoje stališče tudi dala. Tako lahko danes
               poznavajoč vse zorne kote tega problema, državni zbor odloči o postopku. Najprej
               mora, kolega dr. Bajuk, kolegice in kolegi, odločiti o dnevnem redu. Prejeli ste ga s
               sklicem. Predlagam, da o njem, o dnevnem redu, na katerem je samo ena točka dnevnega
               reda, tudi odločimo. Prosim, če preverite svoje glasovalne naprave, glasovali bomo o
               dnevnem redu. Glasujemo. Navzočih 58, za 42 in 11 proti.</p>
               <p><stage>(Za je glasovalo 42.)</stage> <stage>(Proti 11.)</stage></p>
               <p>Dnevni red 33. izredne seje je sprejet.</p>
               <p>Pri <title>1. TOČKI DNEVNEGA REDA</title> , edini točki dnevnega reda, imamo obravnavo
                  <title>ZAHTEVE SKUPINE POSLANCEV, DA DRŽAVNI ZBOR ODLOČI O ODLOČITVI KOLEGIJA
                  PREDSEDNIKA DRŽAVNEGA ZBORA, DA SE PREDLOG ZAKONA O IZVRŠITVI 8. TOČKE ODLOČBE
                  USTAVNEGA SODIŠČA REPUBLIKE SLOVENIJE OBRAVNAVA PO SKRAJŠANEM POSTOPKU.</title>
               </p>
               <p>Kot sem že povedal maloprej, je kolegij predsednika na seji 19. 9. 2003 sklenil, da
               se navedeni predlog zakona obravnava po skrajšanjem postopku. V poslovniškem roku je
               zoper to odločitev skupina 18-ih poslancev s prvopodpisanim kolegom Cukjatijem
               zahtevala, da na podlagi desetega odstavka 21. člena našegaposlovnika odloči o tej
               odločitvi kolegija državni zbor. Sprašujem, želi kolega Cukjati - kolega Janša
               predstaviti stališče pobudnikov? Prosim, 5 minut.</p>
            </sp>
            <sp xml:id="SDZ3-Izredna-33-2003-10-08.sp10">

               <speaker>IVAN (JANEZ) JANŠA:</speaker>

               <p>Spoštovani gospod predsednik, kolegice in kolegi. Poslanke in poslanci Slovenske
               demokratske stranke in Nove Slovenije menimo, da je treba zakon o izvršitvi 8. točke
               odločbe ustavnega sodišča o tako imenovanih izbrisanih obravnavati po rednem postopku
               ter o njem opraviti tudi javno obravnavo mnenj. Zaradi tega nasprotujemo odločitvi
               kolegija in v skladu z 21. členom poslovnika državnega zbora predlagamo, da v
               postopku obravnave in sprejemanja zakona odloči državni zbor - smatramo najprej, da
               skrajšani postopek v tem primeru nima nobene poslovniške podlage.</p>
               <p>Menimo tudi, da je potrebno v zakonu o uresničevanju 8. točke ustavnega sodišča o
               tako imenovanih izbrisanih opraviti temeljito razpravo, ki je skrajšani postopek ne
               omogoča, kajti, razprava je potrebna, ker zakon, kot je predlagan, je izrecno v
               nasprotjus prvim odstavkom 155. člena ustave in učinkuje za nazaj, torej
               retroaktivno. 155. člen ustave pravi, citiram: "Zakoni, drugi predpisi in splošni
               akti ne morejo imeti učinka za nazaj, samo zakon lahko določi, da imajo posamezne
               njegove določbe učinek za nazaj, če to zahteva javna korist in če se s tem ne posega
               v pridobljene pravice." Menimo, da razlog "javne koristi" v tem primeru ni podan;
               nasprotno, gre za javno škodo, saj zakon izenačuje in meče v isti koš nekaj najbrž
               popolnoma upravičenih primerov z množico popolnoma neupravičenih.</p>
               <p>Razprava je potrebna tudi zaradi finančnih posledic. Sam predlagatelj zakona, se
               pravi, vlada govori o milijonskih neposrednih finančnih posledicah. Priznava pa tudi,
               da v tem trenutku ni možno oceniti indirektnih finančnih posledic, v kolikor bo
               prišlo - in ta so že napovedana - do vlaganja odškodninskih zahtevkov. Po ocenah
               poznavalcev gre tukaj za milijarde.</p>
               <p>Mi prav tako danes ne sprejemamo argumentov tistih, ki trdijo, da je potrebno odločbo
               ustavnega sodišča o tako imenovanih izbrisanih udejaniti brez razprave, brez resne
               razprave, takoj in nemudoma ter na za državo in davkoplačevalce skrajno škodljiv
               način, medtem ko so še leta 2000 javno in glasno nasprotovali odločbi ustavnega
               sodišča o volilnem sistemu in tudi večkrat glasovali v nasprotju z njo ali kot so
               takrat dejali: po svoji vesti.</p>
               <p>Spomnil bi spoštovane kolegice in kolege, ki so zahtevali današnjo izredno sejo, da
               nikoli do zdaj še niso zahtevali takšne seje, ko je šlo za odpuščene delavce, za
               žrtve vojnega nasilja, za veterane vojne za Slovenijo. V tem državnem zboru smo leta
               razpravljali o minimalnih odškodninah vdovam in žrtvam padlih v vojni za Slovenijo in
               tako naprej in tako naprej.</p>
               <p>Torej, predlagamo, da državni zbor zavrne odločitev kolegija in omogoči resno
               razpravo o tem zakonu, ki bo imel zelo resne politične in tudi finančne
               posledice.</p>
            </sp>
            <sp xml:id="SDZ3-Izredna-33-2003-10-08.sp11">

               <speaker>PREDSEDNIK BORUT PAHOR:</speaker>

               <p>Hvala lepa, kolega Janša. Vi ste predstavili vsebino zahteve skupine poslancev, ste
               tudi edini, ki ima pravico nastopa pri tej točki dnevnega reda. 10 alinea 21. člena
               določa, da sedaj državni zbor odloči o odločitvi kolegija brez razprave in
               obrazložitve glasu. Tako bomo torej prešli na odločanje, prosim, da preverite vaše
               glasovalne naprave, o naslednjem sklepu: predlog zakona - prosim za pozornost v
               dvorani - o izvršitvi osme točke odločbe Ustavnega sodišča Republike Slovenije se
               obravnava po skrajšanem postopku. O tem sklepu bo sedaj glasoval državni zbor.
               Prosim. 61 navzočih, 40 za in 17 proti.</p>
               <p><stage>(Za je glasovalo 40.)</stage> <stage>(Proti 17.)</stage></p>
               <p>Državni zbor je to odločitev sprejel.</p>
               <p>Predlog zakona je, naj spomnim, kolegij predsednika državnega zbora uvrstil na
               terminski plan za mesec oktober. S to informacijo tudi zaključujem to točko dnevnega
               reda in 33. izredno sejo. Hvala lepa.</p>
               <p><stage>(Seja je bila zaključena 8. oktobra 2003 ob 13.45 uri.)</stage></p>
            </sp>
         </div>
      </body>
   </text>
</TEI>

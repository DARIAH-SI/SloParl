<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ3-Izredna-21-2002-07-10">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|B75900F851149AEBC1256BF80039A096</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=sz&amp;uid=B75900F851149AEBC1256BF80039A096</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ3-Izredna-21-2002-07-10.DZ" n="21">
               <name>Izredna</name>
               <date when="2002-07-10"/>
            </setting>
         </settingDesc>
         <particDesc>
            <listOrg>
               <org xml:id="SDZ3-Izredna-21-2002-07-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">nadaljevanje 21. izredne seje</stage>
            <stage type="date">(10. julij 2002)</stage>
            <stage type="chairman">Sejo je vodil Borut Pahor, predsednik državnega zbora.</stage>
            <stage type="time">Seja se je pričela ob 10.11 uri.</stage>


            <sp xml:id="SDZ3-Izredna-21-2002-07-10.sp1">

               <speaker>PREDSEDNIK BORUT PAHOR:</speaker>

               <p>Spoštovani kolegi poslanci! Dobro jutro, dober dan želim vsem! Če ne bomo prijazni
               eni z drugim, kdo bo z nami?</p>
               <p>Rad bi začel nadaljevanje 21. izredne seje. Tudi danes je nekaj naših kolegov in
               kolegic upravičeno odsotnih, nekoliko manj kot včeraj. Da jih naštejem: kolegi
               Peterle, Janša, dr. Brejc, Rupar, Sušnik, kolegica Zalokar Oražem, kolegi Zamernik,
               mag. Vizjak, Germič. Na začetku seje bodo manjkali kolegi Kontič, Mamić, Avšič in
               Kangler, kolegico podpredsednico vidim med nami, kolega Gračner, Battelli in kolega
               Diaci.</p>
               <p>Med nami pozdravljam tudi predstavnike vlade. Vsem želim uspešen dan. Najprej bomo
               ugotavljali navzočnost v dvorani, potem pa bomo odločali o členu v celoti. Gre za
               amandma k 10. členu, ki je pri 2. točki dnevnega reda v predlogu, ki ga je poslala
               vlada in ga je podpisal generalni sekretar Bandelj. Ta hip, vsaj po moji oceni, še ni
               dovolj kolegic in kolegov, pa je že 5 minut čez 10. Še enkrat vabim vse kolegice in
               kolege iz preddverja, da pridejo v dvorano. Po vloženih karticah sodim, da nas je v
               dvorani za pričetek in nadaljevanje izredne seje dovolj. Ugotavljam navzočnost v
               dvorani. Prosim, če pritisnete tipko <q>»kvorum«</q>. 46 navzočih. Toliko nas je tudi v
               dvorani.</p>
               <p>Smo pri 10. členu <title>PREDLOGA ZAKONA O SPREMEMBAH IN DOPOLNITVAH ZAKONA O ZDRAVNIŠKI
                  SLUŽBI, 2. TOČKA DNEVNAGA REDA.</title>
               </p>
               <p>Ali želi še kdo k njemu besedo? <stage>(Ne.)</stage> Potem ga bom dal na glasovanje. Opazil, sem, da
               je kolega Partljič imel telefonski poziv, tako da nas je zdaj v dvorani samo 45. Prej
               smo zelo vestno glasovali, tako da vabim vse iz preddverja, da pridejo v dvorano. V
               dvorani nas ta hip ni dovolj. Prosim, če zasedete svoja mesta. Odločali bomo o 10.
               členu predloga zakona o spremembah in dopolnitvah zakona o zdravniški službi v
               celoti. Glasujemo. 46 navzočih, 39 za in 3 proti.</p>
               <p><stage>(Za je glasovalo 39.)</stage> <stage>(Proti 3.)</stage></p>
               <p>Ugotavljam, da smo besedilo 10. člena izglasovali.</p>
               <p>Opravili smo razpravo o vloženih amandmajih.</p>
               <p>Zdaj prehajamo na razpravo in odločanje o preostalih členih, h katerim niso bili
               vloženi amandmaji. Želi kdo besedo? <stage>(Nihče.)</stage></p>
               <p>Prehajamo na odločanje o preostalih členih, h katerim amandmaji niso bili vloženi.
               Odločamo. Prosim, da glasujete. 46 navzočih, 39 za in 3 proti.</p>
               <p><stage>(Za je glasovalo 39.)</stage> <stage>(Proti 3.)</stage></p>
               <p>Ugotavljam, da smo tako sprejeli tiste člene, h katerim niso bili vloženi
               amandmaji.</p>
               <p>Tako lahko preidemo na razpravo o naslovu zakona. Nihče ne želi besede.</p>
               <p>Glasovali bomo o naslovu zakona. Glasujemo. Glasujemo o naslovu zakona. 49 navzočih,
               40 za in 2 proti.</p>
               <p><stage>(Za je glasovalo 40.)</stage> <stage>(Proti 2.)</stage></p>
               <p>Ugotavljam, da smo naslov zakona sprejeli.</p>
               <p>To nam omogoča, da preidemo na <title>tretjo obravnavo</title> predloga zakona.</p>
               <p>Ugotavljam, da so odprti členi 1, 2, 3, 4, 5, 6, 7, 8, 9 in 10. Ali želijo
               kvalificirani predlagatelji vložiti amandma na katerega od teh členov? Ugotavljam, da
               ne.</p>
               <p>Potem sprašujem sekretariat, ali imamo probleme z usklajenostjo. <stage>(Nimamo.)</stage> To nam
               omogoča, da lahko preidemo na glasovanje o zakonu v celoti. Želi pred tem kdo besedo
               za obrazložitev glasu? <stage>(Nihče.)</stage></p>
               <p>Potem bomo glasovali o zakonu v celoti. Glasujemo. Glasujemo o zakonu v celoti. 49
               navzočih, 41 je glasovalo za zakon, 7 proti.</p>
               <p><stage>(Za je glasovalo 41.)</stage> <stage>(Proti 7.)</stage></p>
               <p>Ugotavljam, da je predlagani zakon v celoti sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O ZDRAVILIH IN MEDICINSKIH PRIPOMOČKIH.</title>
               </p>
               <p>Ta zakon bomo obravnavali po skrajšanem postopku. Predlog je vložila vlada in
               predstavnik vlade, minister za zdravje dr. Keber želi državni zbor seznaniti z
               utemeljitvami. Imate besedo, ostali pa ne. Prosim, mir v dvorani!</p>
            </sp>
            <sp xml:id="SDZ3-Izredna-21-2002-07-10.sp2">

               <speaker>DR. DUŠAN KEBER:</speaker>

               <p>Spoštovani gospod predsednik, poslanke in poslanci! V tem primeru gre v resnici za
               majhno spremembo, ki jo narekuje prilagajanje Evropski uniji.</p>
               <p>Obstoječi zakon o zdravilih je strožji pri poklicu, ki se ukvarja s prodajo oziroma
               izdelovanjem zdravil, poleg farmacevtske fakultete zahteva tudi specializacijo s tega
               področja na isti fakulteti, medtem ko je v Evropi ta drugi del urejen lažje - to
               dodatno izobrazbo je mogoče pridobiti tudi s prakso v ustreznem trajanju pri pravnih
               osebah, ki se ukvarjajo s prometom zdravil.</p>
               <p>V pričujočem zakonu torej samo širimo poleg obstoječe izobrazbe, ki je še zmeraj
               opcija, še zmeraj obstaja kot možnost, specializacija na fakulteti, dodajamo še
               možnosti izobraževanja v praksi, skratka, z drugimi vrstami usposabljanja. Zaradi
               tega, kot vidite, smo pravzaprav morali spremeniti samo dva člena zakona o zdravilih
               in medicinskih pripomočkih. Hvala lepa.</p>
            </sp>
            <sp xml:id="SDZ3-Izredna-21-2002-07-10.sp3">

               <speaker>PREDSEDNIK BORUT PAHOR:</speaker>

               <p>Hvala lepa. Predlog zakona je obravnaval pristojni odbor. Predsednik odbora za
               zdravstvo, delo, družino, socialno politiko in invalide bo dal poročilo. Prosim.</p>
            </sp>
            <sp xml:id="SDZ3-Izredna-21-2002-07-10.sp4">

               <speaker>STANISLAV BRENČIČ:</speaker>

               <p>Hvala lepa, gospod predsednik. Lepo pozdravljam vse prisotne! Tako kot je že uvodoma
               povedal predlagatelj, je to kratek zakon in tudi matično delovno telo se z zakonom
               kaj posebno ni ukvarjalo. Obravnavalo pa ga je na 13. izredni seji. V razpravi tudi
               ni bilo kakršnega koli argumenta, ki bi narekoval spremembo zakona, zato smo
               soglašali tako s postopkom, ki je predviden za sprejemanje tega zakona, to je
               skrajšani postopek, kakor z zakonom v celoti. In tudi predlagamo zboru, da ga
               sprejme. Hvala lepa.</p>
            </sp>
            <sp xml:id="SDZ3-Izredna-21-2002-07-10.sp5">

               <speaker>PREDSEDNIK BORUT PAHOR:</speaker>

               <p>Hvala lepa, kolega Brenčič, predsednik odbora. Želi besedo sekretariat? <stage>(Ne želi.)</stage>
               Tako vabim, če želijo besedo, da nagovorijo državni zbor predstavniki poslanskih
               skupin. Ne vidim želje za nastop poslanskih skupin. Ali tako želijo poslanke in
               poslanci? Ne.) Zaključujem splošno razpravo.</p>
               <p>Smo v <title>drugi obravnavi</title>. Vložen ni noben amandma. Zakon ima tri člene.
               Predlagam, da o vsakem glasujemo in potem zakon v celoti sprejmemo. V razpravo dajem
               1. člen. Želi kdo besedo? <stage>(Nihče.)</stage> Potem bom dal 1. člen na glasovanje. Glasujemo o
               1. členu predloga zakona. Še enkrat bom poklical kolege in kolegice iz preddverja v
               dvorano. Prosim kolegice in kolege, da pridejo iz preddverja oziroma iz pisarn v
               državni zbor. Počakal bom še slabo minuto, potem bom dal na glasovanje. Prosim.
               Drugič bom dal na glasovanje predlog besedila 1. člena predloga zakona. Glasujemo.
               Kolegice in kolegi, glasujmo! Besedilo 1. člena je sprejeto. Izmed 48 navzočih jih je
               47 ta predlog podprlo, nihče mu ni nasprotoval.</p>
               <p><stage>(Za je glasovalo 47.)</stage> <stage>(Proti nihče.)</stage></p>
               <p>Ugotavljam, da je 1. člen sprejet.</p>
               <p>Zdaj bomo glasovali o besedilu 2. člena predloga zakona. Želi kdo besedo? <stage>(Ne.)</stage>
               Glasujemo o besedilu 2. člena predloga zakona. 47 navzočih, 46 za, nihče proti.</p>
               <p><stage>(Za je glasovalo 46.)</stage> <stage>(Proti nihče.)</stage></p>
               <p>Ugotavljam, da je besedilo 2. člena sprejeto.</p>
               <p>Dajem v razpravo besedilo 3. člena. Želi kdo besedo? <stage>(Nihče.)</stage> Zaključujem razpravo in
               dajem na glasovanje besedilo 3. člena. Glasujemo. Glasujemo. 49 navzočih, 47 za,
               nihče proti.</p>
               <p><stage>(Za je glasovalo 47.)</stage> <stage>(Proti nihče.)</stage></p>
               <p>Ugotavljam, da je tudi besedilo 3. člena sprejeto.</p>
               <p>Želi kdo razpravljati o naslovu predloga zakona? Naslov zakona dajem na glasovanje.
               Glasujemo. Glasujemo o naslovu zakona! 50 navzočih, 49 za, nihče proti.</p>
               <p><stage>(Za je glasovalo 49.)</stage> <stage>(Proti nihče.)</stage></p>
               <p>Ugotavljam, da smo naslov zakona sprejeli.</p>
               <p>Smo v <title>tretji obravnavi</title> predloga zakona. Izglasovali smo zakon po členih in
               naslov. Želi kdo razpravljati o predlogu zakona v celoti? <stage>(Nihče.)</stage> Prehajamo na
               odločanje o predlogu zakona v celoti. Glasujemo. Glasujemo o predlogu zakona v
               celoti. 49 navzočih. Vsi za.</p>
               <p><stage>(Za je glasovalo 49.)</stage> <stage>(Proti nihče.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Ministru se zahvaljujem za sodelovanje na seji.</p>
               <p>Zdaj pa vabim v dvorano predstavnike vlade, ki bodo sodelovali pri obravnavi in
               sprejemu <title>PREDLOGA ZAKONA O SPREMEMBAH IN DOPOLNITVAH ZAKONA O ZAPOSLOVANJU ZA
                  PRIMER BREZPOSELNOSTI, KI JE V OBRAVNAVI POD TOČKO 4 DNEVNEGA REDA.</title>
               </p>
               <p>Za hip bomo počakali na predstavnike vlade, ki je predlog zakona vložila v proceduro.
               Če predstavnikov vlade ne bo, bom razumel, da ne želijo imeti uvoda in bom pozval
               predsednika odbora za zdravstvo, če želi dati poročilo k predlogu zakona. Ne bom
               čakal dolgo, samo še pol minute. V kolikor predstavnika vlade ne bo, bomo šli po
               vrstnem redu dajanja besede naprej.</p>
               <p>Predstavniki vlade? Prosim. Želite besedo k uvodu? Prosim, imate govorniški oder na
               razpolago za utemeljitev predloga zakona. Prosim, gospa državna sekretarka.</p>
            </sp>
            <sp xml:id="SDZ3-Izredna-21-2002-07-10.sp6">

               <speaker>STAŠA BALOH PLAHUTNIK:</speaker>

               <p>Hvala. Spoštovane poslanke in spoštovani poslanci! Državni program za prevzem
               pravnega reda Evropske unije do konca leta 2002 predvideva spremembo tega zakona, ki
               določa pogoje izvajanja prostega gibanja oseb do konca vstopa v Evropsko unijo.
               Znotraj vseh držav članic je potrebno omogočiti prosto gibanje delavcev za vse
               državljane članice, kar je v sedanjih državah že omogočeno.</p>
               <p>Zakon v 4.c členu predlaganih rešitev predlaga uveljavitev tako imenovanega prostega
               pretoka oseb oziroma delavcev. V 15. členu pa določa, da se ta pravica uveljavi z
               dnem polnopravnega članstva, vendar pa na podlagi načela vzajemnosti.</p>
               <p>Sam zakon se dopolnjuje tudi s členi, ki so nujno potrebni zaradi uskladitve z 38.
               členom ustave Republike Slovenije o varstvu osebnih podatkov in zakonom o varstvu
               osebnih podatkov. Brez njih zavod Republike Slovenije za zaposlovanje nima ustrezne
               ustavne niti zakonske podlage za vodenje evidenc, ki vsebujejo osebne podatke.
               Citirani člen ustave prepoveduje uporabo osebnih podatkov v nasprotju z namenom
               njihovega zbiranja ter določa,da zbiranje, obdelovanje, namen in uporabo, nadzor in
               varstvo tajnosti osebnih podatkov določa zakon.</p>
               <p>Temeljni namen predlaganih določb je torej urediti varstvo osebnih podatkov. Manj
               zahtevne in redakcijske spremembe tega zakona pa predstavljajo uskladitev z zakonom o
               starševskem varstvu, ki je stopil v veljavo 1.1. letošnjega leta, in družinskih
               prejemkih, uskladitev z zakonom o zaposlovanju in delu tujcev in posodobitev izraza
               <q>"dejavnost posebnega družbenega pomena"</q>, ki sedaj postaja <q>"dejavnost, ki se opravlja
               v javnem interesu"</q>.</p>
               <p>Spoštovane poslanke in poslanci! Vlada predlagani zakon predlaga po skrajšanem
               postopku iz razloga, kot sem že omenila, ker naj bi zakon začel veljati še v
               letošnjem letu, seveda s prehodnimi določbami, kot so določene v 15. členu. Istočasno
               pa želim tudi poudariti, da vlada ne nasprotuje amandmajem, ki jih je predlagal odbor
               za socialo pri svojem delu v parlamentu. Sam zakon, tako kot je predstavljen,
               predlagamo, da se uveljavi in pa podzakonski akti pripravijo najkasneje v roku 6
               mesecev po uveljavitvi tega zakona. Najlepša hvala.</p>
            </sp>
            <sp xml:id="SDZ3-Izredna-21-2002-07-10.sp7">

               <speaker>PREDSEDNIK BORUT PAHOR:</speaker>

               <p>Hvala lepa, gospa državna sekretarka.</p>
               <p>Predlog zakona je obravnaval odbor za zdravstvo. Predsednik odbora, kolega Brenčič,
               bo predstavil poročilo. Prosim, kolega.</p>
            </sp>
            <sp xml:id="SDZ3-Izredna-21-2002-07-10.sp8">

               <speaker>STANISLAV BRENČIČ:</speaker>

               <p>Hvala lepa za besedo, gospod predsednik. No, matično delovno telo je predlog zakona
               obravnavalo na 21. redni seji 6.6. tega leta.</p>
               <p>Ne bi ponavljal vsebine, s katero smo se članice in člani odbora seznanili s strani
               predlagatelja in je bila podana ravnokar. Za kratko se bom ustavil pri mnenju
               sekretariata, s katerim smo se seznanili.</p>
               <p>V tem mnenju sekretariat ugotavlja, da predlog zakona vsebuje vse poslovniško
               predpisane elemente ter da so predlagane spremembe in dopolnitve s pravnega stališča
               manj zahtevne, zato jih je mogoče obravnavati po skrajšanem postopku.</p>
               <p>V ta okvir sicer ne sodi uskladitev zakona z odločbo ustavnega sodišča, saj te
               spremembe predstavljajo samostojen razlog za skrajšani postopek.</p>
               <p>Sekretariat je konkretne pripombe oblikoval k 10. členu, to je k novemu 68.b in 68.c
               členu predloga zakona. V končni redakciji pa bodo opravljene še nekatere nomotehnične
               izboljšave, ki so lahko v domeni sekretariata.</p>
               <p>Člani odbora so se seznanili tudi s pisnim mnenjem Državnega sveta Republike
               Slovenije in na osnovi vsega tega so se tudi opredelili pozitivno do skrajšanega
               postopka.</p>
               <p>V razpravi so se člani odbora osredotočili predvsem na način zbiranja podatkov, ki so
               zajeti v evidencah, količino zbranih podatkov in usklajenost evidenc z zakonom o
               varstvu osebnih podatkov.</p>
               <p>Člane odbora je posebej zanimalo, zakaj mora evidenca brezposelnih oseb vsebovati
               tudi podatek o številki hranilne knjižice oziroma tekočega računa oziroma
               transakcijskega računa.</p>
               <p>Izpostavljeno je bilo tudi vprašanje, kaj pomeni evidenca brezposelne osebe o njenem
               zdravstvenem stanju, saj zdravstveni karton posamezne osebe vsebuje popolnoma intimne
               podatke, ki so zaupne narave.</p>
               <p>Člani odbora so opozorili tudi na to, da bi bilo smiselno v predlogu zakona, v delu,
               ki določa pogoje za višino republiške štipendije in posojila za štipendije, poleg
               navedenih kriterijev dodati tudi smer izobraževanja. V zadnjih letih je namreč
               prisotno dejstvo, da določene študijske smeri postajajo za posamezna okolja izredno
               deficitarne.</p>
               <p>Predstavnica ministrstva je v zvezi z evidenco, ki vsebuje tudi številko hranilne
               knjižice, poudarila, da ta podatek služi predvsem nakazovanju nakazila s strani
               zavoda na finančni račun osebe, ni pa mogoč vpogled v finančno stanje na računu.</p>
               <p>V skladu z razpravo, ki so jo vodili člani in članice odbora s predlagateljem, in pa
               tudi na osnovi temeljnih ugotovitev k 10. členu v mnenju sekretariata za zakonodajo
               in pravne zadeve je odbor oblikoval amandmaje k 7., 9., 10. in 12. členu.</p>
               <p>Po končani razpravi pa je odbor predlagal tudi sklep spoštovanemu državnemu zboru, da
               predlog zakona obravnava in sprejme skupaj z amandmaji odbora po skrajšanem postopku.
               Hvala lepa.</p>
            </sp>
            <sp xml:id="SDZ3-Izredna-21-2002-07-10.sp9">

               <speaker>PREDSEDNIK BORUT PAHOR:</speaker>

               <p>Hvala vam, predsednik odbora, kolega Brenčič. Želi besedo sekretariat? <stage>(Ne.)</stage> Želijo
               besedo predstavniki poslanskih skupin? Kolega Cukjati, prosim, imate besedo, v imenu
               poslanske skupine Socialdemokratske stranke.</p>
            </sp>
            <sp xml:id="SDZ3-Izredna-21-2002-07-10.sp10">

               <speaker>FRANCE CUKJATI:</speaker>

               <p>Hvala za besedo. Spoštovani! Tri glavne točke spremljajo to novelo, in sicer
               amsterdamska pogodba o prepovedi diskriminacije na podlagi kriterija državljanstva
               med delavci držav članic glede dostopa do zaposlitve. Menimo, da takšna sprememba ni
               sporna, saj je v skladu z načeli, na katerih se gradi Evropska unija.</p>
               <p>Drugo je vračilo sredstev, izplačanih kot štipendije. Menimo, da je vsekakor potrebno
               upoštevati določbe, ustavne, zakonodajne in podobne stvari.</p>
               <p>Tretji del te novele pa je nekoliko bolj sporen, in sicer se tu prenaša na zavod
               pristojnost vodenja obsežnih evidenc, ki vsebujejo osebne podatke. Menim, da z našo
               zakonodajo, ne samo s to novelo, ampak tudi sicer zelo lahkomiselno posegamo na to
               področje in, bi rekel, z drugim zamahom črtamo oziroma nekako anuliramo določbe, ki
               so zapisane v zakonu o varovanju osebnih podatkov, in podobne stvari. Vendar je tu
               odbor pripravil amandmaje, ki jih seveda podpiramo.</p>
               <p>Amandmaji odbora torej, ki podpirajo štipendiranje deficitarnih študijskih smeri,
               omejitve vpogleda v osebne podatke, aktivno iskanje zaposlitve na zavodu prijavljenih
               oseb, seveda naša poslanska skupina v celoti podpira.</p>
               <p>Še vedno pa ostaja za nas vprašljivo zbiranje osebnih podatkov, in sicer njihova
               usklajenost z eventualnimi bančnimi in drugimi zdravstvenimi predpisi ter zakonom o
               varstvu osebnih podatkov oziroma usklajenost z intenco tega zakona. Vendar sam zakon,
               sama novela ne more v celoti definirati tega odnosa, to bo pokazala praksa. Upamo, da
               ne bo prišlo v zavodih do izigravanja oziroma zlouporabe teh velikih pravic, ki jih
               ta novela njim daje glede zbiranja in obravnave osebnih podatkov.</p>
            </sp>
            <sp xml:id="SDZ3-Izredna-21-2002-07-10.sp11">

               <speaker>PREDSEDNIK BORUT PAHOR:</speaker>

               <p>Hvala lepa, kolega Cukjati. Želi še katera od poslanskih skupin sporočiti stališča?
               Ne. Potem vabim zdaj k besedi poslanke in poslance, če tako želijo. <stage>(Ne.)</stage> Prav. potem
               zaključujem splošno razpravo.</p>
               <p>Prosim vas, da vzamete pregled vloženih amandmajev k predlogu zakona, ki ste ga
               prejeli 9. tega meseca, to je dokument na eni strani oziroma na dveh. Ima amandmaje,
               ki so vloženi k 7., 9., 10. in 12. členu.</p>
               <p>Najprej bom zboru predlagal, skladno s 189. členom poslovnika, da bi po končani
               razpravi in glasovanju o amandmajih in členih razpravljali in glasovali skupaj o
               preostalih členih, h katerim niso bili vloženi amandmaji. Če tretjina navzočih ne bo
               temu nasprotovala, bo tak postopkovni predlog sprejet. Dajem ga na glasovanje.
               Glasujemo o postopkovnem predlogu. 48 navzočih, 47 za, nihče proti.</p>
               <p><stage>(Za je glasovalo 47.)</stage> <stage>(Proti nihče.)</stage></p>
               <p>Ta predlog je sprejet.</p>
               <p>Tako zdaj lahko preidemo na razpravo o posameznih členih in vloženih amandmajih.</p>
               <p>Najprej dajem v razpravo amandma odbora za zdravstvo k 7. členu. Nihče ne želi
               razpravljati. Potem amandma odbora dajem na glasovanje. Glasujemo. Glasujemo o
               amandmaju odbora k 7. členu. 47 navzočih, 44 za, nihče proti.</p>
               <p><stage>(Za je glasovalo 44.)</stage> <stage>(Proti nihče.)</stage></p>
               <p>Amandma je sprejet.</p>
               <p>Glasujemo o členu v celoti. 46 navzočih, 45 za, nihče proti.</p>
               <p><stage>(Za je glasovalo 45.)</stage> <stage>(Proti nihče.)</stage></p>
               <p>Člen je sprejet.</p>
               <p>Odbor za zdravstvo predlaga spremembo 9. člena. Želi kdo besedo? Glasujemo o
               amandmaju odbora za spremembo člena. 48 navzočih, 43 za in 1 proti.</p>
               <p><stage>(Za je glasovalo 43.)</stage> <stage>(Proti 1.)</stage></p>
               <p>Ugotavljam, da je besedilo člena sprejeto.</p>
               <p>K 10. členu odbor vlaga dva amandmaja pod zaporedno številko 1. in 2. Kolega
               Cukjati.</p>
            </sp>
            <sp xml:id="SDZ3-Izredna-21-2002-07-10.sp12">

               <speaker>FRANCE CUKJATI:</speaker>

               <p>Hvala za besedo. Torej k 1. amandmaju k 10. členu želim samo eno opozorilo. Namreč,
               kar nekajkrat se je v tem državnem zboru govorilo o zdravstvenih podatkih in tukaj
               sem vesel, da je odbor sprejel spremembo, kajti - in to bi želel sedaj poudariti -
               kajti s podobnimi vprašanji se bomo se srečevali. In doslej nekako ni bilo čutiti
               razumevanja za ta problem.</p>
               <p>V podporo amandmaju odbora bi rad obrazložil, kaj so zdravstveni podatki. Zakon o
               zbirkah podatkov s področja zdravstvenega varstva, to so zdravstveni podatki.
               Sprejeti so bili v zakonu izpred dveh let. In seznam teh podatkov je naveden na 33
               straneh drobnega tiska, na 33 straneh. To so zdravstveni podatki o enem pacientu.
               Samo v primeru evidence obravnave uživalcev drog, bom samo del podatkov, ki se
               zbirajo v kartonu, ki so zdravstveni podatki, prebral.</p>
               <p>In sicer, evidenca obravnave uživalcev drog - teh je veliko med nezaposlenimi -
               vsebuje med ostalim tudi starost pri prvi uporabi katerekoli droge, glavno drogo,
               način vnosa, pogostost uporabe, starost ob prvi uporabi, trajanje redne uporabe,
               dodatne droge, tvegano vedenje, sedaj injicira, kdajkoli injiciral, že imel spolne
               odnose, spolna usmerjenost, stalni spolni partner, število spolnih partnerjev v
               zadnjem letu, uporabil kondom pri zadnjem spolnem odnosu, že imel poleg stalnega
               partnerja še drugega spolnega partnerja, kdajkoli nudil spolne usluge, status okužbe
               s HIV, hepatitisom, cepljen proti hepatitisu, začetek obravnave, morebitna
               psihiatrična diagnoza, policijska obravnava, sodna obravnava, zapor, izvedeni ukrepi,
               odvzeti vzorci in rezultati analiz, opombe, stanje ob odpustu.</p>
               <p>To je samo del zdravstvenih podatkov, ki se zbirajo v evidenco obravnave uživalcev
               drog. To so zdravstveni podatki. In seveda po prvotni dikciji bi lahko sociala
               zahtevala vse te podatke. Vse te podatke. In tako je na vseh 33 straneh drobnega
               tiska, spoštovani.</p>
               <p>Zaradi tega vas prosim, da kadarkoli govorimo o pravicah in uzakonjujemo pravico neke
               institucije do zdravstvenih podatkov, tudi zavarovalnice tiščijo v to področje,
               kadarkoli, zavedajte se, da je to za paciente zelo občutljivo področje. Hvala
               lepa.</p>
            </sp>
            <sp xml:id="SDZ3-Izredna-21-2002-07-10.sp13">

               <speaker>PREDSEDNIK BORUT PAHOR:</speaker>

               <p>Želi še kdo besedo? Smo pri amandmajih k 10. členu. Prosim, kolega Drobnič. Lahko
               izključite, kolega Cukjati, da bi lahko kolega Drobnič dobil besedo. Prosim.</p>
            </sp>
            <sp xml:id="SDZ3-Izredna-21-2002-07-10.sp14">

               <speaker>MAG. JANEZ DROBNIČ:</speaker>

               <p>Hvala lepa. Dober dan želim kolegicam in kolegom in predstavnikom vlade.</p>
               <p>Ravno pri vprašanju podatkov je gospod Cukjati opozoril na pasti, v katere se lahko
               ujamemo zlasti na področju ugotavljanja ali beleženja in posredovanja podatkov, ki so
               intimne narave, zlasti z zdravstvenega področja. Sam menim, da ta določba, potem v
               naslednjih členih, ki se spreminjajo v starem zakonu, je pa to predmet tega člena
               istega zakona sprememb glede tega, kdo zbira podatke. V členu piše samo, da si
               izmenjujeta podatke. Kdo bo vodil bazo? Zlasti pri tako občutljivih podatkih bi
               moralo biti to jasno. In komu so vse na razpolago? Torej, potem je vprašanje, kdo bo
               zbiral, kdo bo posredoval, kdo odgovarjal za to izvorno kodo, ker potem pomeni tudi
               to odgovornost države. In kdo je to zagrešil? Veste, da se zbirajo podatki zdaj po
               novem v upravnih enotah, bankah, centrih za socialno delo, zavodih za zaposlovanje,
               zdravstvenih zavodih, pokojninskem in invalidskem zavarovanju nastajajo različne baze
               in to zdaj potuje med seboj. Jaz sem pričakoval, da bo vlada pripravila en
               zahtevnejši in bolj celovit predlog rešitev zate baze podatkov. Verjetno bo že sama
               izvedba tega povzročala pri državnih službah probleme, kaj šele pri tistih, ki bodo
               predmet obdelave teh podatkov.</p>
               <p>Sicer pa se strinjam, da se namesto zdravstvenih podatkov, ki so izredno široki in
               globoki, posegajo v človeško telo in dušo, da se zamenja s primernejšim pojmom, ki
               smo ga nekoč že tudi imeli, pa je čisto zadostoval za vse tretmaje, tudi tiste,
               poklicne rehabilitacije in priprave na zaposlitev. Hvala lepa.</p>
            </sp>
            <sp xml:id="SDZ3-Izredna-21-2002-07-10.sp15">

               <speaker>PREDSEDNIK BORUT PAHOR:</speaker>

               <p>Želi še kdo besedo? <stage>(Ne.)</stage> Želite vi, gospa državna sekretarka? Prosim.</p>
            </sp>
            <sp xml:id="SDZ3-Izredna-21-2002-07-10.sp16">

               <speaker>STAŠA BALOH PLAHUTNIK:</speaker>

               <p>Hvala. Jaz bi želela samo dodatno poudariti, da se podatki, ki so navedeni v teh
               evidencah, zbirajo že sedaj, da tukaj v tem zakonu, bom rekla, urejamo zakonsko
               podlago za ureditev vsega tega, kar se že sedaj preko zavoda za zaposlovanje zbira.
               Odgovornost institucije je zelo jasna za njene akte. In seveda, ker se je vmes zgodil
               zakon o varovanju osebnih podatkov, smo na ustrezen način uredili tudi, bom rekla
               jasen pregled vseh tistih podatkov, za katere je zavod za zaposlovanje pristojen, da
               jih zbira, medtem ko seveda vsi ostali podatki ne bodo mogli biti predmet teh evidenc
               oziroma nekih pregledov, ki so na zavodu.</p>
               <p>In ravno tako vprašanje glede delazmožnosti jaz absolutno oziroma tudi predlagatelj
               zakona podpira to bolj jasno opredelitev, kajti že sam obstoječi zakon o zaposlovanju
               zelo jasno govori o tem, da se uporabljajo samo podatki, ki opredeljujejo v resnici
               delazmožnost oseb in nikakor ne gre za vse te podatke, ki jih je dr. Cukjati nekje
               opredelil. Tako, da v bistvu gre za pravno ureditev tega stanja, ki je bilo nekje
               pred uveljavitvijo zakona o varovanju osebnih podatkov že uveljavljeno. Hvala.</p>
            </sp>
            <sp xml:id="SDZ3-Izredna-21-2002-07-10.sp17">

               <speaker>PREDSEDNIK BORUT PAHOR:</speaker>

               <p>Želi še kdo besedo? <stage>(Ne.)</stage> Prav. Potem lahko državni zbor odloči, najprej o predlogu
               amandmaja odbora pod zaporedno številko 1.</p>
               <p>Ta predlog dajem na glasovanje. Smo sredi glasovanja o amandmaju pod zaporedno
               številko 1 k 10. členu. Predlog je dobil podporo. Izmed 50 navzočih jih je 48 za.</p>
               <stage>(Za je glasovalo 48.)</stage>
               <p>Imamo amandma pod zaporedno številko 2. Glasujemo. 47 navzočih, 44 za, nihče
               proti.</p>
               <p><stage>(Za je glasovalo 44.)</stage> <stage>(Proti nihče.)</stage></p>
               <p>Ugotavljam, da je bil tudi amandma pod zaporedno številko 2 sprejet.</p>
               <p>Tako zdaj lahko glasujemo o besedilu 10. člena, kot je bilo spremenjeno. Glasujemo.
               Glasujemo o besedilu 10. člena v celoti. 49 navzočih, 43 za, nihče proti.</p>
               <p><stage>(Za je glasovalo 43.)</stage> <stage>(Proti nihče.)</stage></p>
               <p>Ugotavljam, da smo sprejeli besedilo 10. člena.</p>
               <p>Tako nam preostane še amandma odbora k 12. členu, ki predlaga njegovo spremembo. Želi
               kdo besedo? <stage>(Nihče.)</stage></p>
               <p>Predlog dajem na glasovanje, amandma pod zaporedno številko 1 na 2. strani pregleda k
               12. členu. Še enkrat bomo morali odločati o besedilu 12. člena oziroma amandmaju
               odbora. Prosim kolegice in kolega iz preddverja, da pridejo v dvorano, vse ostale, ki
               smo v dvorani, pa za nekoliko pozornosti.</p>
               <p>Še enkrat glasujemo o besedilu 12. člena oziroma amandmaju pod zaporedno številko 1,
               ki ga vlaga odbor za zdravstvo. Prosim. 47 navzočih, 42 za, nihče proti.</p>
               <p><stage>(Za je glasovalo 42.)</stage> <stage>(Proti nihče.)</stage></p>
               <p>Ugotavljam, da smo tako določili tudi besedilo 12. člena.</p>
               <p>Sedaj bomo odločali o vseh preostalih členih, h katerim amandmaji niso bili vloženi.
               Ali želi kdo besedo? <stage>(Nihče.)</stage></p>
               <p>Glasujemo o preostalih členih, h katerim amandmaji niso bili vloženi. Glasujemo. Smo
               sredi glasovanja. 53 navzočih, 46 za, nihče proti.</p>
               <p><stage>(Za je glasovalo 46.)</stage> <stage>(Proti nihče.)</stage></p>
               <p>Ugotavljam, da so preostali členi sprejeti.</p>
               <p>Želi kdo besedo o predlogu naslova zakona? <stage>(Nihče.)</stage></p>
               <p>Naslov zakona dajem na glasovanje. Naslov smo sprejeli. 47 navzočih, 44 za in nihče
               proti.</p>
               <p><stage>(Za je glasovalo 44.)</stage> <stage>(Proti nihče.)</stage></p>
               <p>Členi 7, 9, 10 in 12 so členi, h katerim je mogoče vložiti amandmaje. Ali
               kvalificirani predlagatelji to želijo storiti? <stage>(Ne.)</stage></p>
               <p>Potem bomo v <title>tretji obravnavi</title> vprašali sekretariat, ali je prišlo do
               neusklajenosti? <stage>(Ni prišlo.)</stage> Zato bomo zdaj odločali o zakonu v celoti.</p>
               <p>Prehajamo na odločanje o zakonu o spremembah in dopolnitvah zakona o zaposlovanju in
               zavarovanju za primer brezposelnosti v celoti. Glasujemo. Glasujemo o zakonu v
               celoti. 52 navzočih, 45 za, nihče proti.</p>
               <p><stage>(Za je glasovalo 45.)</stage> <stage>(Proti nihče.)</stage></p>
               <p>Predlagani zakon je v celoti sprejet.</p>
               <p>S tem zaključujem 4. točko dnevnega reda.</p>
               <p>Prehajam na naslednjo, kjer prav tako vabim vlado, da se nam čimprej pridruži, da bi
               lahko dala uvod v razpravo kot predlagateljica <title>ZAKONA O SPREMEMBAH ZAKONA O
                  KMETIJSKIH ZEMLJIŠČIH, 5. TOČKA DNEVNEGA REDA.</title>
               </p>
               <p>Vlada ga je vložila v proceduro po skrajšanem postopku, tako je odločil državni zbor.
               Za hip bom počakal predstavnika vlade. Sicer je med nami predsednik pristojnega
               odbora in bom njemu dal besedo. Prosim, imate besedo, kolega Kramberger. Kolega
               Kramberger ima besedo.</p>
            </sp>
            <sp xml:id="SDZ3-Izredna-21-2002-07-10.sp18">

               <speaker>MAG. JANEZ KRAMBERGER:</speaker>

               <p>Hvala lepa, gospod predsednik, kolegice in kolegi. Odbor državnega zbora za
               kmetijstvo, gozdarstvo in prehrano je obravnaval predlog zakona o spremembah zakona o
               kmetijskih zemljiščih. Gre za zakon, ki ga je vlada vložila v državnozborsko
               proceduro po skrajšanem postopku. Gre izključno za spremembe, ki jih narekuje
               zakonodaja Evropske unije. Odbor je zakon obravnaval in sprejel en amandma, in sicer
               na predlog sekretariata za zakonodajo in pravne zadeve. Namreč gre, lahko rečemo, gre
               za redakcijski amandma in tega je tudi odbor sprejel in sprejel tudi sklep, da
               predlaga državnemu zboru, da predlagani zakon skupaj s sprejetim amandmajem odbora
               sprejme. Hvala.</p>
            </sp>
            <sp xml:id="SDZ3-Izredna-21-2002-07-10.sp19">

               <speaker>PREDSEDNIK BORUT PAHOR:</speaker>

               <p>Hvala lepa, kolega Kramberger za poročilo odbora. Želi sekretariat besedo? <stage>(Ne.)</stage>
               Želijo besedo predstavniki poslanski skupin? Če ne, odpiram splošno razpravo. Želi
               gospod državni sekretar dodati kakšna pojasnila vlade? <stage>(Ne.)</stage> Potem zaključujem
               splošno razpravo.</p>
               <p>To je predlog zakona, ki ima tri člene. K prvemu je vložen amandma, to je amandma
               odbora in tega dajem najprej, pardon, samo hipec, je že prav. Najprej dajem v
               obravnavo 1. člen in amandma, ki ga je vložil odbor. Želi kdo besedo? <stage>(Ne.)</stage></p>
               <p>Potem bom dal najprej na glasovanje amandma odbora k 1. členu. Glasujemo. Smo sredi
               glasovanja o amandmaju odbora k 1. členu. Še enkrat bom dal na glasovanje amandma
               odbora k 1. členu. Glasujemo. Ali lahko glasujemo? Prosim. Glasujemo o amandmaju
               odbora k 1. členu. 50 navzočih, 42 za, nihče proti.</p>
               <p><stage>(Za je glasovalo 42.)</stage> <stage>(Proti nihče.)</stage></p>
               <p>Ugotavljam, da je amandma k 1. členu sprejet.</p>
               <p>S tem je člen tudi spremenjen.</p>
               <p>Prehajam na obravnavo 2. člena. Prehajam na odločanje o 2. členu. Glasujemo.
               Glasujemo o 2. členu. 50 navzočih, 42 za, nihče proti.</p>
               <p><stage>(Za je glasovalo 42.)</stage> <stage>(Proti nihče.)</stage></p>
               <p>Ugotavljam, da je 2. člen sprejet.</p>
               <p>Želi kdo besedo k 3. členu? <stage>(Nihče.)</stage> Prehajam na odločanje o 3. členu. Glasujemo.
               Glasujemo o 3. členu. 50 navzočih, 43 za, nihče proti.</p>
               <p><stage>(Za je glasovalo 43.)</stage> <stage>(Proti nihče.)</stage></p>
               <p>Ugotavljam, da je člen sprejet.</p>
               <p>Želi kdo besedo o naslovu zakona? <stage>(Nihče.)</stage> Prehajam na odločanje o naslovu zakona.
               Glasujemo o naslovu zakona. 50 navzočih, 45 za, nihče proti.</p>
               <p><stage>(Za je glasovalo 45.)</stage> <stage>(Proti nihče.)</stage></p>
               <p>Ugotavljam, da je naslov sprejet.</p>
               <p>V tretji obravnavi sprašujem, ali želijo kvalificirani vlagatelji vložiti amandma k
               1. členu, ki je odprt. <stage>(Ne.)</stage> Potem bom vprašal, ali imamo problem z usklajenostjo.
               <stage>(Ne.)</stage> Zato lahko preidemo na odločanje v celoti. Želi o besedilu predloga zakona kdo
               besedo? Potem prehajamo na odločanje o predlogu zakona o spremembi zakona o
               kmetijskih zemljiščih v celoti. Glasujemo. Glasujemo o besedilu zakona v celoti. 52
               navzočih, 48 za, nihče proti.</p>
               <p><stage>(Za je glasovalo 48.)</stage> <stage>(Proti nihče.)</stage></p>
               <p>Ugotavljam, da je zakon v celoti sprejet.</p>
               <p>Imamo dodatni sklep, ki ga vlaga odbor in se glasi: <q>"Državni zbor predlaga Vladi
               Republike Slovenije, da do oktobra leta 2002 predloži državnemu zboru novelo zakona o
               kmetijskih zemljiščih v skladu z odločbo ustavnega sodišča."</q> Želi kdo besedo?
               <stage>(Nihče.)</stage> Prehajam na odločanje o dodatnem sklepu. Glasujemo. Glasujemo o dodatnem
               sklepu. 50 navzočih, 47 za, nihče proti.</p>
               <p><stage>(Za je glasovalo 47.)</stage> <stage>(Proti nihče.)</stage></p>
               <p>Ugotavljam, da smo sprejeli dodatni sklep, ki ga je predlagal odbor.</p>
               <p>S tem zaključujem to točko dnevnega reda. Hvala lepa državnemu sekretarju za
               sodelovanje pri tej točki.</p>
               <p>Pozdravljam predstavnike vlade pri <title>6. TOČKI DNEVNEGA REDA – OBRAVNAVA PREDLOGA
                  ZAKONA O SPREMEMBAH IN DOPOLNITVAH ZAKONA O GOZDOVIH.</title>
               </p>
               <p>Tudi ta predlog zakona bomo obravnavali po skrajšanem postopku. Predlog zakona je v
               proceduro vložila vlada in predstavnika vlade sprašujem, ali želi besedo. <stage>(Želi.)</stage>
               Prosim, imate besedo.</p>
            </sp>
            <sp xml:id="SDZ3-Izredna-21-2002-07-10.sp20">

               <speaker>JOŽE STERLE:</speaker>

               <p>Spoštovane poslanke in spoštovani poslanci! Pred vami je predlog sprememb oziroma
               dopolnitev zakona o gozdovih, skrajšani postopek.</p>
               <p>S spremembami zakona želimo zasledovati naslednje cilje: uskladiti zakon o gozdovih z
               evropskim sporazumom o pridružitvi; uskladiti sofinanciranje gozdarskih ukrepov s
               predpisi Evropske unije, s čimer bo dana možnost za pridobivanje sredstev iz
               strukturnih skladov Evropske unije za gozdarstvo v celotnem možnem obsegu; uskladiti
               zakon z odločbo ustavnega sodišča z dne 29.1.1998, ki zadeva sodelovanje delavcev
               zavoda za gozdove Slovenije pri upravljanju zavoda, ter zagotoviti nevtralno
               zastopanje javnega interesa delavcev tega zavoda; uskladiti zakon o gozdovih z
               določili zakona o varstvu osebnih podatkov in direktive Evropske unije številka
               46/95; zagotoviti uskladitev zakona z zakonom o prekrških in uskladiti zakon z
               zakonom o ohranitvi narave.</p>
               <p>Smatramo, da ti pogoji oziroma predlogi, ki smo jih dali, ustrezajo skrajšanemu
               postopku, zakon ima evropsko prioriteto, in zato tudi predlagamo, da ga sprejmete po
               skrajšanem postopku. Hvala.</p>
            </sp>
            <sp xml:id="SDZ3-Izredna-21-2002-07-10.sp21">

               <speaker>PREDSEDNIK BORUT PAHOR:</speaker>

               <p>To odločitev smo že sprejeli, gospod državni sekretar Sterle, in hvala lepa za vaš
               uvod.</p>
               <p>Želi predsednik odbora, kolega Kramberger, besedo? <stage>(Želi.)</stage> Prosim, predsednik
               odbora.</p>
            </sp>
            <sp xml:id="SDZ3-Izredna-21-2002-07-10.sp22">

               <speaker>MAG. JANEZ KRAMBERGER:</speaker>

               <p>Hvala, gospod predsednik, za besedo. Odbor za kmetijstvo, gozdarstvo in prehrano je
               obravnaval predlog zakona o spremembah in dopolnitvah zakona o gozdovih. Sprejel je
               sklep oziroma soglašal s sprejetjem zakona po skrajšanem postopku. Sprejeli smo tudi
               dva amandmaja. Na koncu smo sprejeli prav tako sklep, da predlagamo državnemu zboru,
               da tudi ta amandmaja sprejme, skupaj s predlogom zakona.</p>
               <p>Povedati moram tudi to, da je predstavnik kmetijsko-gozdarske zbornice, ki je bil
               prisoten na seji, izrazil nezadovoljstvo s predlaganim zakonom. Namreč,
               kmetijsko-gozdarska zbornica ugotavlja, da zakon ni usklajen z zakonom o
               kmetijsko-gozdarski zbornici.</p>
               <p>Torej, to je bilo na seji, drugače pa predlagamo, kot rečeno, da državni zbor zakon
               sprejme. Hvala lepa.</p>
            </sp>
            <sp xml:id="SDZ3-Izredna-21-2002-07-10.sp23">

               <speaker>PREDSEDNIK BORUT PAHOR:</speaker>

               <p>Hvala lepa predsedniku odbora, kolegu Krambergerju. Želi besedo sekretariat? <stage>(Ne
               želi.)</stage> Vabim k besedi, če tako želijo, predstavnike poslanskih skupin. Želijo besedo
               poslanke in poslanci? Ugotavljam, da ne, zato zaključujem splošno razpravo.</p>
               <p>Najprej bom zboru predlagal v odločanje postopkovni predlog, da bi po koncu razprave
               odločali o vseh tistih členih, h katerim niso bili vloženi amandmaji. Kot veste, ta
               predlog ne bo sprejet, če mu bo nasprotovala ena tretjina od navzočih v dvorani. Ta
               hip smo na robu navzočnosti. Zato prosim kolegice in kolege iz preddverja, da se nam
               pridružijo. Glasovali bomo najprej o postopkovnih predlogih. Potem pa prešli na
               odločanje o amandmajih. Bom sedaj dal ta postopkovni predlog na glasovanje. Smo na
               robu navzočnosti. Ali lahko prosim, da vsi sodelujete pri odločanju o postopkovnem
               predlogu. Glasujemo o njem. Prosim. Počakal bom minuto za drugo odločanje, potem pa
               ugotovil, ali bomo lahko nadaljevali sejo. Vljudno prosim vse kolege in kolegice, da
               pridejo v državni zbor, da pomagajo pri odločanju s svojo navzočnostjo. Namreč tisti
               zdaj, ki smo v dvorani, sodelujemo pri odločanju, nimamo težav s tem, kot se to sem
               in tja dogaja. Še enkrat, kolegice in kolegi, drugič bom dal na glasovanje
               postopkovni predlog. Drugič dajem na glasovanje postopkovni predlog. Prosim za mir v
               dvorani. Nič nam ne preostane drugega, kot da odredim 10 minut odmora. 10.59 je ura,
               ob 11. uri in 10 minut bomo tretjič ugotavljali navzočnost. Do takrat prosim vse, da
               pridejo v dvorano in pomagajo pri odločanju. Zdaj nas je bilo pač v dvorani samo 45,
               tako da nismo mogli odločati. Prosim. Hvala lepa za pozornost.</p>
               <stage type="time">(Seja je bila prekinjena ob 10.59 uri in se je nadaljevala ob 11.11 uri.)</stage>
            </sp>
            <sp xml:id="SDZ3-Izredna-21-2002-07-10.sp24">

               <speaker>PREDSEDNIK BORUT PAHOR:</speaker>

               <p>Nadaljujemo z odločanjem o predlogu zakona o spremembah in dopolnitvah zakona o
               gozdovih. Rad bi vas spomnil, da smo pri odločanju o postopkovnem predlogu. V skladu
               s 189. členom bi izglasovali odločitev, da bomo o členih, h katerim niso bili vloženi
               amandmaji, glasovali hkrati. Ta sklep ne bo sprejet, če mu bo nasprotovala najmanj
               ena tretjina navzočih. Tretjič bom dal na glasovanje ta postopkovni predlog. Prosim
               za pozornost! Glasujemo o postopkovnem predlogu. 56 navzočih, 48 za in 1 proti.</p>
               <p><stage>(Za je glasovalo 48.)</stage> <stage>(Proti 1.)</stage></p>
               <p>Ugotavljam, da je predlog sprejet.</p>
               <p>Prehajamo na razpravo o posameznih členih in vloženih amandmajih. Imamo amandmaje
               odbora, ki jih imate na 3. strani poročila k predlogu zakona, ki ga je dal državnemu
               zboru pristojni odbor. Najprej imamo 1. člen. Želi kdo razpravljati o amandmaju k 1.
               členu? Prosim za pozornost, da potem ne bo prišlo v proceduri sprejemanja do kakšnih
               napak. Za pozornost vseh, vključno s pozornostjo vlade. Prosim! Imamo amandma k 1.
               členu. Nihče ne želi besede, zato ga bom dal na glasovanje. Glasujemo o amandmaju k
               1. členu. Zdaj nas je v dvorani veliko, tako da bi lahko teklo odločanje brez
               zapletov. Še enkrat bom dal, kolegice in kolegi, v odločanje amandma k 1. členu.
               Glasujemo drugič. Glasujemo. Amandma je sprejet. Izmed 58 jih je 50 glasovalo za in 1
               proti.</p>
               <p><stage>(Za je glasovalo 50.)</stage> <stage>(Proti 1.)</stage></p>
               <p>Ugotavljam, da je amandma sprejet.</p>
               <p>Zdaj pa glasujemo še o členu v celoti. Glasujmo o členu v celoti! Še enkrat moram
               opozoriti, ker je nekaj posvetov med poslankami in poslanci v dvorani, da smo sredi
               glasovanja. Prvič nismo bili sklepčni. V dvorani nas je dovolj. Prosim, ali lahko
               sedaj glasujete o 1. členu v celoti. Prosim, glasujemo o členu v celoti. Smo sredi
               glasovanja. 60 navzočih, 53 za in 1 proti.</p>
               <p><stage>(Za je glasovalo 53.)</stage> <stage>(Proti 1.)</stage></p>
               <p>Ugotavljam, da je člen sprejet.</p>
               <p>K 5. členu imamo amandma. Želi kdo o njem razpravljati? <stage>(Nihče.)</stage></p>
               <p>Amandma odbora k 5. členu dajem na glasovanje. Glasujemo o amandmaju odbora k 5.
               členu. Mir v dvorani?</p>
               <p>Drugič dajem na glasovanje amandma odbora k 5. členu. Glasujemo. Glasujemo o
               amandmaju odbora k 5. členu. Prosim za pozornost. 59 navzočih, 50 za in 1 proti.</p>
               <p><stage>(Za je glasovalo 50.)</stage> <stage>(Proti 1.)</stage></p>
               <p>Ugotavljam, da je amandma sprejet.</p>
               <p>Zdaj lahko glasujemo o členu v celoti. Glasujemo o členu v celoti. 56 navzočih, 50 za
               in 1 proti.</p>
               <p><stage>(Za je glasovalo 50.)</stage> <stage>(Proti 1.)</stage></p>
               <p>Ugotavljam, da je člen sprejet.</p>
               <p>Na klopeh imate pred seboj dva amandmaja, ki ju vlaga skupina poslancev s
               prvopodpisano Lidijo Majnik. Kolegica Majnikova vlaga amandmaje k 10. in 23. členu.
               Najprej odpiram razpravo o 10. členu in njenem predlogu, da se ta črta. Amandmaja sta
               povezana, če prvi ne bo sprejet, je drugi brezpredmeten. Želi kdo razpravljati? <stage>(Ne.)</stage>
               Prosim za pozornost. Kolega Sok, prosim.</p>
            </sp>
            <sp xml:id="SDZ3-Izredna-21-2002-07-10.sp25">

               <speaker>ALOJZ SOK:</speaker>

               <p>Hvala lepa. Rad bi, da predstavniki vlade odgovorijo in povedo svoje mnenje. To gre
               tako hitro, da enostavno ne morejo priti do besede. Zato bi vas prosil, da jih
               počakate in da povedo, ker smo to sedaj dobili na mizo, da se bomo lahko odločili.
               Hvala.</p>
            </sp>
            <sp xml:id="SDZ3-Izredna-21-2002-07-10.sp26">

               <speaker>PREDSEDNIK BORUT PAHOR:</speaker>

               <p>Zagotavljam vam, da vedno vprašam, ali želi kdo besedo, in dam dovolj časa, da se kdo
               zanjo tudi odloči. Ali želi vlada besedo? Da, k 10. členu? Prosim!</p>
            </sp>
            <sp xml:id="SDZ3-Izredna-21-2002-07-10.sp27">

               <speaker>JOŽE STERLE:</speaker>

               <p>Hvala, gospod predsednik. Torej, še enkrat bi rad poudaril, kar sem povedal že na
               odboru, torej matičnemu telesu, da so financiranja takih združenj lastnikov v
               Evropski uniji normalna in tradicionalna. Tovrstne primere financiranja takih
               združenj imamo v sosednji Avstriji in na Bavarskem v Nemčiji.</p>
               <p>Zaradi tega predlagam, da bi to možnost dopustili tudi v našem zakonu. Trenutno naš
               zakon teh ukrepov ne omogoča financirati. Menimo pa, da bi morali dopustiti možnost,
               da bi se ti ukrepi sofinancirali tudi po naši zakonodaji.</p>
               <p>Še enkrat pa bi rad poudaril, da pri tem ne gre za permanentno financiranje, ampak za
               financiranje na osnovi programov, ki jih združenja pripravijo, vlada oziroma proračun
               pa prispeva zraven svoj delež.</p>
               <p>Poudaril bi, da je to pomembno zlasti za našo izredno razdrobljeno gozdno posest, ker
               le tako lahko dosežemo tudi ustrezne pozitivne učinke pri združevanju, financiranju
               in tudi pri vlaganjih v gozdove. Hvala lepa.</p>
            </sp>
            <sp xml:id="SDZ3-Izredna-21-2002-07-10.sp28">

               <speaker>PREDSEDNIK BORUT PAHOR:</speaker>

               <p>Gospod državni sekretar, vlada torej nasprotuje? <stage>(Nasprotuje.)</stage> Prosim, kolegica
               Majnik!</p>
            </sp>
            <sp xml:id="SDZ3-Izredna-21-2002-07-10.sp29">

               <speaker>LIDIJA MAJNIK:</speaker>

               <p>Hvala lepa. Ta amandma sem vložila, ker ne omejuje prijave na posamezne projekte in
               izvajanje projektov na področju gozdarske službe in gozdarske dejavnosti. Amandma
               vlagam iz razloga, ki je tudi naveden, in sicer, da mi, poleg tega, da iz Evropske
               unije prenašamo nekatere modele, imamo tudi svoje, ki jih pa Evropska unija ne pozna.
               Mislim, da je zelo sporno, da združenje, ki se lahko ustanovi s pogodbo ali zakonom,
               financiramo iz državnega proračuna. Zato temu nasprotujem in zato sem vložila tudi
               amandma.</p>
               <p>Pri projektih pa se združenja lahko ustanovijo in konkurirajo pač preko asociacij, ki
               jih mi že imamo uzakonjene. Hvala.</p>
            </sp>
            <sp xml:id="SDZ3-Izredna-21-2002-07-10.sp30">

               <speaker>PREDSEDNIK BORUT PAHOR:</speaker>

               <p>Kolega Sok!</p>
            </sp>
            <sp xml:id="SDZ3-Izredna-21-2002-07-10.sp31">

               <speaker>ALOJZ SOK:</speaker>

               <p>Hvala lepa! Predlog vlade sem razumel v nasproti smeri in sicer, da bi vlada s tem,
               ko bi v 48. členu obstoječega zakona dodala tudi, da lahko združenja lastnikov gozdov
               pridobijo določena sredstva iz proračuna Republike Slovenije, pospešila nastanek
               takšnih združenj. Potem je vlada dodala še varovalko. Predlaga namreč, da se sredstva
               iz proračuna Republike Slovenije lahko zagotovijo samo v povezavi s sredstvi
               strukturnih skladov Evropske unije.To pomeni, da če Evropska unija iz svojih
               strukturnih skladov teh sredstev ne namenja, potem tudi ta združenja ne obremenjujejo
               proračuna Republike Slovenije. Če pa Evropska unija za te namene namenja določena
               sredstva, potem pa bi seveda bilo škoda, da se jim mi apriori že vnaprej
               odpovedujemo. Ta amandma bi dejansko pomenil to, da naša združenja lastnikov gozdov
               ne bi mogla pridobiti sredstev strukturnih skladov Evropske unije. To bi bilo po naši
               oceni škoda. Zato mi tega amandmaja enostavno ne moremo podpreti. Hvala lepa!</p>
            </sp>
            <sp xml:id="SDZ3-Izredna-21-2002-07-10.sp32">

               <speaker>PREDSEDNIK BORUT PAHOR:</speaker>

               <p>Želi še kdo besedo! Prosim, kolega Kramberger!</p>
            </sp>
            <sp xml:id="SDZ3-Izredna-21-2002-07-10.sp33">

               <speaker>MAG. JANEZ KRAMBERGER:</speaker>

               <p>Hvala, gospod predsednik! To problematiko smo obravnavali tudi na odboru za
               kmetijstvo in smo predlog kolegice Lidije Majnikove zavrnili. Tega amandmaja nismo
               sprejeli. Mislim, da sta predlog vlade in tudi razprava, ki jo je imel kolega Slavko
               Sok, na mestu, namreč, tukaj gre za možnost, da lahko ta združenja - v kolikor se
               bodo oblikovala - koristijo sredstva, ki jih za to namenja Evropska unija. Mislim, da
               ni nič narobe, če sprejmemo in če ostane tako v zakonu, kot je vlada predlagala, se
               pravi, da tega amandmaja, ki ga kolegica Lidija Majnikova s skupino poslancev
               predlaga, ne sprejmemo. Hvala lepa.</p>
            </sp>
            <sp xml:id="SDZ3-Izredna-21-2002-07-10.sp34">

               <speaker>PREDSEDNIK BORUT PAHOR:</speaker>

               <p>Želi še kdo besedo? Prosim, kolega Jerovšek!</p>
            </sp>
            <sp xml:id="SDZ3-Izredna-21-2002-07-10.sp35">

               <speaker>JOŽEF JEROVŠEK:</speaker>

               <p>Hvala lepa. Tudi sam menim, da je amandma kolegice Lidije Majnik nesprejemljiv,
               nerazumljiv in da gre pa v tej smeri, da bi polfevdalne strukture pri nas na področju
               gospodarjenja z gozdovi zadržale prednost. Amandma je izrazito rigiden predlog, ki
               ohranja nekaterim strukturam privilegije. Mislim, da državni zbor ne bo tako
               nepremišljen, da bi podprl kaj takega. Hvala lepa.</p>
            </sp>
            <sp xml:id="SDZ3-Izredna-21-2002-07-10.sp36">

               <speaker>PREDSEDNIK BORUT PAHOR:</speaker>

               <p>Mir! Želi še kdo besedo? Kolegica Majnikova!</p>
            </sp>
            <sp xml:id="SDZ3-Izredna-21-2002-07-10.sp37">

               <speaker>LIDIJA MAJNIK:</speaker>

               <p>Kolegu Jerovšku bi rada povedala, da naj prebere in bo vedel, o čem govori. Govorimo
               o znesku 60 milijonov tolarjev. Od tega je 50 milijonov tolarjev namenjenih za
               dejavnosti v gozdovih in pospeševanje plasmaja gozdnih proizvodov, 10 milijonov pa je
               namenjeno za delovanje združenj gozdarjev, ki jih je lahko <q>"nebroj"</q>. Delovanju
               združenj, ki so kot društva, z amandmajem nasprotujem.</p>
               <p>Ne nasprotujem pa temu, da lahko gozdarji preko združenj že po samem aktu o
               pridružitvi konkurirajo in tudi bodo konkurirali. Vendar preko asociacij, ki smo jih
               mi ustanovili. Ti pa sta Kmetijsko gozdarska zbornica, Sklad kmetijskih zemljišč in
               gozdov. Poleg tega pa imamo tudi kmetijske zadruge, ki jih v Evropi sicer ne poznajo
               več.</p>
               <p>Če prevzemamo pravni red Evrope, potem moramo prevzeti vse ali pa naše ustanovljene
               asociacije prilagoditi pravnemu redu Evrope.</p>
            </sp>
            <sp xml:id="SDZ3-Izredna-21-2002-07-10.sp38">

               <speaker>PREDSEDNIK BORUT PAHOR:</speaker>

               <p>Kolega Jerovšek, imate repliko!</p>
            </sp>
            <sp xml:id="SDZ3-Izredna-21-2002-07-10.sp39">

               <speaker>JOŽEF JEROVŠEK:</speaker>

               <p>Hvala lepa. S strani vlade je bilo pojasnjeno, da je to usklajeno s pravnim redom in
               da ni v nasprotju s pravnim redom Evropske unije. Kolegico Majnikovo prosim, da me ne
               poučuje o denarju. O denarju v tem zakonu ni govora. Mislim pa, da se na gozdarstvo
               spoznam vsaj toliko kot kolegica Majnikova. Gre za ohranjanje določenih privilegijev
               in to se izredno subtilno čuti.</p>
            </sp>
            <sp xml:id="SDZ3-Izredna-21-2002-07-10.sp40">

               <speaker>PREDSEDNIK BORUT PAHOR:</speaker>

               <p>Hvala. Mir! Kolegica Majnikova!</p>
            </sp>
            <sp xml:id="SDZ3-Izredna-21-2002-07-10.sp41">

               <speaker>LIDIJA MAJNIK:</speaker>

               <p>Moram odgovoriti. Gospod Jerovšek, sestavni del zakona je tudi Uvod v zakon. V
               predzadnjem odstavku piše, da gre za 60 milijonov tolarjev: 10 milijonov SIT za
               podporo združevanju lastnikov gozdov in 50 milijonov SIT za sofinanciranje investicij
               ter za izboljšanje pogojev pridobivanja in trženja gozdnih proizvodov. To je sestavni
               del zakona.</p>
            </sp>
            <sp xml:id="SDZ3-Izredna-21-2002-07-10.sp42">

               <speaker>PREDSEDNIK BORUT PAHOR:</speaker>

               <p>Kolega Sok!</p>
            </sp>
            <sp xml:id="SDZ3-Izredna-21-2002-07-10.sp43">

               <speaker>ALOJZ SOK:</speaker>

               <p>Ne vem, o čem sedaj dejansko govorimo, kajti združevanje lastnikov gozdov je nekaj
               pozitivnega. Mislim, da bi si to morali želeti. To so trendi, ki jih pozna Evropska
               unija. Ne vem, če sem prav razumel poslanko Majnikovo - da zadrug ni v zahodni Evropi
               - to sem verjetno narobe razumel.</p>
               <p>Torej, tam poznamo številne zadruge in številna združenja. Teh zadrug je ogromno.
               Država jih nagrajuje tako, da jih davčno in drugače stimulira. Pri nas je obratno.
               Vemo, kakšno je bilo socialistično zadružništvo. Vidim, da je ta predlog pravzaprav
               ravno v tej smeri, da ta združenja nastajajo. Kajti, potrebe so potem zelo velike. Če
               je denar če tam piše v obrazložitvi, da je namenjeno 10 milijonov SIT, je to
               obrazložitev, ki ji mora slediti proračun. Kako pa je s proračunom, pa vemo.</p>
               <p>Zadnji stavek, ki ga vlada predlaga, pa pravi: <q>"Sredstva za te namene se lahko
               uporabijo samo v povezavi s sredstvi iz strukturnih skladov Evropske unije"</q>. Meni to
               pove vse. Se pravi, če Evropska unija namenja za ta združenja določena sredstva,
               potem mora pri tem parirati tudi država Slovenija. Če pa za ta namen ne bomo namenili
               nič sredstev, potem pa se odpovedujemo sredstvom, ki jih za ta namen namenja Evropska
               unija. Moram reči, da me tu, gospa poslanka Majnikova, bolj prepričuje vlada s
               svojimi argumenti kot pa vi s tem, ko predlagate, da se enostavno ta zadeva črta. Za
               to ne morem glasovati. Hvala lepa.</p>
            </sp>
            <sp xml:id="SDZ3-Izredna-21-2002-07-10.sp44">

               <speaker>PREDSEDNIK BORUT PAHOR:</speaker>

               <p>Želi še kdo sodelovati v razpravi o amandmaju kolegice Majnikove k 10. členu?
               <stage>(Nihče.)</stage> Zaključujem razpravo in prehajamo na odločanje.</p>
               <p>Odločali bomo torej o predlogu, da se 10. člen črta. Glasujemo! Glasujemo o predlogu,
               da se 10. člen črta.</p>
               <p>60 navzočih, 34 za, 20 proti.</p>
               <p><stage>(Za je glasovalo 34.)</stage> <stage>(Proti 20.)</stage></p>
               <p>Ugotavljam, da je amandma, da se člen črta, sprejet.</p>
               <p>K 23. členu ima prav tako kolegica Majnikova predlog amandmaja, to je, da se črta
               tudi ta člen. Želi kdo razpravljati? <stage>(Nihče.)</stage> Zaključujem razpravo.</p>
               <p>Predlog amandmaja, da se 23. člen črta, dajem na glasovanje. Glasujemo o predlogu, da
               se 23. člen črta.</p>
               <p>58 navzočih, za 35, 19 proti.</p>
               <p><stage>(Za je glasovalo 35.)</stage> <stage>(Proti 19.)</stage></p>
               <p>Ugotavljam, da je predlog za črtanje 23. člena sprejet.</p>
               <p>K 11. in 15. členu imamo amandmaje, ki jih je vložil kolega Veber. Prejeli ste jih na
               klopi. So povezani. Želi kdo razpravljati o njih? Kolega Veber!</p>
            </sp>
            <sp xml:id="SDZ3-Izredna-21-2002-07-10.sp45">

               <speaker>JANKO VEBER:</speaker>

               <p>Hvala za besedo. S temi amandmaji želim urediti problem, ki je nekako nastal v tistem
               trenutku, ko se je namenska uporaba sredstev pristojbine za vzdrževanje gozdnih cest
               izgubila zaradi zakona o financiranju občin, ki daje občinam avtonomnost pri
               razporejanju svojih lastnih prihodkov. Pristojbina za vzdrževanje gozdnih cest je
               eden takšnih prihodkov, s katerim občina, seveda v skladu s sprejetim proračunom,
               izvršuje potem to zakonsko obveznost.</p>
               <p>V praksi prihaja do težav, ker gozdarstvo pričakuje, da bo pridobilo ta sredstva v
               celoti. Vse skupaj se neha nekako pri pogajanjih med Zavodom za gozdove, Ministrstvom
               za kmetijstvo in gozdarstvo ter občinami o tem, kako bi ta problem uredili s
               sklepanjem pogodb. Običajno se ta zadeva rešuje tako da ministrstvo bom rekel
               pogojuje ali pa mogoče včasih celo rečemo izsiljuje, da občina nameni pristojbino za
               vzdrževanje gozdnih cest v celoti pod pogojem, da svoj sofinancerski delež prispeva
               tudi ministrstvo v ustrezni višini. V kolikor se pristojbina ne zagotovi v
               izbranivišini, ministrstvo pravi: <q>»K vzdrževanju gozdnih cest bomo tudi mi dali manj
               ali pa nič.«</q></p>
               <p>Zato v zadnjem obdobju beležimo izredno velike težave pri vzdrževanju gozdnih cest.
               Tudi izračuni kažejo na to, da bi morala biti tudi siceršnja vlaganja bistveno večja,
               kot so danes, če bi želeli imeti te prometnice ustrezno vzdrževane.</p>
               <p>Amandmaji k 11. in 15. členu rešujejo ta problem tako, da se pristojbina preimenuje v
               odškodnino. V tretjem amandmaju k 11. členu se določa, da se odškodnina za
               vzdrževanje gozdnih cest ne upošteva pri izračunu lastnih prihodkov občine.</p>
               <p>S tem bi se poskušalo zagotoviti namensko porabo odškodnine za gozdne ceste. Ta
               odškodnina se za gozdne ceste lahko namenja v celoti. Problem se reši tudi pri
               sofinanciranju ministrstva za kmetijstvo. Nenazadnje se tudi občinam, ki prejemajo
               sicer finančno izravnavo, prihodek nekoliko poveča, kajti ta razlika, kolikor bi
               znašala odškodnina za vzdrževanje gozdnih cest, se kasneje nadomesti iz proračuna
               Republike Slovenije skozi finančno izravnavo pritistih občinah, ki to izravnavo
               prejemajo.</p>
               <p>Predlagam, da podprete te amandmaje. V kolikor pa ne bi bili sprejeti amandmaji k 11.
               členu, bi bilo pa nujno sprejeti vsaj amandma k 15. členu, ki govori o tem, da se pri
               preverjanju namenske porabe sredstev črta pristojnost gozdarskega inšpektorja, v
               kolikor bo slednje ostalo kot pristojbina za vzdrževanje gozdnih cest. Kajti, to je
               lastni prihodek občine in državna gozdarska inšpekcija nima pristojnosti nadzirati
               porabo lastnih prihodkov občine.</p>
               <p>V kolikor bodo amandmaji k 11. členu sprejeti, pa ta pristojnost ostaja. Tako da bodo
               tudi inšpektorji pozneje lahko uporabljali oziroma nadzorovali porabo odškodnin.
               Potem ukrep, da se pristojnost gozdarskih inšpektorjev ne razširi tudi na odškodnine,
               ni potreben.</p>
               <p>Predlagam, da se ti amandmaji podprejo. S tem razrešimo vzdrževanje gozdnih cest in
               nenazadnje tudi nadzor nad porabo teh sredstev.</p>
            </sp>
            <sp xml:id="SDZ3-Izredna-21-2002-07-10.sp46">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Veber! Opozarjam državni zbor, da gre za povezane amandmaje. Če bo
               1. sprejet, bomo odločali naprej. Če bo 1. zavrnjen, bomo odločanje zaustavili. Želi
               še kdo besedo? Prosim, državni sekretar, gospod Sterle!</p>
            </sp>
            <sp xml:id="SDZ3-Izredna-21-2002-07-10.sp47">

               <speaker>JOŽE STERLE:</speaker>

               <p>Hvala lepa. Torej, po vsej obstoječi terminologiji, ki se uporablja, smatramo, da je
               pristojbina ustreznejši izraz kot izraz odškodnina. Ta člen ima tudi določene
               finančne posledice. V obrazložitev k zakonu smo napisali, da se zaradi predlaganega
               zakona izdatki proračuna ne bodo povečali v primerjavi z obveznostmi, ki so nastale z
               uveljavitvijo zakona o gozdovih.</p>
               <p>Trenutno teh izračunov, kakšni bi bili ti prilivi iz proračuna, nimamo. Zaradi tega
               se do tega amandmaja ne moremo pozitivno opredeliti.</p>
            </sp>
            <sp xml:id="SDZ3-Izredna-21-2002-07-10.sp48">

               <speaker>PREDSEDNIK BORUT PAHOR:</speaker>

               <p>Še kdo? Prosim!</p>
            </sp>
            <sp xml:id="SDZ3-Izredna-21-2002-07-10.sp49">

               <speaker>LEOPOLD GROŠELJ:</speaker>

               <p>Hvala lepa za besedo. Ne da bi temu amandmaju dal podporo kot kolegu iz te stranke,
               gospodu Janku Vebru, pa vendar mislim, gospod državni sekretar, da vi niste razumeli
               bistva tega.</p>
               <p>Ne gre za nobene dodatne obremenitve, sredstva vendar škoda, ki jo povzročajo na
               področju gozdnih in drugih cest; je bistveno, bistveno večja od sredstev, ki jih
               dobivamo v lokalni proračun, ki pa se štejejo v primerno porabo. Zaradi tega imamo
               vedno vrsto pripomb občanov, ki tam živijo. Zato tudi smatramo, da ni pošteno, da se
               ta del odškodnine šteje v primerno porabo. Pač pa so to namenska sredstva. Vendar to
               lahko dosežemo le v primeru, če se ta izraz spremeni v odškodnino v tem primeru, se
               pravi, ne gre v primerno porabo, ampak je to plus k tistemu, kar bi direktno priteklo
               v lokalni proračun.</p>
               <p>K temu pa se znatno višja sredstva še vedno zagotavljajo iz občinskih proračunov, ker
               s tistim, kar dobimo na ta način, bi lahko uredili kakšno potko, ne pa tiste škode,
               ki jo povzročajo. Kljub temu, da vedno želimo vključiti tudi tiste, ki so odgovorni
               bi rekel, za ta nadzor, tudi policijo in podobno žal nikoli ne dosežemo skoraj
               ničesar. Škodo, ki jo povzročajo zlasti pri spravilu lesa iz teh gozdov, je bistveno,
               bistveno višja in presega neka normalna pričakovanja.</p>
               <p>Če bi bilo kaj umestno in primerno, bi bilo to, da bi nas podprli v teh prizadevanjih
               oziroma dali podporo amandmajem k 11. in 15. členu. Vaši pogledi pa so ravno
               nasprotni, zato sem toliko bolj začuden.</p>
               <p>Poslance bi prosil, da se pozitivno opredelite do obeh amandmajev, tako do 11. kot do
               15. člena. Verjemite mi, da znamo s sredstvi skrbno ravnati in da bomo še toliko bolj
               težili k temu, da bi zagotovili še dodatna sredstva k tistemu, kar dobimo iz tega
               vira. Hvala.</p>
            </sp>
            <sp xml:id="SDZ3-Izredna-21-2002-07-10.sp50">

               <speaker>PREDSEDNIK BORUT PAHOR:</speaker>

               <p>Hvala lepa. Iz sekretariata so prosili za besedo. Prosim!</p>
            </sp>
            <sp xml:id="SDZ3-Izredna-21-2002-07-10.sp51">

               <speaker>NEVENKA GOREC:</speaker>

               <p>Hvala za besedo, spoštovani predsednik. Sekretariat je z vidika svojih nalog dolžan
               opozoriti na uporabo izraza <q>"odškodnine"</q>.</p>
               <p>Odškodnine se namreč namenjajo za povrnitev določene škode, medtem ko v tem primeru
               pa je - po našem mnenju - ustreznejši izraz <q>"pristojbine"</q>. Tu moramo pravzaprav
               podpreti mnenje predstavnika vlade, da ima uporaba tega izraza določene finančne
               posledice. V primeru, da se ozrete na nov peti odstavek 49. člena, namreč odškodnina
               ne spada v proračunska sredstva, medtem ko se pri finančni izravnavi to ne upošteva.
               Hvala lepa.</p>
            </sp>
            <sp xml:id="SDZ3-Izredna-21-2002-07-10.sp52">

               <speaker>PREDSEDNIK BORUT PAHOR:</speaker>

               <p>Hvala lepa. Ali sem prav videl, tudi vlada želi še enkrat nastopiti? Prosim!</p>
            </sp>
            <sp xml:id="SDZ3-Izredna-21-2002-07-10.sp53">

               <speaker>JOŽE FALKNER:</speaker>

               <p>Spoštovane poslanke in poslanci! Želel bi samo pojasniti pojem <q>"pristojbine"</q> in
               <q>"odškodnine"</q>.</p>
               <p>Pristojbina je prispevek lastnikov gozdov za redno vzdrževanje gozdnih cest; ta je
               urejena potem s podzakonskim predpisom, ki ga izda vlada. V tem podzakonskem predpisu
               so merila, kako se po občinah razdeljujejo sredstva pristojbin, ki so dejansko
               sestavni del proračuna občin.</p>
               <p>Odškodnine po Zakonu o gozdovih pridejo v poštev samo v primeru, ko določeni
               uporabniki, ki so poznani, koristijo gozdne ceste prekomerno, bodisi trajno bodisi
               začasno. V tem primeru pride v poštev odškodnina po 41. členu Zakona o gozdovih,
               veljavnega Zakona o gozdovih. Sicer pa so pristojbine namenjene za redno vzdrževanje
               gozdnih cest. Hvala!</p>
            </sp>
            <sp xml:id="SDZ3-Izredna-21-2002-07-10.sp54">

               <speaker>PREDSEDNIK BORUT PAHOR:</speaker>

               <p>Hvala lepa, gospod Falkner, svetovalec vlade. Kolega Grošelj, prosim!</p>
            </sp>
            <sp xml:id="SDZ3-Izredna-21-2002-07-10.sp55">

               <speaker>LEOPOLD GROŠELJ:</speaker>

               <p>Hvala lepa. Predlagam, da najdemo drugi ustrezen izraz.</p>
               <p>Bistveno je, da se ta pristojbina ne šteje v obseg primerne porabe. To je bistvo
               vsega. To želimo, da bi podprli. Ne zdaj, ali je beseda pravilna ali ne - to je
               bistvo tega amandmaja. Lahko najdemo drugi izraz. Vi samo povejte, kateri je tisti,
               ki bo primeren, in predlagatelj, verjetno tega amandmaja, bo to dopolnil. Za to se
               gre, da se ne šteje v primerno porabo. Ker v tem primeru bomo rekli, da ne bomo
               zainteresirani, da poskušamo te ceste urediti kolikor toliko boljše, kot jih lahko
               uredimo s tistimi sredstvi, ki jih dobimo iz tega naslova. Hvala.</p>
            </sp>
            <sp xml:id="SDZ3-Izredna-21-2002-07-10.sp56">

               <speaker>PREDSEDNIK BORUT PAHOR:</speaker>

               <p>Kolega Trofenik!</p>
            </sp>
            <sp xml:id="SDZ3-Izredna-21-2002-07-10.sp57">

               <speaker>VILI TROFENIK:</speaker>

               <p>Hvala za besedo. Zadeva ni tako enostavna, kot izgleda na prvi pogled. To, na kar
               opozarjate, je dejstvo, da se to ne šteje v primerno porabo. Spada v zakon o
               financiranju občin. Ta spodrsljaj. To je šolski primer neusklajenosti dveh ali več
               zakonov: Zakona o javnih cestah, Zakona o gozdovih in Zakona o financiranju
               občin.</p>
               <p>Zakaj? Najprej, gozdna cesta ni nujno javna cesta v smislu lokalne ali državne ceste
               ali javne poti. Če je javna cesta, potem je en problem. Vemo, kdo je pristojen.</p>
               <p>Vendar, pri uporabi gozdnih cest v smislu javnih cest se vračamo na temo, ki smo jo
               imeli pri Zakonu o javnih cestah. Gre za izredne prevoze ki bi jih bilo treba
               tretirati kot izredne prevoze z vsemi stroški, ki nastajajo, ker iz tega nastajajo
               škode. Vendar tega nihče ne izvaja. Nihče ne usklajuje zakonodaje in zato zdaj
               nekateri poskušajo upravičeno reševati problem, da so škode na cestah zaradi spravila
               lesa enormno velike. Nihče ne pokriva izrednih stroškov, kaj šele rednih.</p>
               <p>Res pa je, da se je treba vprašati, ali je res nujno, da so gozdne ceste javne ceste.
               Ker, če bi to izločili, potem bi bila za vzdrževanje cest druga odgovornost in bi
               postala cena avtomatsko, ker bi ugotovili, da s temi priznanimi stroški cest ni možno
               vzdrževati, kaj šele kaj drugega.</p>
               <p>Jaz podpiram željo kolegov, da za vzdrževanje zagotovijo finančne vire, vendar je
               potrebno korektno videti. To spada v drug zakon, ko gre za izračun primerne porabe
               oziroma lastnih prihodkov, kaj se všteva. To je podobno kot turistična taksa in
               nekatere druge zadeve. V resnici spada v drugi zakon. Pomembno pa se je vrniti tudi
               na tretji zakon, ki smo ga imeli nedolgo tega nazaj in pri katerem smo razpravljali o
               izrednih prevozih. Kdo dovoljuje izredne prevoze? Kdo izračunava stroške? Kar je v
               celoti neurejeno. Takrat niti vlada niti večina v državnem zboru nista hoteli
               prisluhniti temu bistvenemu problemu, ki pa se zdaj kaže tu v tej drugi obliki.
               Hvala.</p>
            </sp>
            <sp xml:id="SDZ3-Izredna-21-2002-07-10.sp58">

               <speaker>PREDSEDNIK BORUT PAHOR:</speaker>

               <p>Gospod Falkner, ali ste želeli besedo? Ali ste želeli besedo?</p>
            </sp>
            <sp xml:id="SDZ3-Izredna-21-2002-07-10.sp59">

               <speaker>JOŽE FALKNER:</speaker>

               <p>Želel bi pojasniti samo vpliv na finančne posledice proračuna. Gre za to, da taka
               rešitev vpliva na finančne izravnave v občinah. V nekaterih občinah so pozitivne, v
               nekaterih negativne. Jasno je, da mi ta trenutek ne vemo in ne moremo natančno
               izračunati finančnih posledic te rešitve. Zaradi tega je to problem. Če bi hoteli
               odgovoriti na to vprašanje, bi si morali vzeti odmor, da bi vlada poenotila mnenje in
               praktično videla te finančne posledice zakona, take rešitve. Hvala.</p>
            </sp>
            <sp xml:id="SDZ3-Izredna-21-2002-07-10.sp60">

               <speaker>PREDSEDNIK BORUT PAHOR:</speaker>

               <p>Prosim, kolega Grošelj!</p>
            </sp>
            <sp xml:id="SDZ3-Izredna-21-2002-07-10.sp61">

               <speaker>LEOPOLD GROŠELJ:</speaker>

               <p>Res je, mi bomo v četrtek obravnavali rebalans proračuna za leto 2002. Vemo pa tudi,
               da bomo kmalu pristopili k rebalansu za leto 2003. Do takrat pa bo dovolj časa in
               boste lahko prišli tudi do teh izračunov.</p>
               <p>Če bomo v četrtek sprejeli rebalans, potem pomeni, da mi tega ne moremo uveljavljati
               v letu 2002, zagotovo pa so vrata za 2003 odprta.</p>
            </sp>
            <sp xml:id="SDZ3-Izredna-21-2002-07-10.sp62">

               <speaker>PREDSEDNIK BORUT PAHOR:</speaker>

               <p>Prav. Pred seboj imamo besedila amandmajev, kot so bila vložena. Ni bilo nobene ustne
               spremembe. Najprej bomo odločali o amandmaju pod zaporedno številko 1 k 11. členu, da
               se doda novi prvi odstavek. Če ne bo sprejet, vsi ostali postanejo brezpredmetni.
               Prosim, kolega Veber, proceduralno! Prosim!</p>
            </sp>
            <sp xml:id="SDZ3-Izredna-21-2002-07-10.sp63">

               <speaker>JANKO VEBER:</speaker>

               <p>Glede brezpredmetnosti bi opozoril, tu govorimo samo o 11. členu, seveda bi to lahko
               potem tudi tako razumeli, ker se povezujejo med sabo. Opozarjam pa na 15. člen, da ta
               ostane aktualen. Kajti posebej želim opozoriti na pristojnost gozdarskega
               inšpektorja, ki se vnaša s tem zakonom in je v nasprotju s pristojnostmi, ki jih ima
               inšpekcija pri nadziranju lokalnih skupnosti.</p>
               <p>Če govorimo samo o 11. členu, potem bi to veljalo, sicer pa ne.</p>
            </sp>
            <sp xml:id="SDZ3-Izredna-21-2002-07-10.sp64">

               <speaker>PREDSEDNIK BORUT PAHOR:</speaker>

               <p>Vsekakor bomo najprej odločali o amandmaju pod zaporedno številko 1 k 11. členu.
               Lahko o odločamo o tem. Pred tem bom povabil kolegice in kolege v dvorano, če se
               zadržujejo v preddverju. Zdaj nas ta hip ni dovolj za odločanje. Odločali bomo torej
               o amandmaju pod zaporedno številko 1 k 11. členu. Odločamo, prosim glasujte! O
               pardon, prekinjam glasovanje. Vi ste želeli besedo? Ker sem večkrat vprašal. Prosim,
               obrazložitev glasu!</p>
            </sp>
            <sp xml:id="SDZ3-Izredna-21-2002-07-10.sp65">

               <speaker>LIDIJA MAJNIK:</speaker>

               <p>Ne, obrazložitev. Prosila bi za...</p>
            </sp>
            <sp xml:id="SDZ3-Izredna-21-2002-07-10.sp66">

               <speaker>PREDSEDNIK BORUT PAHOR:</speaker>

               <p>Ja, obrazložitev glasu, drugače</p>
            </sp>
            <sp xml:id="SDZ3-Izredna-21-2002-07-10.sp67">

               <speaker>LIDIJA MAJNIK:</speaker>

               <p>Proceduralno.</p>
            </sp>
            <sp xml:id="SDZ3-Izredna-21-2002-07-10.sp68">

               <speaker>PREDSEDNIK BORUT PAHOR:</speaker>

               <p>Proceduralno, prosim.</p>
            </sp>
            <sp xml:id="SDZ3-Izredna-21-2002-07-10.sp69">

               <speaker>LIDIJA MAJNIK:</speaker>

               <p>Prosila bi za 5 minut odmora.</p>
            </sp>
            <sp xml:id="SDZ3-Izredna-21-2002-07-10.sp70">

               <speaker>PREDSEDNIK BORUT PAHOR:</speaker>

               <p>Odrejam 5 minut odmora.</p>
            </sp>
            <sp xml:id="SDZ3-Izredna-21-2002-07-10.sp71">

               <speaker>LIDIJA MAJNIK:</speaker>

               <p>10 minut. Hvala.</p>
            </sp>
            <sp xml:id="SDZ3-Izredna-21-2002-07-10.sp72">

               <speaker>PREDSEDNIK BORUT PAHOR:</speaker>

               <p>10 minut. 11.45. Ob 11.55 bomo odločali o amandmaju pod zaporedno številko 1 k 11.
               členu. Hvala.</p>
               <stage type="time">(Seja je bila prekinjena ob 11.46 uri in se je nadaljevala ob 11.56 uri.)</stage>
            </sp>
            <sp xml:id="SDZ3-Izredna-21-2002-07-10.sp73">

               <speaker>PREDSEDNIK BORUT PAHOR:</speaker>

               <p>Se po posvetu vrnejo v dvorano. Na zahtevo kolegice Majnikove sem odredil 10 minut
               odmora za premislek pred glasovanjem o amandmaju pod zaporedno številko 1 k 11.
               členu.</p>
               <p>Prosim, če se usedete na svoja mesta. Prosim, zasedite svoja mesta. Kolegica
               Majnikova, želite sporočiti vašo odločitev? Najprej bomo ugotovili navzočnost v
               dvorani. Prosim, če pritisnete tipko <q>»kvorum«</q>. V dvorani nas je navzočih 55. Kolegica
               Majnikova po odmoru ne želi besede.</p>
               <p>Glasovali bomo o amandmaju pod zaporedno številko 1 k 11. členu. Če ta ne bo sprejet,
               so vsi amandmaji k 11. členu brezpredmetni in 1. k 15. Glasujemo! Glasujemo o
               amandmaju pod zaporedno številko 1 k 11. členu! Ni sprejet. Izmed 53 navzočih ga je
               podprlo 14, 32 pa jih je bilo proti.</p>
               <p><stage>(Za je glasovalo 14.)</stage> <stage>(Proti 32.)</stage></p>
               <p>Tako o drugem in tretjem ne bomo glasovali, prav tako ne o 1. k 15. členu. Pač pa o
               2. k 15. členu. Želi kdo besedo? Ne želi besede. Glasujemo o amandmaju pod zaporedno
               številko 2 k 15. členu. Glasujemo! Prosim za potreben mir v dvorani! Glasujemo o
               amandmaju pod zaporedno številko 2 k 15. členu! 55 navzočih. 39 za in 9 proti.</p>
               <p><stage>(Za je glasovalo 39.)</stage> <stage>(Proti 9.)</stage></p>
               <p>Ugotavljam, da je amandma pod zaporedno številko 2 sprejet.</p>
               <p>Glasujemo o členu v celoti. Prosim, da glasujete o členu v celoti! 50 navzočih. 42 za
               in 3 proti</p>
               <p><stage>(Za je glasovalo 42.)</stage> <stage>(Proti 3.)</stage></p>
               <p>Ugotavljam, da je člen sprejet.</p>
               <p>Zdaj bomo glasovali o vseh ostalih členih, h katerim niso bili vloženi amandmaji.
               Želi kdo o njih razpravljati? <stage>(Nihče.)</stage> Dajem jih na glasovanje. Izmed 55, 48 za, 1
               proti.</p>
               <p><stage>(Za je glasovalo 48.)</stage> <stage>(Proti 1.)</stage></p>
               <p>Ugotavljam, da so bili preostali členi, h katerim niso bili vloženi amandmaji,
               sprejeti.</p>
               <p>Smo pri naslovu zakona. Nihče ne želi besede. Glasujemo o naslovu zakona. Naslov
               zakona je sprejet. Od 56 navzočih jih je 52 za, 1 proti.</p>
               <p><stage>(Za je glasovalo 52.)</stage> <stage>(Proti 1.)</stage></p>
               <p>V <title>tretji obravnavi</title> lahko kvalificirani predlagatelji vložijo amandmaje k
               členom 1, 5, 10, 15 in 23. Ali želijo? Ugotavljam, da ne. Prosim! Kolega Podobnik
               želi.</p>
            </sp>
            <sp xml:id="SDZ3-Izredna-21-2002-07-10.sp74">

               <speaker>JANEZ PODOBNIK:</speaker>

               <p>Hvala lepa. Pričakovali smo, da bo vlada dosledno zagovarjala rešitve, kot jih je v
               razpravi. Ker tega vlada ni storila, bo naša poslanska skupina skušala pripraviti
               amandmaje k 10. in 23. členu.</p>
            </sp>
            <sp xml:id="SDZ3-Izredna-21-2002-07-10.sp75">

               <speaker>PREDSEDNIK BORUT PAHOR:</speaker>

               <p>K 10. in 23. členu. Potem bom do priprave to točko prekinil, tako da bodo lahko
               kvalificirani predlagatelji vložili amandmaje. Kolega Podobnik, za popoldanski del bo
               to že pripravljeno? Potem predlagam, da bi v začetku popoldanskega dela dokončno
               odločili o Predlogu Zakona o spremembah in dopolnitvah Zakona o gozdovih. Do takrat
               bom totočko prekinil.</p>
               <p>Prehajamo na naslednjo, <title>7. TOČKO DNEVNEGA REDA - TRETJA OBRAVNAVA PREDLOGA ZAKONA
                  O SPREMEMBAH IN DOPOLNITVAH ZAKONA O SODNIŠKI SLUŽBI.</title>
               </p>
               <p>Predstavniki vlade na čelu z ministrom so že z nami. Vlada je namreč predložila zakon
               v obravnavo. Minister, želite besedo? Jo imate, ostali pa ne. Prosim!</p>
            </sp>
            <sp xml:id="SDZ3-Izredna-21-2002-07-10.sp76">

               <speaker>MAG. IVAN BIZJAK:</speaker>

               <p>Spoštovani gospod predsednik, spoštovane poslanke in poslanci! Pred vami je Zakon o
               spremembah in dopolnitvah zakona o sodniški službi, pripravljen za tretjo
               obravnavo.</p>
               <p>Pri pripravi predloga zakona za tretjo obravnavo smo predvsem uravnotežili določene
               določbe o razmerjih med izvršilno in sodno vejo oblasti. Pri tem smo upoštevali
               mnenje Sekretariata državnega zbora za zakonodajo in pravne zadeve ter stališča
               vrhovnega sodišča, sodnega sveta in Slovenskega sodniškega društva. Vse sprejete
               rešitve so bile v veliki meri usklajene z vsemi naštetimi predstavniki sodstva
               oziroma predstavniki omenjenih institucij. Tudi po mnenju teh predstavnikov gre za
               ustrezno ravnovesje med spoštovanjem načela neodvisnosti sodne veje oblasti in
               potrebo po učinkovitem delovanju sodstva.</p>
               <p>V besedilo so bili vključeni vsi amandmaji, ki jih je državni zbor sprejel v drugi
               obravnavi. Opravljeni so bili tudi nekateri redakcijski popravki in preštevilčenje
               členov.</p>
               <p>Predlagamo dva amandmaja, ki ju je matični odbor podprl. S prvim predvidevamo, da bo
               podzakonski akt, ki ureja merila za trajanje dopusta in drugih odsotnosti, sprejel
               minister ob soglasju sodnega sveta. Z drugim amandmajem pa precizneje opredeljujemo,
               katere so težje kršitve, težje disciplinske kršitve sodnika, ki so pogoj za
               prenehanje sodniške funkcije.</p>
               <p>Naj omenim, da je matični odbor predlagal tudi dva lastna amandmaja, od katerih je
               eden redakcijski, pri drugem pa gre za vprašanje pogojev, kdaj se lahko sodnika,
               privoli tudi brez njegove privolitve, dodeli na delo na drugo sodišče. Po amandmaju,
               kakršen je predlagan, je to možno le za potrebe omogočanja rednega izvajanja sodne
               oblasti. Osnovno besedilo bi omogočalo takšno dodelitev za največ šest mesecev tudi v
               dveh ostalih primerih: zaradi odpravljanja zaostankov ali zaradi zmanjšanja dela
               oziroma zmanjšanja pripada na matičnem sodišču.</p>
               <p>Za ministrstvo, za predlagatelja, sta torej sprejemljivi obe možnosti. Gre pravzaprav
               za to, da pomeni tudi odpravljanje zaostankov zagotavljanje rednega izvajanja sodne
               oblasti.</p>
               <p>Toliko za uvod k tretji obravnavi novele Zakona o sodniški službi.</p>
            </sp>
            <sp xml:id="SDZ3-Izredna-21-2002-07-10.sp77">

               <speaker>PODPREDSEDNIK VALENTIN POHOREC:</speaker>

               <p>Hvala minister, za uvodno razlago. Predlog zakona je obravnaval odbor za notranjo
               politiko kot matično delovno telo. Želi besedo poročevalec odbora? <stage>(Ne želi.)</stage> Želi
               predstavnik sekretariata za zakonodajo in pravne zadeve? <stage>(Tudi ne želi.)</stage> Želijo
               besedo predstavniki poslanskih skupin? V imenu Poslanske skupine LDS gospa Lidija
               Majnik. Prosim!</p>
            </sp>
            <sp xml:id="SDZ3-Izredna-21-2002-07-10.sp78">

               <speaker>LIDIJA MAJNIK:</speaker>

               <p>Hvala lepa! Povedala bi, da bo poslanska skupina podprla amandmaje odbora in vlade, s
               tem, da bo amandma, ki ga je odbor sprejel k 41. členu zavrnila.</p>
               <p>Po proučitvi smo ugotovili, da je bilo za nas pri sprejemanju Zakona o sodniški
               službi prvo vodilo uspešno sodstvo. Vse alineje iz predhodnega člena, ki govorijo,
               kdaj se sodnika razporedi za obdobje šestih mesecev tudi brez privolitve, so takšne,
               ki jih želimo tudi vpeljati. Gre za premakljivost sodnikov v primerih, ko se
               zagotavlja nemoteno delo sodstva, v primerih, ko se odpravljajo zaostanki, in v
               primerih, ko na matičnem sodišču sodišče ne more zagotoviti uspešnega dela sodnika
               zaradi premalega pripada zadev.</p>
               <p>Zato bomo amandma k 41. členu zavrnili. Predlagam, da nas pri tem podprejo tudi
               ostale kolegice in kolegi. Hvala!</p>
            </sp>
            <sp xml:id="SDZ3-Izredna-21-2002-07-10.sp79">

               <speaker>PODPREDSEDNIK VALENTIN POHOREC:</speaker>

               <p>Hvala! Ali želi besedo še katera od poslanskih skupin? Ker ne, dajem besedo poslankam
               in poslancem. Želi kdo besedo? Gospod Jerovšek, imate besedo!</p>
            </sp>
            <sp xml:id="SDZ3-Izredna-21-2002-07-10.sp80">

               <speaker>JOŽEF JEROVŠEK:</speaker>

               <p>Hvala lepa, gospod predsedujoči. Spoštovane kolegice in kolegi! Podpiram spremembe v
               tem zakonu. Trdno upam, da gre to v smeri večje učinkovitosti naših sodišč. S tem
               fenomenom zaostankov se trudimo in ukvarjamo že ves čas, odkar sem poslanec tega
               državnega zbora. To je šest let. Vendar smo že tudi spreminjali številne zakone,
               zakonodajo na tem področju. Do nekega znatnega premika ni prišlo. Vendar pa
               ugotavljam, da sodišča lahko hitro sodijo, če želijo.</p>
               <p>Navajam primer obsodbe našega poslanskega kolega Iva Hvalice. To priložnost
               uporabljam, da protestiram proti takšni praksi sodišč, ki je bil pravnomočno...</p>
            </sp>
            <sp xml:id="SDZ3-Izredna-21-2002-07-10.sp81">

               <speaker>PODPREDSEDNIK VALENTIN POHOREC:</speaker>

               <p>Gospod Jerovšek! To ni tema...</p>
            </sp>
            <sp xml:id="SDZ3-Izredna-21-2002-07-10.sp82">

               <speaker>JOŽEF JEROVŠEK:</speaker>

               <p>Ja, ne, to spada tudi sem, k obrazložitvi opredelitve do teh amandmajev. Ki je bil
               pravnomočno obsojen v izredno kratkem času. Sodišče je zavrnilo revizijo v enem
               tednu.</p>
            </sp>
            <sp xml:id="SDZ3-Izredna-21-2002-07-10.sp83">

               <speaker>PODPREDSEDNIK VALENTIN POHOREC:</speaker>

               <p>Še enkrat vas opominjam!</p>
            </sp>
            <sp xml:id="SDZ3-Izredna-21-2002-07-10.sp84">

               <speaker>JOŽEF JEROVŠEK:</speaker>

               <p>Dočim v slučaju</p>
            </sp>
            <sp xml:id="SDZ3-Izredna-21-2002-07-10.sp85">

               <speaker>PODPREDSEDNIK VALENTIN POHOREC:</speaker>

               <p>To ni predmet zakona.</p>
            </sp>
            <sp xml:id="SDZ3-Izredna-21-2002-07-10.sp86">

               <speaker>JOŽEF JEROVŠEK:</speaker>

               <p>sodb ... <stage>/Ni vključen, se ne razume./</stage> ...</p>
            </sp>
            <sp xml:id="SDZ3-Izredna-21-2002-07-10.sp87">

               <speaker>PODPREDSEDNIK VALENTIN POHOREC:</speaker>

               <p>Gospod Jerovšek, vzel sem vam besedo, ker to ni predmet razprave tega zakona. Pa
               kršim. Če boste govorili samo o vsebini zakona in o vsebini amandmajev, potem dobite
               besedo. Ne. Dajem besedo naslednjemu razpravljalcu, gospodu Pečetu. Prosim!
               Proceduralno pa ja.</p>
            </sp>
            <sp xml:id="SDZ3-Izredna-21-2002-07-10.sp88">

               <speaker>FRANCE CUKJATI:</speaker>

               <p>Gospod predsedujoči, prosim, da se opravičite, popravite napako ali pa iz protesta
               pri tej točki napovemo obstrukcijo.</p>
            </sp>
            <sp xml:id="SDZ3-Izredna-21-2002-07-10.sp89">

               <speaker>PODPREDSEDNIK VALENTIN POHOREC:</speaker>

               <p>Predlagam, da se pri tem umiramo, da razpravljamo o vsebini zakona in o vsebini
               amandmajev, ki so v tretji obravnavi. In ne o zadevah, ki ne sodijo sem.</p>
            </sp>
            <sp xml:id="SDZ3-Izredna-21-2002-07-10.sp90">

               <speaker>FRANCE CUKJATI:</speaker>

               <p>Prosil sem, da se opravičite, date besedo razpravljalcu in s tem popravite napako</p>
            </sp>
            <sp xml:id="SDZ3-Izredna-21-2002-07-10.sp91">

               <speaker>PODPREDSEDNIK VALENTIN POHOREC:</speaker>

               <p>Sem se pač odločil, da ravnam tako. Sodim, da je po poslovniku tako. Dajem besedo
               gospodu Pečetu kot naslednjemu razpravljalcu. Proceduralno, gospod Sok!</p>
            </sp>
            <sp xml:id="SDZ3-Izredna-21-2002-07-10.sp92">

               <speaker>ALOJZ SOK:</speaker>

               <p>Hvala lepa, gospod predsedujoči. V kolikor ne boste popravili napake, ki ste jo
               naredili, tudi jaz v imenu naše poslanske skupine napovedujem obstrukcijo pri tej
               točki.</p>
            </sp>
            <sp xml:id="SDZ3-Izredna-21-2002-07-10.sp93">

               <speaker>PODPREDSEDNIK VALENTIN POHOREC:</speaker>

               <p>Dovolite! Odločil sem se, da vaša razprava ni v skladu s poslovnikom, da ste govorili
               o zadevah, ki niso predmet vsebine tega zakona in sem tako tudi ravnal. Z delom bom
               nadaljeval tako, kot sem napovedal. Gospod Peče, dajem vam besedo!</p>
            </sp>
            <sp xml:id="SDZ3-Izredna-21-2002-07-10.sp94">

               <speaker>SAŠO PEČE:</speaker>

               <p>Mislim, da ste ravnali napačno. Mislim, da ste poslancu vzeli besedo v tistem
               trenutku, ko je skušal pojasniti vsebino svojega nastopa. V zadnjem času je to vse
               pogosteje praksa v tem državnem zboru, predvsem s strani vodenja predsednika,
               podpredsednice in pa vas kot podpredsednika.</p>
               <p>Mislim, da je nepojemljivo, da ob tako pomembnem zakonu, kot je to, skušate
               uveljavljati svojo egoistično voljo in niste pripravljeni</p>
            </sp>
            <sp xml:id="SDZ3-Izredna-21-2002-07-10.sp95">

               <speaker>PODPREDSEDNIK VALENTIN POHOREC:</speaker>

               <p>Gospod Peče, to ni predmet</p>
            </sp>
            <sp xml:id="SDZ3-Izredna-21-2002-07-10.sp96">

               <speaker>SAŠO PEČE:</speaker>

               <p>in niste pripravljeni poslušati mnenja poslanskih skupin oziroma mnenja posameznih
               poslancev.</p>
               <p>Dovolj dober razlog, da pri zakonu ne sodelujemo, vsaj poslanci Slovenske nacionalne
               stranke, je tudi ignoranca predstavnika vlade oziroma predlagatelja gradiva, ki je v
               svojem uvodnem nastopu nekajkrat zatrdil, v sodelovanju s kom je ta zakon nastal,
               koga vse se je poslušalo, koga vse se je vabilo k sodelovanju in podobne stvari.</p>
               <p>Gospod minister! Vam bi moralo biti znano ker ste sodelovali na seji da se je ta
               državni zbor tudi že enkrat odločil v obliki sklepa, pred več kot letom dni bilo je
               konec maja leta 2001 in je ta isti državni zbor sprejel omejitve glede trajanja
               sodniškega mandata. Toda tega nikjer ne upoštevate, tako kot nikoli niste. Sklep je
               bil pozitivno izglasovan in je narekoval Vladi Republike Slovenije, kako se naj do
               tega vprašanja opredeli.</p>
               <p>Ministrstvo spada v izvršilno vejo oblasti. Verjetno veste, da je delitev oblasti v
               okviru Republike Slovenije zagotovljena ravno zaradi tega, da ne bi prišlo do
               izkoriščanja koncentracije posamezne moči. To pa se danes v Republiki Sloveniji po
               eni strani v okviru Vlade Republike Slovenije, po drugi strani v okviru sodne oblasti
               v naši državi še kako pozna. Po drugi strani kljub temu, da ministrstvo predlaga
               zakone kar je njegova legitimna dolžnost oziroma pravica ne upošteva sklepov
               državnega zbora. Torej predlagate zakone tako, kot se vam zdi, in jih pošiljate temu
               državnemu zboru? Če vam ta državni zbor karkoli reče, v tej ali tej smeri razmislite
               in nekaj naredite, tega ne naredite. Po drugi strani imate potuho v gospodu
               podpredsedniku in vsem tistih, ki pravijo, da se vsebinsko ne strinjajo ali zaradi
               tega, ker mogoče ne razumejo, po vsej verjetnosti pa je to posledica tega, ker jih ni
               pripravljen do konca poslušati. V Slovenski nacionalni stranki v se okviru te točke,
               v okviru po eni strani čudnega in sramotnega početja predsednika državnega zbora,
               pridružujemo dvema poslanskima skupinama, ki sta zapustili dvorano. Od vas
               pričakujemo najmanj to, da se opravičite za svoje početje. Najmanj to! Zaenkrat pa
               tudi v Slovenski nacionalni stranki napovedujemo obstrukcijo te točke. Hvala!</p>
            </sp>
            <sp xml:id="SDZ3-Izredna-21-2002-07-10.sp97">

               <speaker>PODPREDSEDNIK VALENTIN POHOREC:</speaker>

               <p>Hvala vam. Želi kdo od poslank in poslancev še besedo? <stage>(Ne želi.)</stage> Zaključujem
               razpravo poslank in poslancev. Besedo dajem še ministru. Prosim!</p>
            </sp>
            <sp xml:id="SDZ3-Izredna-21-2002-07-10.sp98">

               <speaker>MAG. IVAN BIZJAK:</speaker>

               <p>Spoštovane poslanke in poslanci! Ne bi želel vleči te razprave, vendar se čutim
               dolžnega, da odgovorim na razpravo poslanca Pečeta.</p>
               <p>Predlagatelj ni mogel priti niti slučajno z rešitvijo, ki bi na ravni zakona
               omejevala mandat sodnikov ne glede na sklepe. 129. člen ustave določa trajnost
               sodniškega mandata. Zato dokler ustava, takšna kot je, velja, zakonska rešitev, ki bi
               šla v nasprotno smer, preprosto ni mogoča.</p>
               <p>Samo to, da ne bi izgledalo, da dejansko ne upoštevamo tega državnega zbora pri
               pripravi predloga zakona.</p>
            </sp>
            <sp xml:id="SDZ3-Izredna-21-2002-07-10.sp99">

               <speaker>PODPREDSEDNIK VALENTIN POHOREC:</speaker>

               <p>Hvala vam. Ali želi še kdo besedo? <stage>(Nihče.)</stage> Prehajamo na razpravo in odločanje o
               posameznih amandmajih. Razpravo bomo vodili na osnovi pregleda amandmajev z dne, 9.7.
               V razpravo in odločanje dajem amandma k členu 25 odbora za notranjo politiko. Želi
               kdo besedo? <stage>(Nihče.)</stage></p>
               <p>V odločanje dajem amandma k 25. členu pod točko 1 odbora za notranjo politiko.
               Glasujemo. Prisotnih nas je samo 42. Drugič bom dal na glasovanje amandma k členu 25.
               Vse prisotne prosim za pozornost v dvorani! Glasujmo drugič! Prisotnih nas je 46. Za
               je glasovalo 44, proti nihče.</p>
               <p><stage>(Za je glasovalo 44.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>V razpravo in odločanje dajem 34. člen in amandma vlade k temu členu. Želi kdo
               razpravljati? <stage>(Nihče.)</stage> Zaključujem razpravo. Prehajamo na odločanje. Prosim za
               pozornost! Glasujemo! V dvorani nas je dovolj. Nismo dovolj pozorni. Prosim, da se
               umirimo. Odločali bomo drugič. Glasujmo drugič! Prosim, glasujmo drugič! Odrejam
               odmor 10 minut. Ob 12.28 nadaljujemo s sejo.</p>
               <stage type="time">(Seja je bila prekinjena ob 12.19 uri in se je nadaljevala ob 12.29 uri.)</stage>
            </sp>
            <sp xml:id="SDZ3-Izredna-21-2002-07-10.sp100">

               <speaker>PODPREDSEDNIK VALENTIN POHOREC:</speaker>

               <p>Nadaljujemo z delom. V dvorani nas je dovolj, da lahko veljavno odločamo.</p>
               <p>Tretjič dajem na glasovanje amandma k členu 34. Prosim za pozornost! Glasujmo
               tretjič! Prosim!</p>
            </sp>
            <sp xml:id="SDZ3-Izredna-21-2002-07-10.sp101">

               <speaker>JANEZ PODOBNIK:</speaker>

               <p>Kolegice in kolegi! Nisem imel kartice, ki bi imela znak, da je pravilno vstavljena.
               Prosim, če ponovimo glasovanje.</p>
            </sp>
            <sp xml:id="SDZ3-Izredna-21-2002-07-10.sp102">

               <speaker>PODPREDSEDNIK VALENTIN POHOREC:</speaker>

               <p>Ali smo za to, da ponovimo?</p>
               <p>Prosim za pozornost! Tretjič glasujmo o amandmaju vlade k členu 34. Glasujmo!
               Navzočih nas je 47. Za je glasovalo 46, proti nihče.</p>
               <p><stage>(Za je glasovalo 46.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Prehajamo na razpravo in odločanje o členu 41 in amandmaju odbora k temu členu. Želi
               kdo besedo? <stage>(Nihče.)</stage> Prehajamo na odločanje. Glasujmo! Navzočih nas je 48. Za je
               glasovalo 8, proti 40.</p>
               <p><stage>(Za je glasovalo 8.)</stage> <stage>(Proti 40.)</stage></p>
               <p>Ugotavljam, da amandma ni sprejet.</p>
               <p>Prehajamo na razpravo in odločanje o členu 53 in o amandmaju vlade k temu členu. Želi
               kdo besedo? <stage>(Nihče.)</stage> Prehajamo na odločanje. Glasujmo! Navzočih nas je 46. Za je
               glasovalo 45, proti nihče.</p>
               <p><stage>(Za je glasovalo 45.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Ugotavljamo, da je člen 75 oziroma amandma k temu členu brezpredmeten, ker ni vložen
               v skladu s 196. členom poslovnika. S tem smo končali odločanje o amandmajih.
               Usklajenost? Prosim, da ugotovimo, ali je zaradi sprejetih amandmajev postal zakon
               neusklajen.</p>
            </sp>
            <sp xml:id="SDZ3-Izredna-21-2002-07-10.sp103">

               <speaker>JOŽE STERLE:</speaker>

               <p>Hvala za besedo, gospod predsedujoči. Zaradi amandmaja k 29. členu, se je le-ta
               spremenil tako, da ni več potreben sprejem podzakonskega predpisa. To je bil namreč
               določitev obvezne vsebine ocene sodniške službe. Zato je potrebna uskladitev v 75.
               členu, tako, da se podzakonski akt iz 29. člena črta iz dikcije 75. člena. Hvala!</p>
            </sp>
            <sp xml:id="SDZ3-Izredna-21-2002-07-10.sp104">

               <speaker>PODPREDSEDNIK VALENTIN POHOREC:</speaker>

               <p>Vlado bi zaprosil, da pripravi uskladitveni amandma. Do takrat bomo prekinili to
               točko dnevnega reda. Razen, če je amandma že pripravljen. Prosim, minister!</p>
            </sp>
            <sp xml:id="SDZ3-Izredna-21-2002-07-10.sp105">

               <speaker>MAG. IVAN BIZJAK:</speaker>

               <p>Predlagam, da kot uskladitveni sprejme te amandma, ki se glasi: <q>"Podzakonski akt iz
               petega odstavka 58. člena zakona izda minister, pristojen za pravosodje, v treh
               mesecih od uveljavitve tega zakona."</q> Pri tem gre torej preprosto za to, da se navedba
               29. člena črta in da se postavi podzakonski akt, namesto podzakonska akta. Torej,
               besedilo je navedeno tudi v pregledu amandmajev. Vendar, kot veste, ga nismo mogli
               vložiti, ker ta člen ni bil spremenjen.</p>
            </sp>
            <sp xml:id="SDZ3-Izredna-21-2002-07-10.sp106">

               <speaker>PODPREDSEDNIK VALENTIN POHOREC:</speaker>

               <p>Gospod minister, predlagam, da ta amandma vložite pisno. Potem bomo o njem
               odločali.</p>
               <p>Prekinjam to točko dnevnega reda.</p>
               <p>Prehajam na <title>8. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O IZVRŠBI IN ZAVAROVANJU.</title>
               </p>
               <p>Prosim vse odgovorne predstavnike vlade, da se pridružijo, v kolikor še želijo.
               Predlog zakona je v obravnavo zboru predložila Vlada Republike Slovenije. Želi besedo
               predstavnik vlade? Gospod minister, imate besedo!</p>
            </sp>
            <sp xml:id="SDZ3-Izredna-21-2002-07-10.sp107">

               <speaker>MAG. IVAN BIZJAK:</speaker>

               <p>Spoštovani gospod predsedujoči, spoštovane poslanke in poslanci. Besedilo predloga
               zakona za tretjo obravnavo je pripravljeno. Upoštevani so amandmaji, ki so bili
               sprejeti v drugi obravnavi na 17. seji državnega zbora. Za tretjo obravnavo so
               predlagani amandmaji, s katerimi po ponovni proučitvi pristojnosti za reševanje
               ugovorov zoper sklep o izvršbi, vztrajamo pri rešitvi, ki je bila že predlagana za
               prvo in drugo obravnavo.</p>
               <p>Predlagamo tudi uskladitvene amandmaje in amandmaje, s katerimi se na osnovi mnenja
               Sekretariata za zakonodajo državnega zbora izboljšuje besedilo tega zakona.</p>
               <p>Tudi pri omenjenem urejanju pristojnosti za odločanje o ugovorih zoper sklep o
               izvršbi predlagatelj po opravljeni strokovni uskladitvi s predstavniki vrhovnega
               sodišča in višjih sodišč odpravlja do sedaj veljavno ureditev, v skladu s katero se o
               dolžnikovem neutemeljenem ugovoru kot o pritožbi, vedno odloča pred senatom treh
               sodnikov višjega sodišča. Takšna določitev pristojnosti, torej sedanja, pomeni
               bistveno večjo kadrovsko obremenitev kot v primeru, ko o ugovoru odloči sodnik
               posameznik. Na ta način skušamo doseči, da se postopki ne bi po nepotrebnem zavlekli,
               ker je možno predpostaviti, da v primerih neutemeljenih ugovorov ne bo prišlo do
               pritožbe, ki bi bila posredovana višjemu sodišču.</p>
               <p>Poleg tega je pri urejanju odločanja o ugovorih zoper sklepe o izvršbi predlagana
               tudi sprememba, ki se nanaša na kriterije za obrazložitev ugovora. Pri tem smo
               ocenili, da v veljavnem postopku izvršbe dolžnikova dolžnost <stage>(da obrazloži ugovor, ki
               je izdan zoper sklep o izvršbi, ki je izdan na podlagi verodostojne listine)</stage>
               prekomerno posega v dolžnikov položaj, ki mu mora biti zagotovljen v skladu z
               ustavnim načelom kontradiktornosti. Zaradi tega predlagamo rešitev, po kateri
               zadostuje, če dolžnik v ugovoru zgolj predlaga, ne pa tudi predloži dokaze, s
               katerimi se ugotavlja dejstva, ki jih navaja v ugovoru.</p>
               <p>Ostale spremembe, ki jih predlagamo z amandmaji, so manjšega pomena, so pa potrebne
               zaradi natančnejše opredelitve posameznih institutov. Tako je predlagan drugačen
               postopek, s katerim se zagotavlja, da se rubež in prepoved odtujitve zaznamuje tudi v
               drugi uradni evidenci, v kateri se vodi premičnina. Dograjena je vsebina notarskega
               zapisa o ustanovitvi neposredne zastavne pravice. In pa določeno je ravnanje
               organizacije za plačilni promet s sklepi o izvršbi in zavarovanju, ki se glasijo na
               dolžnikova denarna sredstva na računih, ki jih je že zaprla. Hvala lepa.</p>
            </sp>
            <sp xml:id="SDZ3-Izredna-21-2002-07-10.sp108">

               <speaker>PODPREDSEDNIK VALENTIN POHOREC:</speaker>

               <p>Hvala za uvodno besedo. Predlog zakona je obravnaval odbor za notranjo politiko kot
               matično delovno telo. Želi poročevalec besedo? <stage>(Ne želi.)</stage> Želi besedo predstavnik
               sekretariata? <stage>(Ne želi.)</stage> Želijo besedo predstavniki poslanskih skupin? <stage>(Ne želijo.)</stage>
               Želijo besedo poslanke in poslanci? Imam samo eno pismeno prijavo, zato razprave
               ostalih omejujem na pet minut. Besedo ima poslanec Branko Kelemina. Prosim.</p>
            </sp>
            <sp xml:id="SDZ3-Izredna-21-2002-07-10.sp109">

               <speaker>BRANKO KELEMINA:</speaker>

               <p>Hvala lepa za besedo. Spoštovani vsi skupaj! Predlog zakona, seveda skupaj z osnovnim
               zakonom, o izvršbi in zavarovanju je sicer s pravnoformalnega pogleda nekako
               sprejemljiv in zadošča reševanju vseh teh problemov, ki nastajajo na podlagi terjatev
               in potem tudi doseže uresničitve upnikovih zahtev. Vendar je vseeno moje načelno
               mišljenje tako, da ta zakon skupaj s spremembami med vrsticami pravi, da je upnika,
               ko vloži zahtevo za poplačilo svojih terjatev, treba najprej izdatno pretepsti, tako
               kot Petka, zato ker si je sploh drznil takšen postopek sprožiti.</p>
               <p>Namreč, povedal sem, da so s pravnoformalnega pogleda stvari ustrezno rešene in
               seveda upnik lahko pride do svojih pravic, vendar je postopek, na kakšen način potem
               pride do svoje pravice, izredno, tudi na podlagi tega zakona, zapleten in
               dolgotrajen. Namreč, če pogledamo samo 1. člen tega predloga zakona ugotovimo, da ta
               zakon določa pravila postopka, po katerem sodišča opravljajo prisilno izvršilno
               terjatev. In čim smo pri sodiščih - torej postopek za sodišča je ta zakon - in čim
               smo pri sodiščih, seveda, se pa stvari glede na našo dosedanjo prakso, vemo, na
               kakšen način ustavijo.</p>
               <p>Torej, osebno trdim, da je upnik še vedno v tej državi izredno nezaščiten in v
               izredno podrejenem položaju, ne glede na te, tudi sedaj sprejete spremembe predloga
               zakona, ki sicer zadeve nekoliko izboljšujejo, vendar v končni fazi - moje
               prepričanje je, da upniki niso dovolj zaščiteni oziroma da niso nekateri ukrepi v tej
               državi sprejeti, na podlagi katerih bi upnik dejansko hitro, učinkovito in brez
               vsakih zapletov prišel do svoje pravice. To je nedopustno in tega v 12 letih
               samostojne države dejansko nismo uspeli uresničiti.</p>
               <p>Moja ocena, da bi lahko upnik v najkrajšem času prišel do svoje pravice, do svoje
               terjatve, je ta, da bi neporavnana, zapadla terjatev morala biti hudo kaznivo dejanje
               in najstrožje sankcionirano. Če bi to naredili, da bi zapadla terjatev - to torej
               pomeni, po moji oceni nek posloven dogodek, ki ima seveda vse dokumentirano ozadje,
               ki je opravičljiv, zapadla terjatev vemo, kaj pomeni. Če torej zapadla terjatev ni
               plačana, ni poravnana, bi moralo to biti najhujše strogo kaznovano kaznivo dejanje.
               In potem ne bi bilo treba izvrševati oziroma veliko pisati v zakonu o izvršbi in
               zavarovanju, ker bi vsak dolžnik, trdno sem prepričan, kmalu ugotovil, da se mu ne
               izplača zavlačevati s poplačilom svojih terjatev, ker bo zaradi tega hudo kaznovan.
               Ampak to seveda v naš pravni sistem ne moremo vnesti. Vse druge poti so možne, cela
               dolga postopkov, dolgotrajnih. Saj v prvi fazi je resnično upniku omogočeno, da se
               posluži izvršbe, jo vloži na tak ali drugačen način prisodišču. Seveda, če vse poteka
               po normalnem postopku in da se dolžnik ne pritožuje in tako naprej, je lahko zadeva
               hitro rešena.</p>
               <p>Je pa cela vrsta pravnih sredstev - saj tudi zakon govori o tem, da se po pravnem
               postopku določene zadeve urejajo skladno s tem zakonom - cela vrsta proceduralnih
               zapletov, ki potem v končni fazi upnika na podlagi dosedanje prakse odvrnejo od tega,
               da bi si sploh drznil vložiti tako zahtevo za poplačilo svojih terjatev prek sodišča.
               Vemo, da so tudi druge možnosti. Vemo, da je najbolj učinkovita možnost mogoče
               zavarovanje svojih terjatev prek notarskega zapisa in drugih instrumentov. Vendar se
               ljudje tega ne poslužujejo. Zakaj se ne poslužujejo, jaz zdaj o tem ne bom
               razpravljal oziroma ugotavljal, analiz delal, to bi lahko mogoče nekdo drug naredil.
               V glavnem, kolikor jaz poznam te zadeve, vem, da si upniki ne poslužujejo teh
               postopkov, ki so seveda prvič predvsem mogoče zaradi včasih manjše višine nekih
               poslov, nekih sklenjenih poslov, se jih ne splača enostavno na tak način zavarovati.
               Ampak dobro, če gre za milijonski posel, ali pa če so nižje vrednosti, se skoraj ne
               splača delati notarskega zapisa, zavarovanj in vseh drugih postopkov, na podlagi
               katerih bi upnik lahko bistveno hitreje dosegel svoje upravičene pravice.</p>
               <p>Ko pa pride enkrat do postopka izvršbe oziroma vloge izvršbe, takrat se pa lahko
               stvari izredno zakomplicirajo. Upam, da boste priznali vsi tisti, ki ste predlog tega
               zakona temeljito proučili, da je to res. In da se potem v fazi postopka upnik tako
               rekoč lahkozgubi oziroma tudi povzročamo celo vrsto stroškov in celo vrsto zapletov.
               In ena taka zadeva na sodišču, če se zelo zakomplicira, po moji oceni - jaz sicer
               nimam zdajle teh analiz in jih, pač, nekoliko govorim na pamet, ampak nekaj izkušenj
               imam oziroma pač poznam nekaj takih primerov, ko so mi stranke prišle povedati, kako
               te stvari potekajo - se lahko vleče tudi nekaj let. In lepo vas prosim, kako potem
               naj upnik v nekem sodobnem ekonomskem svetu, kjer je treba poslovati, obračati
               sredstva in tako naprej, normalno posluje. To je nemogoče. To je nemogoče.</p>
               <p>No, kakorkoli: mene zanima, če mi lahko odgovorite na to, zakaj mi ne damo, ne
               uvrstimo v našo zakonodajo najprej mogoče na splošno - v našo pravno ureditev, da bi
               neporavnana zapadla terjatev bila sankcionirana. Da bi bila sankcionirana, ker edino
               takrat, na takšen način bi seveda upnik prišel do svoje terjatve oziroma bi tudi
               ostali, ki so dolžniki, prav gotovo bili pripravljeni na nek bolj enostaven način te
               svoje terjatve poravnati.</p>
               <p>Bi pa tudi opozoril na nekatera neskladja, ki so vseeno nastala s tem zakonom zdajle
               po spremembi. Mogoče sem se nekoliko prepozno vključil v sam ta postopek sprejemanja,
               ampak kljub temu sem potem ugotovil, da je marsikaj, marsikakšna zadeva še
               nedorečena, ne dovolj natančno dorečena. In bi vprašal tudi - seveda imam vprašanje v
               zvezi s tem -, ne bom zdaj vseh drugih členov navajal, ker vidim, da ni veliko
               interesa za razpravo pri tem pomembnem zakonu. Tako, da ne bom vsega tega zdajle
               odpiral. Samo malo.</p>
               <p>Ampak poglejte, med drugim so predlagane tudi zdajle v enem členu neke kazenske
               sankcije. Zdaj boste vi te kazenske sankcije po novem spremenili, recimo, ste jih
               povečali s 300 tisoč, recimo, na milijon in tako naprej, ampak potem pa v
               nadaljevanju pa niste popravili določenih določb, ki bi pa bile sorazmerne tistemu,
               kar je bilo s prvo intenco zakona predlagano. Namreč, s prvim sprejetjem zakona je
               bilo predlagano, da se kazen 300 tisoč tolarjev lahko spremeni v zaporno kazen, kjer
               se računa po 30 dni, 30 dni po 10 tisoč kot neka sorazmerna kazen za neizplačilo 300
               tisoč tolarjev denarne kazni. Zdaj ste pa povečali kazen na milijon za fizične osebe,
               za ostale na 10 milijonov, niste pa istočasno spremenili ostalih določb. Tako da
               zdajle bo nekdo, če bo storil nek prekršek bo lahko plačal milijon ali pa šel v zapor
               za 30 dni, kar bi naj po teh vaših predlogih zakona, glede na stare, obstoječe
               stanje, znašalo 300 tisoč tolarjev. Ja kaj si bo kdo zbral? Prav gotovo je vredno
               bolj racionalno in bolj poceni, da grem za 30 dni v zapor, kot pa, da plačam milijon
               v 30 dneh. Čistega denarja, milijon je izredno težko zaslužiti za neke majhne
               kršitelje, ki so tudi lahko tukaj prisotni.</p>
               <p>Zdaj, kako to razlagate, ne vem. To boste vi razložili, ker nekih drugih sankcij, da
               bi - mislim, jaz nisem razbral iz tega, da bo plačal in milijon in šel v zapor. To
               ne. Mislim, da se ti dve stvari izključujejo. Enako je potem za ostalo kazen, 10
               milijonov proti milijonu, kar je prej bilo. Vi ste kazni povečali, niste pa ostalih
               stvari, jaz ne vem, koliko je to usklajeno.</p>
               <p>Skratka, te stvari se mi zdijo nedorečene. Potem tudi, recimo, tam v nekaterih členih
               sodišče nima nobenih rokov, recimo, v katerem času mora določene stvari obravnavati,
               ampak samo piše <q>"najhitreje"</q>, pač po možnosti in tako naprej. Skratka, roki po moje
               tudi niso natančno opredeljeni. In cela vrsta takih zapletov je, ki potem lahko
               nastanejo v samem postopku, ki upnika odvračajo od tega, da bo sploh vložil zahtevek
               za izvršbo. Ena od teh je, recimo, tudi, da mora upnik vnaprej plačati neke stroške
               izvršitelja postopka in tako naprej in potem to seveda v nekem postopku dobi nazaj,
               mislim, v času postopka oziroma če je zadeva pozitivno rešena za upnika, dobi te
               stvari povrnjene. Ampak lahko tudi financira take stroške, če je postopekdolgotrajen,
               nekaj mesecev ali pa tudi let, ker to je možno iz tega zakona - tisti, ki ste ga
               prebrali, lahko ugotovite, da je lahko postopek, če se zakomplicira in če so
               upoštevani vsi ti razno razni elementi, od pritožb na pritožbe in potem tudi
               poskušanja spreminjanja predmeta izvršbe in tako naprej, saj poznate, tisti, ki ste
               pogledali te zadeve, zna priti do izredno kompliciranih zadev - situacij, ki v bistvu
               povzročijo to, da se upnika enostavno odvrne od svojih zahtevkov.</p>
               <p>Največji problem je pa to, da si upniki velikokrat ne upajo, enostavno ne upajo
               vložiti izvršbe, kajti enostavno jih je strah: prvič postopka, stroškov in vsega
               drugega, drugič se pa bojijo tudi nekako, posebno še, če so v sporu, recimo, z državo
               kot plačnikom, ker tudi država svoje roke prekoračuje, prek pogodbenih rokov, se
               pravi tudi zapadlih terjatev država ne poravnava, to je dejstvo, in upnik takrat ni -
               jaz ne poznam skoraj primera, da bi si upnik dovolil in zahteval obresti ter vložil
               zahtevo za izvršbo, in tako naprej, kerbo pač izgubil posel; vsak računa, dobro, bom
               pa še pač počakal tri mesece ali pa štiri mesece, bom že dobil tisti denar.</p>
               <p>Ampak dejstvo je - če bi pa mi naredili tako, kot sem jaz predlagal in tako, kot
               mislim, da bi bilo edino prav, da bi neporavnana zapadla terjatev bila sankcionirana
               tudi s strani državnega organa, sem trdno prepričan, da bi državni naročali samo
               tista dela in tiste storitve ali pa predmet poslovanja, ki bi ga bilo možno v tistem
               roku, kot je bil dogovorjen, tudi poravnati.</p>
               <p>Skratka, razočaran sem nad tem zakonom in zaradi tega, ker za te stvari nisem dolžen,
               verjetno, da jaz sistemsko urejam te zadeve v državi, moja naloga je, da na to
               opozorim organe oblasti. Trdno sem prepričan, da pa bi morali to poskušati sprejeti,
               poskušati tudi razumeti in tudi vnesti v zakonodajo in predlagam državnemu zboru, da
               bi te stvari uredil tako, da bi bilo za upnika najbolj primerno, da bi upnik bil
               resnično zaščiten, ne - meni se močno zdi, da še vedno ni v tej državi, ne glede na
               ta predlog zakona, zakaterega pravim, da je formalnopravno zadovoljiv - da še vedno
               nekako ščiti dolžnika. To bi bil moj prispevek k temu. Prosil bi, če se da tudi
               odgovoriti na ta vprašanja ali pa te dileme, ki sem jih postavil. Hvala lepa.</p>
            </sp>
            <sp xml:id="SDZ3-Izredna-21-2002-07-10.sp110">

               <speaker>PODPREDSEDNIK VALENTIN POHOREC:</speaker>

               <p>Hvala za vaš prispevek v tej razpravi. Želi še kdo od poslank in poslancev besedo?
               Gospod Lavrinc, prosim.</p>
            </sp>
            <sp xml:id="SDZ3-Izredna-21-2002-07-10.sp111">

               <speaker>MAKSIMILJAN LAVRINC:</speaker>

               <p>Hvala lepa. Po tem izčrpnem ekspozeju bi, seveda, sem skoraj oziroma sem podvomil, da
               je prav, da sploh ta zakon sprejemamo. In seveda zato bi bil hvaležen gospodu
               Kelemini, če lahko pove, v kateri državi je neplačilo dolga kaznivo dejanje. Če da en
               tak primer, bomo morda potem to lahko še popravili.</p>
               <p>Drugo seveda bi vprašal, ko je sam ugotavljal, da to pač ni mogoče, da se nekako ne
               da - jaz bi bil pričakoval seveda zdaj, da on ponudi neko rešitev. Bi mu bil
               hvaležen.</p>
               <p>Edino, kar me pri vsem tem skrbi, je ta prenos računov z agencije za plačilni promet,
               moramo to nekako narediti, potem mene, recimo, sicer moti čas uveljavitve, ker to
               pade v čas sodne počitnice in tudi nobenega komentarja še ne bo zdajle prav kmalu
               napisanega, tako da sam bi bil kar za to, da se stvar malo odloži. Predvsem pa,
               seveda, bi pa pred tem pa rad slišal gospoda Kelemino, če mi lahko na gornji dve
               vprašanji da neki odgovor.</p>
            </sp>
            <sp xml:id="SDZ3-Izredna-21-2002-07-10.sp112">

               <speaker>PODPREDSEDNIK VALENTIN POHOREC:</speaker>

               <p>Jaz bi opozoril vendarle, da smo v tretji obravnavi, da smo imeli prvo in drugo, da
               smo imeli vse možnosti že tudi na matičnem delovnem telesu, da ne bi zdaj odpirali
               splošno razpravo. Imate repliko? Prosim.</p>
            </sp>
            <sp xml:id="SDZ3-Izredna-21-2002-07-10.sp113">

               <speaker>BRANKO KELEMINA:</speaker>

               <p>Hvala lepa. Cilj, jaz ne vem, spoštovani gospod Lavrinc, kaj vas moti, da sem pač
               povedal tisto, kar me nekako moti pri tem predlogu zakona, to je moja ustavna
               pravica, vsaj tako mislim in zdaj mi tukaj očitati nek ekspoze in tako naprej; saj,
               vsak bi lahko govoril, če bi hotel. Zakaj pa niste? Ampak mene te stvari izredno
               motijo kot nekdanjega podjetnika, obrtnika in še zmeraj človeka, ki zagovarja pošteno
               in pravično delo v tej državi. In potem tudi plačilo. Še vedno to zagovarjam in jaz
               trdim, da upniki niso dovolj zavarovani. Zdaj vi meni tukaj govorite, kje na svetu je
               tako. Mogoče res ni nikjer v svetu tako, mogoče ni, jaz ne vem. Ampak zakaj ne bi
               poskušali narediti tudi v svetovnem merilu, če je že tako, če smo tako sposobni in ne
               vem, kaj še vse, da bi se te stvari naredile. Ampak vseeno, se pravi dolžnikom je
               interes, da seveda ne plačajo. To je dejstvo. In ne plača tisti, ki ima denar na
               varnem in da ga lahko obrača. Saj vemo, kako vse. Ne bova midva zdaj o teh stvareh
               razpredala. Kakorkoli že: dolžniki se v glavnem poskušajo na vsak način izogniti
               terjatvi, posebno če imajo neke slabe namene. Glede na takšno zakonodajo,
               postopkovno, procesno zapleteno, bodo prav gotovo poskušali narediti zaradi neplačane
               terjatve neke naložbe, ki jim bodo prinesle mogoče bistveno več. Danes je to mogoče.
               Danes lahko špekuliraš in namesto da plačaš neko terjatev, enostavno narediš eno
               veliko naložbo in na podlagi tega izredno veliko profitiraš. In potem na sodišču
               izgubiš in plačaš tistim, imaš na koncu dobiček. To se danes dela. In te špekulacije
               bi bilo treba preprečiti.</p>
               <p>In zdaj meni očitate tukaj, da naj jaz nekaj sam naredim. Jaz nisem pravnik, priznam,
               da nisem pravnik, jaz samo iz prakse, iz življenja, s terena prinašam to v državni
               zbor, tukaj povem predstavnikom vlade. Ja, če vsi skupaj niste sposobni nekaj
               narediti v tem smislu, potem jaz ne vem. Meni je žal, jaz se opravičujem, jaz se
               lahko potrudim, se usedem, pa tudi poskušam kaj narediti. Ampak vprašanje je, če bo
               to najboljše, čebo za vas sprejemljivo in tako naprej. Jaz sem vrgel kost, če hočete,
               jo glodajte, če ne, jo pa pač pustite. Hvala lepa.</p>
            </sp>
            <sp xml:id="SDZ3-Izredna-21-2002-07-10.sp114">

               <speaker>PODPREDSEDNIK VALENTIN POHOREC:</speaker>

               <p>Hvala vam. Še enkrat, gospod Lavrinc.</p>
            </sp>
            <sp xml:id="SDZ3-Izredna-21-2002-07-10.sp115">

               <speaker>MAKSIMILJAN LAVRINC:</speaker>

               <p>Replika je, ker me kolega Kelemina očitno ni prav razumel. Jaz mu nisem nič očital.
               Nasprotno! Nasprotno! Je pa, kako bi mu moral očitati! Jaz sem ga samo pozval, glede
               na njegove bogate izkušnje, če je moč, da nam pomaga. Ni pa to očitek ali karkoli
               drugega. In zato bom rekel, predsedujoči me je prav razumel, da imam iskreno željo,
               da se stvari popravijo.</p>
               <p>Vendar pa seveda dvomim, kot pravnik, da je možno z nekega malega kmetijskega znanja,
               da je možno na Triglavu trto posaditi, ki bi uspevala. To me pa mogoče res malo
               spravlja v skrbi.</p>
            </sp>
            <sp xml:id="SDZ3-Izredna-21-2002-07-10.sp116">

               <speaker>PODPREDSEDNIK VALENTIN POHOREC:</speaker>

               <p>Hvala. Še kdo želi besedo? <stage>(Nihče.)</stage> Minister, želite?</p>
            </sp>
            <sp xml:id="SDZ3-Izredna-21-2002-07-10.sp117">

               <speaker>MAG. IVAN BIZJAK:</speaker>

               <p>Hvala za besedo. Gospod Kelemina je postavil nekaj vprašanj. Dovolite, da na kratko
               skušam odgovoriti.</p>
               <p>Kot prvo, glede zaščite upnika. Eden od temeljnih ciljev te novele zakona je ravno
               tudi ta, da bi postavili upnika v boljši položaj oziroma izboljšali njegov položaj v
               postopku. Največji prispevek k temu je ravno tekoče izvajanje izvršbe. V to smer gre
               tudi zmanjševanje količine administriranja, če lahko tako rečem, poenostavljanje
               postopkov, kolikor je pač to dopustno zaradi vendarle ustrezne zaščite pravic vseh
               strank v postopku. V to je usmerjena tudi bolj samostojna vloga izvršiteljev, ki se
               uvaja s to novelo zakona.</p>
               <p>Glede vprašanja o neporavnanih terjatvah kot kaznivem dejanju mislim, da gre takšen
               predlog vendarle predaleč. Naš kazenski zakon predvideva oškodovanje upnikov kot
               kaznivo dejanje. Za zdaj se zdi, da je, kar zadeva inkriminiranje, od ravnanj na tem
               področju to zadostna ureditev.</p>
               <p>Naslednje, glede kazenskih sankcij. Novela zakona tukaj uvaja le to, da se pred
               konverzijo denarne kazni v zaporno terjatev oziroma kazen izterja tudi po uradni
               dolžnosti. Skratka, tu uvajamo še vse druge možnosti, da se kazen, ki je izrečena
               ravno zaradi oviranjaizvedbe izvršbe, izterja in da ne pride po nepotrebnem do tega,
               da bi se v postopku konverzije potem pojavilo neko novo izmikanje izvršbi. Torej,
               tudi te denarne kazni so predvidene predvsem zaradi tega in tudi grožnja zapora je tu
               navedena predvsem zaradi tega, da ne bi upniki ovirali izvajanja izvršbe. In kot ste
               lahko videli, navajamo vsaj eno novo alineo, novo ravnanje, ki je inkriminirano
               oziroma ki je lahko razlog za izrek denarne kazni. Skratka, je cela vrsta ravnanj;
               vsa so takšna, da oviranja pomenijo oviranje izvršbe in vsa ta ravnanja so posebej s
               tem zakonom tudi predvidena kot takšna, za katera se izreče denarna kazen.</p>
            </sp>
            <sp xml:id="SDZ3-Izredna-21-2002-07-10.sp118">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Želi še kdo od poslank in poslancev besedo? Gospod Kelemina, da izrabimo
               še to preostalo minuto do odmora.</p>
            </sp>
            <sp xml:id="SDZ3-Izredna-21-2002-07-10.sp119">

               <speaker>BRANKO KELEMINA:</speaker>

               <p>Samo eno vprašanje še, spoštovani gospod minister.</p>
               <p>Prej ste ob predstavitvi tega zakona nekako povedali tudi, da bo prišlo do večjih
               finančnih obremenitev državnega proračuna zaradi tega, ker bo o pritožbah odločalo
               višje sodišče v senatu treh sodnikov. Mislim, da je ta rešitev bila že zdaj takšna,
               in ne vem, kako zdajle dodatni finančni stroški, dodatne obremenitve. Mogoče nisem
               pravilno razumel vaše interpretacije, vendar me zanima, zakaj dodatni stroški pritem
               novem predlogu zakona, ker se mi zdi, da so stvari take kot so bile. Samo še to, če
               lahko pojasnite. Hvala.</p>
            </sp>
            <sp xml:id="SDZ3-Izredna-21-2002-07-10.sp120">

               <speaker>PODPREDSEDNIK VALENTIN POHOREC:</speaker>

               <p>Lahko samo še to, pa bi potem zaključili razpravo.</p>
            </sp>
            <sp xml:id="SDZ3-Izredna-21-2002-07-10.sp121">

               <speaker>MAG. IVAN BIZJAK:</speaker>

               <p>Torej, na kratko. Res se nismo pravilno razumeli.</p>
               <p>Sedanja ureditev, ko gre vsak ugovor takoj na višje sodišče, po naši oceni pomeni
               večjo obremenitev sodišča in na ta način tudi večje finančne posledice. Zdaj
               predvidevamo drugačno ureditev, po kateri neutemeljen ugovor zavrne že izvršilni
               sodnik in potem gredo na višje sodišče samo pritožbe zoper tako zavrnitev, za katere
               pa računamo, da jih bo precej manj, kot je samih ugovorov. Torej predvidevamo, da bo
               višje sodišče imelo manj opravka s tovrstnimi zadevami, da bo zato razbremenjeno. To
               pa ima tudi pozitivne finančne posledice, ne pa negativnih. Se opravičujem, če sem
               bil nejasen v obrazložitvi.</p>
            </sp>
            <sp xml:id="SDZ3-Izredna-21-2002-07-10.sp122">

               <speaker>PODPREDSEDNIK VALENTIN POHOREC:</speaker>

               <p>Hvala lepa. S tem zaključujem razpravo.</p>
               <p>Sejo bomo nadaljevali ob 14.30 uri s prekinjenimi točkami dnevnega reda in nato z 8.
               točko dnevnega reda. Hvala za sodelovanje in dober tek!</p>
               <stage type="time">(Seja je bila prekinjena ob 13.02 uri in se je nadaljevala ob 14.39 uri.)</stage>
            </sp>
            <sp xml:id="SDZ3-Izredna-21-2002-07-10.sp123">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovani poslanci, spoštovane poslanke, predstavniki vlade, nadaljujemo s
               popoldanskim delom zasedanja.</p>
               <p>Obveščam vas, da so dodatno opravičeni za nadaljevanje 21. izredne seje, dne
               10.7.2002: Ivan Kebrič za ves dan, Danica Simšič za popoldanski del seje in Sašo Peče
               za popoldanski del seje.</p>
               <p>Ker bomo ugotavljali navzočnost, vas lepo prosim za pozornost. Kolege in kolegice, ki
               se nam še niso pridružili, vljudno vabim v dvorano, ker pričenjamo z delom.
               Ugotavljali bomo navzočnost v dvorani, zato ponovno prosim za nekaj pozornosti.
               Ugotavljamo navzočnost v dvorani! Ugotavljamo navzočnost! Navzočih nas je 46. Državni
               zbor je sklepčen in lahko odloča.</p>
               <p>Kot je bilo napovedano v dopoldanskem delu, bomo pričeli z obravnavo in nadaljevanjem
               obeh prekinjenih točk dnevnega reda. To je najprej prekinjene <title>6.</title> in potem
               prekinjene <title>7. TOČKE</title> dnevnega reda.</p>
               <p>Poslanska skupina Slovenske ljudske stranke je predlagala odmor za pripravo
               amandmajev. Amandmaja k 10. in 23. členu imate na klopi, zato torej prehajamo na
               obravnavo le-teh v okviru tretje obravnave predloga zakona. V razpravo dajem torej
               amandma poslanske skupine Slovenske ljudske stranke k 10. členu. Odpiram razpravo.
               Gospod Podobnik, izvolite.</p>
            </sp>
            <sp xml:id="SDZ3-Izredna-21-2002-07-10.sp124">

               <speaker>JANEZ PODOBNIK:</speaker>

               <p>Hvala za besedo, gospa podpredsednica. V poslanski skupini Slovenske ljudske stranke
               smo v tem odmoru,v tej pavzi še enkrat proučili, kakšen je bil osnovni namen v vladni
               rešitvi za 10. člen, ki je povezan s 23. členom. In smo ugotovili, da je utemeljen
               naš predlog, da smo vrnili v tretjo obravnavo ponovno vsebino tega člena, ki je bil v
               drugi obravnavi črtan.</p>
               <p>Namreč, ugotovili smo, da je rešitev v 10. členu taka, da prvič: predstavlja pravno
               podlago, na podlagi katere lahko prek državnega proračuna, torej mi, kot država,
               sofinanciramo nekatere ukrepe upravljanja z gozdovi, ki so tudi sestavni del smernic
               Evropske unije. In obealinei, tako začetek dejavnosti družbenih lastnikov gozdov,
               nastalih na podlagi pogodbe ali zakona, in pa druga alinea, vlaganja za izboljšanje
               pogojev pridobivanja in trženja gozdnih proizvodov, sta pravzaprav sestavni del te
               smernice in ni nek naš slovenski novum, ni slovenski izum. Ta rešitev bo tudi
               omogočila, da se bo pravzaprav izboljšalo izkoriščanje v gozdovih, še posebej pri
               privatnih lastništvih.</p>
               <p>Iz same razprave kolegice Majnikove, mi smo razumeli, njen osnovni namen je bil ta
               oziroma očitek je bil ta, da so v Sloveniji že druge organizacije, asociacije in
               združenja, ki bi lahko opravljale to vlogo, torej tako vlogo združenje lastnikov
               gozdov. In smo potem ugotovili, da, žal, se moramo kot država prilagajati strukturam,
               ki veljajo v Evropski uniji, pa čeprav so te tako zakomplicirane in hiperbirokratsko
               pogojene.</p>
               <p>In veljavna, z zakonom ustanovljena kmetijsko-gozdarska zbornica ali pa zavod za
               gozdove imata druge funkcije in ne moreta opravljati teh nalog. Tudi v pogovoru s
               predstavniki vlade smo ugotovili, da bi državni zbor ravnal dobro, če bi ta člen
               sprejel, kajti s tem bi lahko črpal vsaj del evropskih sredstev, ki bodo prišli v te
               namene.</p>
               <p>Predlagamo kolegicam in kolegom, da ta amandmaja podprejo. Potem pa tudi v povezavi s
               tem, je pa tudi amandma k 23. členu. Hvala lepa, gospa podpredsednica.</p>
            </sp>
            <sp xml:id="SDZ3-Izredna-21-2002-07-10.sp125">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala vam. Besedo ima gospod Sok. Izvolite.</p>
            </sp>
            <sp xml:id="SDZ3-Izredna-21-2002-07-10.sp126">

               <speaker>ALOJZ SOK:</speaker>

               <p>Hvala za besedo. Torej, mi smo dejansko pravilno razumeli že pri prejšnji obravnavi
               ta člen in že takrat smo opozarjali na to, da če takšen člen, takšen popravek zakona
               ne bo sprejet, da se dejansko Republika Slovenija odpoveduje, bi rekel, angažiranju
               določenih sredstev iz strukturnih skladov Evropske unije.</p>
               <p>Nam se enostavno zdi nezaslišano in ne razumemo, zakaj je del vladajoče koalicije
               oziroma LDS glasoval za črtanje takega člena. Bolj kot s samim tem členom smo se
               ukvarjali v odmoru z analizo tega, zakaj. Enostavno razumemo, da gre za neko
               obračunavanje znotraj koalicije oziroma za nasprotovanje LDS-a nekim rešitvam, ki jih
               predlaga očitno kmetijsko ministrstvo, ki ga vodi Slovenska ljudska stranka. Vse
               skupaj pa se to dogaja na škodo, bi rekel, naših ljudi, naših državljanov, naših
               kmetov oziroma lastnikov gozdov. Zdi se nam, da je tako ravnanje nedopustno, in zato
               vas prosimo, da ta strankarska nasprotovanja rešite kje drugje; tu v parlamentu pa
               vendarle poskrbite in glasujete za takšno rešitev, ki bo v dobrobit Slovenije.</p>
               <p>Odpovedovati se sredstvom Evropske unije, če se tam ponujajo za takšne namene, to je
               enostavno nesprejemljivo. In takšna politika je, kar se tiče opozicije, vsega
               obsojanja vredna.</p>
               <p>Še enkrat, mi bomo podprli ta amandma, tako kot smo že v prejšnji, drugi obravnavi
               nasprotovali, da se sploh ta člen črta. Hvala lepa.</p>
            </sp>
            <sp xml:id="SDZ3-Izredna-21-2002-07-10.sp127">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Džuban, izvolite.</p>
            </sp>
            <sp xml:id="SDZ3-Izredna-21-2002-07-10.sp128">

               <speaker>GEZA DŽUBAN:</speaker>

               <p>Hvala lepa. Kolega Sok je, izgleda, pretirano trošil energijo za naše
               znotrajkoalicijske probleme in pri vsaki zadevi, kjer je zadeva malo drugače
               postavljena, potem uporabi to obrazložitev, češ da gre za obračun.</p>
               <p>Jaz bom rekel isto, kar sem rekel na odboru. Zaradi mene je ta rešitev v zakonu ali
               pa ni. In z vidika koriščenja evropskih sredstev je lahko to res, ni pa nujno. Res je
               to, da se veliko programov iz evropskih skladov pogojuje tudi z angažiranjem državnih
               sredstev, v tem primeru iz proračuna Republike Slovenije. Na primer, Sapard program
               zahteva tretjino sredstev na dve tretjini sredstev, ki se koristijo za namene
               programov Saparda. Vendar v proračunu nikjer nismo zapisali, da pa to, kar Sapard
               razpisuje, da so posamezne postavke navedene in da so sredstva rezervirana za
               živilsko-predelovalno industrijo, za mlade družine, za razvoj podeželja in tako
               dalje, pač pa sredstva za nek skupni program.</p>
               <p>In seveda, če mi zapišemo, da se na osnovi tega zakona tudi morajo zagotoviti neka
               sredstva, če so na razpolago seveda, za neke tovrstne programe, s tem ne pomeni, da
               bomo na drugi strani dobili sredstva oziroma če jih tam dobimo, če nimamo posebej v
               zakonu zapisano, da potem tistih sredstev ni možno koristiti. Proračun običajno
               širših postavk, ki pokrivajo več namenov, lahko koristi tudi sredstva, brez da so
               posebej v proračunu ali v zakonu navedena, da bo to enkrat v prihodnosti desetih let
               temu tako.</p>
               <p>Torej, moja replika je bila predvsem, da ne bi vsakega ločenega razmišljanja
               spolitizirali na način odnosov znotraj koalicije, pač pa v drugem delu mislim reči,
               da zaradi mene ta zadeva tako je, ni pa nujno, da je tako, in se ne bo nič zgodilo
               hudega, če ne bo temu tako. Hvala lepa.</p>
            </sp>
            <sp xml:id="SDZ3-Izredna-21-2002-07-10.sp129">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Dve roki vidim. Sprašujem, kdo želi repliko ali razpravo? Gospa
               Majnikova, želite replicirati? Izvolite, replika, gospa Majnik.</p>
            </sp>
            <sp xml:id="SDZ3-Izredna-21-2002-07-10.sp130">

               <speaker>LIDIJA MAJNIK:</speaker>

               <p>Hvala lepa. Meni je žal, da kolega Soka ni bilo tudi na odboru za kmetijstvo, pa bi
               mogoče nekatere stvari že tam lažje razčistili, kot pa zdaj na parlamentarnem
               zasedanju.</p>
               <p>V tej uredbi so navedeni trije cilji, in sicer: podpiranje, upravljanja z gozdovi in
               razvoj gozdarstva, drugi cilj je vzdrževanje in izboljševanje gozdnih virov in tretji
               cilj je širjenje gozdnih območij. Vsi ti cilji imajo pa potem vrsto ukrepov in iz teh
               ukrepov smo mi vzeli in prevedli dva, jih je pa veliko več. S tem, da smo pa pozabili
               povedati in v zakon zapisati tudi to, da so do ukrepov upravičeni zasebniki in
               njihove asociacije, lokalne skupnosti in njihove asociacije. Se pravi, da je
               upravičencev veliko več, kot nam predlagatelj tu ponuja, ko ponuja samo združenje
               lastnikov gozdov.</p>
               <p>Zato bi rada vprašala, zakaj se je pozabilo potem na lokalne skupnosti in njihove
               asociacije; in če nikjer ne piše združenje, je asociacija tudi vse tisto, o čemer sem
               govorila dopoldan. Hvala.</p>
            </sp>
            <sp xml:id="SDZ3-Izredna-21-2002-07-10.sp131">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Naslednji ima repliko gospod Sok. Izvolite.</p>
            </sp>
            <sp xml:id="SDZ3-Izredna-21-2002-07-10.sp132">

               <speaker>ALOJZ SOK:</speaker>

               <p>Hvala lepa. Seveda se opravičujem gospodu Džubanu, niti približno se ne mislim
               ukvarjati z relacijami znotraj koalicije. Vendar me pa boli, če vidim, da zaradi vaše
               neusklajenosti dejansko tu sprejemate odločitve, ki so v škodo državljanov.
               Izglasovati črtanje 10. člena iz tega popravka in se na takšen način odpovedati
               sredstvom, ki jih ponuja Evropska unija, v primeru, kadar prihaja do združevanj, se
               mi ne zdi pametno in modro. Ampak vi ste z veliko večino v drugi obravnavi to
               izglasovali in sedaj, seveda, Slovenska ljudska stranka nekako predlaga, da se v
               tretjem branju ta napaka popravi. Upam, da boste pokazali to širino in modrost in
               boste sedaj dejansko ponovno ta 10. člen v to spremembo zakona vnesli.</p>
               <p>Tudi predsednik - čeravno nisem bil na tem odboru za kmetijstvo, običajno se vsakega
               odbora udeležim, mislim da vsaj toliko, kot vi, gospa Majnikova - predsednik odbora
               je povedal, da ste na odboru to obravnavali in da je odbor večinsko to zavrnil. Ja,
               ne vem, predsednik odbora je v uvodu to povedal, in če je odbor to zavrnil, potem ne
               vem, zakaj si je zdaj naenkrat si največja koalicijska stranka pa premislila in s
               svojo partnerico, Združeno listo, nekako po svoje skuša uravnavati mimo odbora to
               problematiko. Hvala lepa.</p>
            </sp>
            <sp xml:id="SDZ3-Izredna-21-2002-07-10.sp133">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Razprava gospod Rokavec, izvolite.</p>
            </sp>
            <sp xml:id="SDZ3-Izredna-21-2002-07-10.sp134">

               <speaker>FRANCI ROKAVEC:</speaker>

               <p>Hvala za besedo, gospa predsedujoča, spoštovane poslanke in poslanci. Namreč, dejstvo
               je, da to, kar je že predhodno kolegica Majnikova povedala, da drugih dopolnitev ni
               vlada predložila v spremembi sedanjega zakona o gozdovih, da to ne drži. Namreč, če
               se podrobno prebere celoten osnovni 48. člen, se bo dejansko ugotovilo, da so v tem
               48. členu tudi zapopadene možnosti, s katerimi sofinanciranje pridobijo tudi lastniki
               gozdov in tudi druge asociacije.</p>
               <p>Poleg tega pa je dejstvo, da če ne bomo v tem zakonu dali ti dve možnosti; se pravi,
               prvo možnost, da bomo tudi sofinancirali začetek dejavnosti združevanja lastnikov
               gozdov, združenj, in tudi drugo možnost, se pravi, izvajanja sofinanciranja vlaganj
               za izboljšavo pogojev pridobivanje in trženje gozdnih proizvodov, da bomo pač, če te
               zadeve ne bodo zapisane v zakon, tudi ne bodo podlaga za pridobitev sredstev oziroma
               za določitev sredstev v državnem proračunu. Seveda, če teh dveh nalog ne bomo
               opravili, potem tudi za ta sredstva ne bomo, za te namene, mogli kandidirati pri
               evropskih skladih.</p>
               <p>Bi pa opozoril na dva pomembna segmenta. Namreč, dejstvo je, da je organiziranost
               lastnikov gozdov v Sloveniji v tem trenutku zelo slabo. Na poslovnem področju, po
               tako imenovanem razpadu bivših tokov GG, v tem trenutku izvajajo organizirano
               dejavnost samo določene kmetijsko-gozdarske zadruge ali pa gozdarske zadruge na
               tistih območjih, kjer so organizirane in kjer tudi organizirano delujejo. Ampak še to
               delovanje je do določene mere omejeno. Vse ostalo je dejansko prepuščeno, ni
               organizirano, mislim, da je zelo slabo, ker je dejansko struktura slovenskih gozdov
               in lastništvo teh gozdov zelo zelo razdrobljena. In ravno v tej luči jaz razumem
               predlog vlade in pa tudi ta ukrep Evropske unije, ki je še kako pomemben, predvsem za
               strukturo lastništva naših gozdov, da se dejansko omogoči: prvič, organiziranost
               lastnikov gozdov in da se s tem tudi spodbuja organiziranost lastnikov gozdov, na
               drugi strani pa, da se preko organiziranosti lastnikov gozdov poskuša tudi pridobiti
               ustrezen skupen, usklajen nastop za izvajanje določenih projektov v naših
               gozdovih.</p>
               <p>Prepričan sem, da trenutno stanje v gozdovih, ki dejansko kaže čedalje višjo, večjo
               zalogo lesne mase v gozdovih in neizkoriščanje letnega etata v zasebnih gozdovih, ki
               je izkoristek približno 60 procentov, bo čez nekaj desetletij, če bo šlo stanje v tej
               smeri, privedel v Sloveniji do tega, da bomo imeli bistveno manj kvalitetne lesne
               sestoje.</p>
               <p>Namreč, vsi gozdarski strokovnjaki bodo jasno povedali, kateremukoli lahko tudi tukaj
               v dvorani, da gozd, če se pravilno tudi izkorišča, lahko pridobi tudi maksimalno
               kvaliteto. In prepričan sem, da trenutno stanje v zasebnih gozdovih že lahko opozarja
               na kritičen položaj, kar se tiče, v katero smer dejansko gre izkoriščenje v
               slovenskih gozdovih.</p>
               <p>In s tega vidika sem prepričan, da je še kako pomembno, da bi dejansko državni zbor
               prisluhnil tem predlogom vlade in sprejel tudi amandma, ki je sedaj amandma poslanske
               skupine v tretji obravnavi, predvsem kot možnost, ki jo dejansko imajo tudi potem
               lastniki gozdov, in možnost ukrepov, ki je predvidena in se predvideva v prihodnje po
               vstopu v Evropsko unijo na področju gozdarstva.</p>
               <p>Če tega pač ne bomo zapisali, potem za te namene tudi ne bomo mogli koristiti
               sredstev. To je več kot jasno. Hvala lepa.</p>
            </sp>
            <sp xml:id="SDZ3-Izredna-21-2002-07-10.sp135">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Anderlič, izvolite.</p>
            </sp>
            <sp xml:id="SDZ3-Izredna-21-2002-07-10.sp136">

               <speaker>ANTON ANDERLIČ:</speaker>

               <p>Precej bolj koristno bi bilo, da ne bi gospod Rokavec in še nekateri drugi
               utemeljevali tega amandmaja, kajti potem bi ga mogoče celo lažje podprli. Pa ne glede
               na to, da mogoče ga celo bomo. Ampak, mi smo edina država v Evropi, ki je v zadnjih
               10 letih uspela narediti iz dobičkonosnih gozdov, gozdove, zavode, pospeševalne
               službe, kmetijsko-gozdarske zbornice, katerim država plačuje na leto stotine
               milijonov, za to, da praktično ni nobenega dohodka iz teh gozdov.</p>
               <p>To so stvari, ki so poznane, ki smo jih okoli sklada kmetijskih zemljišč in gozdov
               razpravljali in zato smo tudi zakon takrat zavrnili, če se spomnite. Številke so pač
               take. In poglejte, ko govorite o tem: iz evropskih skladov ne bo sredstev, zato ker
               Evropa ne pozna drugega kot to vrsto združevanja. Seveda, mi pa poznamo
               kmetijsko-gozdarsko zbornico, kjer smo - koliko 100 milijonov, smotudi za ta namen že
               dali ali pa dajemo vsako leto v proračunu? Koliko dajemo za pospeševalno službo?
               Koliko dajemo za nekatere druge stvari? In zaradi mene - in konec koncev jaz vem, da
               bo direktiva začela veljati direktno z vstopom v Unijo, verjetno 1.1.2004, tako kot
               je ta zakon naveden in da s tega vidika bi pričakoval, da boste predlagali, da se s
               tistim dnem, ko bomo uvedli ta institut, torej, da bomo preko združenja lastnikov
               gozdov uvedli subvencioniranje dejavnosti in skrbi za promocijo, boljšo prodajo in
               tako naprej, da boste predlagali ukinitev tistega dela denarja, ki gre iz državnega
               proračuna v okviru kmetijsko-gozdarske zbornice za namen pospeševanja dejavnosti v
               okviru gozdarstva.</p>
               <p>Prepričan sem, tako kot tukaj stojim sedaj, da tega predloga ne bom doživel, pa če
               živim še sto let, s strani tistih, ki zdaj zagovarjate ta amandma. V to sem
               prepričan. Zato se mi zdi po mojem najbolj korektno, da se preprosto pusti tako, kot
               je; torej, kot je bilo sprejeto v drugem branju, in da se direktiva od 1.1.2004 - ko
               upam, da bomo v Evropski uniji - uporablja direktno, sredstva bo državni proračun
               zagotavljal in na voljo bodo tudi sredstva iz strukturnih skladov. To so stvari, ki
               so po mojem povsem razumljive.</p>
               <p>Smo pa, pravim, edini in jaz se iz leta v leto srečujem z istimi razpravami, se ne
               želim spuščati v te diskusije, ampak vsako leto dajemo več sredstev za to. Lokalne
               skupnosti se pa stalno, stalno pritožujejo, da iz državnega proračuna ne dobijo
               denarja za gozdne ceste, da tisti, ki sekajo gozdove, ne plačujejo za vzdrževanje
               gozdnih cest, da nekdo tretji seveda tudi ne in gozdne ceste so slabše, kot so bile
               pred desetimi leti. Tako pač po terenu je. Ti najbrž veš in zato boš to verjetno
               uredil, bi pa tudi že lahko kaj. Ampak tisto, kar jaz vem, vem da so ceste slabše in
               še več, so celo tiste ceste, ki so dovozne do gozdnih cest, tukaj so nekateri župani
               v tem državnem zboru, ki so neštetokrat, ob skladu kmetijskih zemljišč in gozdov smo
               o tem tudi razpravljali, kako je s temi stvarmi. In seveda, samo moje edino oglašanje
               pri tej točki je samo eno, da ne moremo z vsakim zakonom samo nalagati državnemu
               proračunu dodatna sredstva za eno dejavnost. To je moja skrb in to je vse. Pri
               proračunu za kmetijsko-gozdarsko zbornico, pri proračunu za neke druge stvari in pri
               drugem zakonu spet samo subvencije s strani države.</p>
               <p>Kako pa to narediti gospodarno, kako to narediti, da se bo - jaz sem trdno prepričan,
               da bi iz teh gozdov in lastniki teh gozdov morali kaj nameniti tudi za to, da bodo te
               stvari funkcionirale, ne pa, da se to samo na račun države izstavlja račune.</p>
            </sp>
            <sp xml:id="SDZ3-Izredna-21-2002-07-10.sp137">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Na izvajanje gospoda Anderliča želijo replicirati posamezniki, in sicer
               po sledečem vrstnem redu; najprej replika gospoda Rokavca, potem: gospod Jerovšek,
               gospod Sok in gospod Podobnik. Gospod Rokavec izvolite, replika.</p>
            </sp>
            <sp xml:id="SDZ3-Izredna-21-2002-07-10.sp138">

               <speaker>FRANCI ROKAVEC:</speaker>

               <p>Ja, gospod Anderlič, ne vem, saj če bi hotel dejansko odgovoriti na tisto, o čemer
               ste tu razpravljali, bi lahko sprožil val dolgih razprav, ker, odkrito povedano - pa
               verjetno ni treba, da to jaz ocenjujem - kakšen resen poznavalec gozdarske
               problematike bi ocenil, da je niste in je ne poznate.</p>
               <p>Odkrito povedano, prvo, kar je: pristojbina za vzdrževanje gozdnih cest, ve se, da jo
               plačujejo vsi lastniki gozdov. Vsi lastniki gozdov v tej državi so zavezanci za
               plačevanje pristojbine. Kolikšna je ta pristojbina, je, gospod Anderlič, stvar države
               in tudi pristojnih. In tu ne potem, glejte, mislim, da je zelo nekorektno, zelo
               nekorektno... <stage>/Oglašanje iz klopi./</stage></p>
            </sp>
            <sp xml:id="SDZ3-Izredna-21-2002-07-10.sp139">

               <speaker>PODPREDSEDNICA IRMA PAVLINIČ KREBS:</speaker>

               <p>Lepo prosim za mir. Gospod Anderlič, prosim, da ne segate v besedo gospodu Rokavcu.
               Prosim za mir. Gospod Rokavec, izvolite.</p>
            </sp>
            <sp xml:id="SDZ3-Izredna-21-2002-07-10.sp140">

               <speaker>FRANCI ROKAVEC:</speaker>

               <p>No, če mi dovolite, gospod Anderlič, zelo nekorektno je v tem primeru, ko se daje
               samo ena možnost v zakonu, da poleg sredstev, ki so že zdaj v proračunu za to
               namenjena, samo da zapišemo v zakon, lahko država tudi kandidira za sredstva pri
               evropskih strukturnih skladih. Mislim, da je zelo nekorektno.</p>
               <p>In drugič, gospod Anderlič, kar se tiče kmetijsko-gozdarske zbornice, ima
               kmetijsko-gozdarska zbornica v tem trenutku samo ime kmetijsko-gozdarska zbornica.
               Vlada je, če je vam dobro znano, na eni od svojih zadnjih sej pri sprejemanju
               programa kmetijsko-gozdarske zbornice v finančnem delu črtala v celoti ves finančni
               program za gozdarski sektor. In to najbrž kot vodja poslanske skupine največje
               koalicijske stranke, vladne stranke, bi verjetno lahko vedeli. Ne! In je nekorektno
               zavajati tudi ta cenjeni zbor, da država daje kmetijsko-gozdarski zbornici za
               gozdarski del kakršnakoli finančna sredstva, ker jih v tem trenutku ne daje.</p>
               <p>In dejansko ocenjujem, da če bo ta predlog amandmaja zavrnjen, bo zavrnjen zato, ker
               je to predlog, da se omogoči spodbujanje organiziranja združevanja zasebnih lastnikov
               gozdov v tej državi in tudi spodbujanja bolj organiziranega delovanja v teh gozdovih
               v tej državi - nič drugega ne bomo mogli pod to razumeti - ali pa odpovedovanje delu
               sredstev s strani Evropske unije. Hvala lepa.</p>
            </sp>
            <sp xml:id="SDZ3-Izredna-21-2002-07-10.sp141">
               <speaker>PODPREDSEDNICA IRMA PAVLINIČ KREBS:</speaker>
               <p>Hvala lepa. Replika, gospod Jerovšek. Izvolite.</p>
            </sp>
            <sp xml:id="SDZ3-Izredna-21-2002-07-10.sp142">

               <speaker>JOŽEF JEROVŠEK:</speaker>

               <p>Hvala lepa. Kolega Anderlič je bil zelo nazoren v svojem nastopu, češ da smo v
               Sloveniji naredili iz dobičkonosnih gozdov gozdove, ki prinašajo izgubo; je pač na
               transparenten način pokazal, da se mu kolca po nekdanjih časih, po fevdalizmu na
               področju gozdarstva in po časih, ko so bili lastniki gozdov dobesedno tlačani, delali
               so brez vsakega zaslužka. Pa vam bom povedal, gospod Anderlič, kako je bilo, zakaj so
               bili dobički.</p>
               <p>Recimo, v Slovenski Bistrici je kmet odpeljal les direktno na Lip, gozdarji ga niso
               ne videli nič, ampak so poslali samo račun na gozdno gospodarstvo. S transportom
               skupaj je dobil kmet od desetih delov en del, gozdno gospodarstvo, ki lesa sploh ni
               videlo, je izstavilo račun za šest delov in je ostalo gozdnemu gospodarstvu pet enot
               in iz tega so seveda imeli ekstra dobičke in so še marsikaj drugega plačevali, tudi
               sistem nekaterih stvari. Danes seveda takega monopola na področju trgovanja z lesom
               ni in so dobički bistveno manjši. Rezan les za potrošnike ni bil nikdar tako poceni,
               kot je danes, kar je prineslo ukinitev monopola. Vendar slovenski gozdovi, če se
               dobro gospodari, so še stalno - tam, kjer so pač dobri gozdov -; res pa je, da imate
               zasluge za to, da se koncesijske pristojbine nekaterih velikih, bivši upravljavci, ki
               ste jim podelili koncesije za ne vem, 20 let, proti evropskim normam, ne plačujejo
               teh koncesij. In to je vzrok. In hkrati na podlagi tudi dajanja ene potuhe takim,
               sedaj kritizirate lastnike, ki korektno delajo in gospodarijo, in preprečujete, da bi
               se na nek način okrepili in delali v splošno dobrobit Slovenije, kajti gozdovi so
               pomemben element v perspektivi Slovenije. Hvala lepa.</p>
            </sp>
            <sp xml:id="SDZ3-Izredna-21-2002-07-10.sp143">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Naslednji za repliko, gospod Sok, izvolite.</p>
            </sp>
            <sp xml:id="SDZ3-Izredna-21-2002-07-10.sp144">

               <speaker>ALOJZ SOK:</speaker>

               <p>Hvala lepa. Čisto na kratko, ker je pravzaprav že kolega Jerovšek en del tega
               povedal. Moram reči, da se strinjam z gospodom Anderličem in da je marsikaj od tega,
               kar je povedal res in drži. Res pa je tudi, da je Slovenija verjetno v Evropi edina
               država, ki je brez javnega razpisa podelila koncesijo za 20 let, tja do leta 2013. In
               kolega Anderlič, roko na srce, to ste pomagali vi izglasovati v tem parlamentu. To
               ste tukaj sprejeli in od teh gozdov, vsaj kolikor mi jeznano, do konca lanskega leta
               ta država ni dobila nič. Se pravi, umno gospodarjenje s tem je takšno; no, ampak to
               ne pomeni, seveda, da gozdovi niso nič prinašali. Ni dobila nič država. Ostajalo je
               pač v rokah posameznih lastnikov, posameznikov, ki so se s pomočjo vas, ki ste takšno
               odločitev sprejeli, torej v tem času precej obogatili. Bil je opravljen poskus lani,
               da bi ta zakon o kmetijskih zemljiščih in gozdovih spremenili in to, po zakonu
               20-letno koncesijsko razmerje skrajšali na deset, da bi se končalo leta 2003, ampak
               če greste gledati razprave tukaj v tem državnem zboru, tudi na to niste pristali.
               Enostavno ste nazaj vrnili to zadevo in seveda potem iz tega izhaja, da se s temi
               gozdovi slabo gospodari, da država od tega dosti ne dobi in potem na drugi strani
               tudi ne more vlagati. Če pa bi pravilno gospodarila, pa bi seveda z državnimi gozdovi
               morala zaslužiti in potem bi seveda ta denar lahko mirno vlagala nazaj, tudi za
               takšen predlog, kot je ta, da bi se lastniki gozdov, ki so razparcelirani, ki so
               mali, tako kot je govoril poslanec Rokavec, združevali, vendar če bi se združevali,
               imam občutek, da se nekdo boji, da bi potem postali močni in bi lahko konkurirali tem
               GG, ki pa jih seveda vi v celoti in z vsemi sredstvi že ne vem koliko let ščitite.
               Hvala lepa.</p>
            </sp>
            <sp xml:id="SDZ3-Izredna-21-2002-07-10.sp145">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Replika gospod Podobnik, izvolite.</p>
            </sp>
            <sp xml:id="SDZ3-Izredna-21-2002-07-10.sp146">

               <speaker>JANEZ PODOBNIK:</speaker>

               <p>Hvala lepa. Repliciral bi rad kolegu Anderliču. Jaz nisem poznavalec te problematike,
               želel bi pa biti dober profesionalec pri tej temi kot vodja poslanske skupine in imam
               en sam cilj, da bi prepričal kolege in kolegice, da bi bil ta amandma sprejet.
               Umetniški vtis me tukaj ne zanima.</p>
               <p>Vprašanje gozdov je ena od tistih tem, ki praviloma lahko pripelje do zelo ostrih
               razprav. Tukaj se odprejo stare ideološke delitve in tako naprej. Jaz bi šel preko
               tega. Jaz bi šel preko tega.</p>
               <p>Rad bi povedal to, da področje gozdarstva v vladi pokriva spoštovani gospod Strle, ki
               je predstavnik Liberalne demokracije Slovenije. In prav je, da je temu tako. Da nima
               ena stranka kompletnega področja kmetijstva. Zato bi, hočem reči, da s tem tudi ne
               bi, želel na noben način tukaj javno skočiti si v lase s kolegom Anderličem, ker je
               to nepotrebno, ker nekateri bi prav čakali, da bi se LDS pa SLS <q>"usekala"</q> na področju
               kmetijstva. Bi se morali <q>"usekati"</q> na drugih vprašanjih, vprašanjih javnih financ, ne
               pa na področju kmetijstva.</p>
               <p>Ampak, spoštujem mnenje kolega Anderliča, ko je v uvodu rekel, da je pravzaprav
               kritičen do tega področja. To pa ne pomeni, da bo glasoval proti amandmaju. To se
               pravi, da si je tudi on, kot dober profesionalec, pustil odprto možnost, da bo ta
               amandma podprl.</p>
               <p>Treba je pa povedati še nekaj: frustracije, zamere z delovanjem kmetijsko-gozdarske
               zbornice naj ne vplivajo na odločitev o tem amandmaju, ker s tem ni povezana zadeva.
               Ni povezana s tem vprašanjem. Tukaj si moramo priznati, da gre vendarle za to, da naš
               pravni red prilagodimo bruseljskemu modelu, ki je kompliciran in
               hiperbirokratski.</p>
               <p>Edina dilema, o kateri je govoril prej kolega Džuban, je, če te določbe v zakonu ni
               in da dobimo denar iz evropskih strukturnih skladov za te namene, ali bo korektno, ko
               bo prišla evropska inšpekcija, ne naša, evropska. Ker oni nas bojo kontrolirali za
               njihov denar. Ali ga bomo sploh lahko porabili, če ne bomo imeli neke zakonske
               določbe? Predstavniki vlade so me prej prepričali v polurnem pogovoru, da moramo
               imeti mi svojo zakonsko podlago, da to naredimo. Torej naredimo to. Naredimo to, da
               bomo imeli zakonsko podlago, da bomo lahko zakonito porabili evropskidenar za ter
               namene. Druge frustracije in zamere na področju kmetijstva, te pa rešujmo kdaj
               drugič, morda v jeseni ali pa kdaj drugič. Hvala lepa.</p>
            </sp>
            <sp xml:id="SDZ3-Izredna-21-2002-07-10.sp147">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Replika, gospod Anderlič, izvolite.</p>
            </sp>
            <sp xml:id="SDZ3-Izredna-21-2002-07-10.sp148">

               <speaker>ANTON ANDERLIČ:</speaker>

               <p>Res nimam nobenih frustracij glede kmetijstva, ker sem 10 let preživel enostransko
               ali pa enosmerno cesto, jo bom še tudi kakšno leto. Tako da tukaj ni nobene dileme.
               Se mi pa zdi skrajno, skrajno cinično, da se gospoda Strleta pripiše Liberalni
               demokraciji, ko se pač ve, da desetletja tam nikogar iz LDS-a ni bilo, pa tudi če
               gospod Strle je tam.</p>
               <p>Ampak, kar je pa seveda še toliko bolj cinično, je pa to, da se reče, češ ne, saj je
               nekdo iz stranke tam, zato boste pas vi vendarle razmislili, ali bi to podprli ali
               ne. Ne! Gre predvsem za to, da se pogovarjamo o stvari, ne pa o tem, od kod kdo
               prihaja in kdo kakšne frustracije ima. In očitno gre za frustracije. Janez, ko
               praviš: aha, ker ne vem, kako bom zvozil, sem pa enega iz Liberalne demokracije dal
               noter, pa saj bodo njemu ja verjeli. To se mi zdi skrajno nesprejemljivo.</p>
               <p>In sam ne bi na ta način, zares ne. In samo za javne finance gre, gospod Janez. Samo
               za javne finance. In sem pozorno poslušal, če bosta ali gospod Rokavec ali gospod
               Podobnik rekla, da se bosta zavzela, da se pa vendarle takrat, ko bomo do 2004 prišli
               v Evropsko unijo, da se bo način organiziranja, ki je specifičen in ga Evropa ne
               pozna, ukinil. Razen dveh, dve državi, pa še ne v celoti, poznata tak način
               zborničnega organiziranja. In tega nisem slišal. Nisem imel te sreče, zato ker ne
               verjamem, da je to mogoče obljubiti.</p>
               <p>Gospodu Soku se pa zahvaljujem. On je točno ugotovil in potrdil mojo tezo. Res je,
               veliko sem poslušal gospoda dr. prof. Mlinška, ki je razlagal in dokazoval, kako so
               bili gozdovi, recimo, slovenjegraški, pokljuški in tako naprej, za vzor gozdarjem po
               celi Evropi. Po celi Evropi! In tukaj so bili strokovni simpoziji na temo, kako
               gospodariti z gozdovi in tako naprej. In glejte ga vraga! Sedaj, ko se je pa način
               organiziranja spremenil, sedaj ko pač je tudi način financiranja drugačen, pa to ni
               več tako. In ko samo pravim, da bi rad videl, da se javne finance, o katerih gospod
               Podobnik govori, uredijo na pregleden način, da bomo za, če govorimo zdaj konkretno o
               gozdarstvu, vedeli, da v kmetijskem proračunu ministrstva za kmetijstvo je namenjeno
               toliko denarja. V okviru kmetijsko-gozdarske zbornice - res da z zadnjim sklepom pač
               ne več toliko, ker se je ugotovilo, da se drugje ta denar daje - toliko. Lani ali
               predlani pa 500 milijonov za ustanovitev tudi na tem segmentu in za dejavnost tudi na
               tem segmentu. In v prihodnjem letu prav gotovo tudi to. Da je naslednja postavka
               zavod za gozdove 3,5 milijarde pa da je pospeševalna služba v enem delu tudi
               financiranje in tako naprej. Samo to bi rad vedel, gospod Podobnik. Za to gre. In to
               so javne finance in transparentnost in preglednost. Jaz se ne zavzemam za manj.
               Zavzemam se za to, da je to nek pošten in primerljiv, pregleden način z ostalimi
               dejavnostmi. Jaz se ne zavzemam za to, da bi dobil ta segment manj. Zavzemam se, da
               bi dobil toliko, kot dobiva sedaj, ker je to že priznano v enem zakonu, v proračunu
               in tako naprej. Tukaj se pa uvaja neka druga zadeva. Jaz sem pač rekel, da je
               ponesrečeno na ta način stvari postavljati predvsem zaradi tega, ker se mi je zdelo,
               da se vendarle preganjamo okoli oslove sence. K bomo vstopili v Evropsko unijo, bodo
               direktive učinkovale neposredno.</p>
               <p>Če je to tako, ko bo Slovenija pripravljena na to, in pripravljena bo s tistim letom,
               ko bomo mi tja vstopili, bo zagotovila v svojem proračunu za leto 2004 toliko
               denarja, ne bo potrebno nobene zakonske podlage za to kot direktivo in se bo lahko
               prijavila za črpanje sredstev iz strukturnih skladov. Ta stvar je povsem enostavna.
               Meni je zaradi osvetlitve ali pa zaradi razjasnitve megle, ki tukaj očitno je, ob
               financiranju na šestih, sedmih področjih za isto dejavnost, mi je do tega, da se to
               tukaj sliši. Hvala lepa.</p>
            </sp>
            <sp xml:id="SDZ3-Izredna-21-2002-07-10.sp149">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Še enkrat replika, gospod Sok. Lepo prosim, da počasi zaključimo z
               replikami o tej zgodbi. Gospod Sok, izvolite.</p>
            </sp>
            <sp xml:id="SDZ3-Izredna-21-2002-07-10.sp150">

               <speaker>ALOJZ SOK:</speaker>

               <p>Hvala lepa. Jaz mislim, da nam pač poslovnik to omogoča, da lahko kot poslanci
               odgovorimo na to. Gospod Anderlič nam je zdaj naredil eno lepo predavanje in nam
               razložil, kako naj bi te zadeve funkcionirale, pa ne funkcionirajo. Vsi govorimo, da
               se strinjamo in vse lepo in prav. Ampak, vam povem nekaj. Če govorite o
               transparentnosti na področju urejanja gozdov – državnih gozdov, o državnih gozdovih
               govorimo – odbor za kmetijstvo je bil pred nedavnim v Pragi in tam smo vprašali in
               vaši kolegi vam lahko to povedo, ker so bili zraven. Smo vprašali: <q>»Kako pa vi na
               Češkem urejate državne gozdove?«</q> Enostavno so povedali tisto, kar je tudi opozicija
               tu zagovarjala: da imajo vsako letokoncesijski razpis in vsako leto se pač mora
               tisti, ki z državnimi gozdovi gospodari, potruditi in na razpisu uspeti. Ne pa tako
               kot Slovenija, ki je mimo javnega razpisa, z vašo pomočjo, kolegi iz LDS in iz te
               večinske koalicije, omogočila, da je bil takšen princip uveljavljen. In še nekaj. Ko
               smo jih vprašali, koliko pa v povprečju država dobi od kubika gozdov, pa so rekli,
               približno 1.000 kron od kubika na panju. Pa potem preračunajte, koliko pri nas. Vam
               jaz povem, lani nekje do decembra, ker za letos ne vemo, teh podatkov nimamo - sedaj
               ne vem, ko so podpisane te koncesijske pogodbe, koliko znaša - ampak do lani je to
               bilo nekje med 400 in 500 slovenskih tolarjev, med 400 in 500 slovenskih tolarjev!
               Toliko je država dobila oziroma GG-ji so si sami določili, koliko bodo plačevali. In
               če tako gospodarimo z gozdovi, potem je dejansko nesmiselno, da karkoli glede tega
               govorimo; enostavno lahko ugotovimo, da je gospodarjenje s slovenskimi gozdovi slabo.
            </p>
            </sp>
            <sp xml:id="SDZ3-Izredna-21-2002-07-10.sp151">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Replika, gospod Veber. Izvolite.</p>
            </sp>
            <sp xml:id="SDZ3-Izredna-21-2002-07-10.sp152">

               <speaker>JANKO VEBER:</speaker>

               <p>Repliko bi imel na izvajanje kolega Soka.</p>
               <p>Sicer bi opozoril, da se pogovarjamo o privatnih gozdovih pri tej točki, ne o
               državnih, če pa že je beseda o državnih, in glede na informacije in to, kar je pač
               Sok govoril, bi želel povedati, da samo z območja GG oziroma gozdnogospodarskega
               območja Kočevje prihaja v proračun sklada 200 milijonov tolarjev letno. Tako ti
               podatki, ki jih dajete, dejansko ne držijo. Lepo prosim, nehajte zavajati tudi s te
               strani s temi podatki, ki so res netočni in neosnovani in ne vem, kaj bi še človek
               rekel.</p>
               <p>Dejstvo je, da smo se v Sloveniji odločili, da se prehod iz bivših družbenih podjetij
               opravi na način, da se prizna pravica upravljanja del v državnih gozdovih tudi
               zdajšnjim GG-jem in se je za to določilo 20-letno obdobje, ki je prestalo tudi
               ustavno presojo. Ta ustavna presoja je tisto, kar mislim, da lahko rečemo, da se
               lahko nehamo pogovarjati o teh procesih. Dejstvo pa je, da je zelo enostavno sesuti
               vsa bivša družbena podjetja in reči, zdaj bomo pa kar vsako leto razpisovali. Za
               kvalitetno opravljanje del v gozdu moraš biti strokovno usposobljen, imeti
               tehnologijo in tako naprej in tako naprej. Če bi te podatke primerjali: Madžarska,
               Slovenija in še druge države, bi verjetno ugotovili, da je Slovenija še vedno daleč
               najbolj organizirana za gospodarjenje v državnih gozdovih. Ta problem se je pač
               poskušal reševati ne zato, da bi se izboljšalo gospodarjenje v gozdovih, ampak da bi
               se iz državnih gozdov pobralo čim več, ne pa vlagalo nazaj v te gozdove.</p>
               <p>S tem mislim, da bi se lahko tudi zaključila ta razprava o državnih gozdovih, ker
               dejansko tudi ni predmet pravzaprav ob tem, kar se danes poskuša reševati v tem
               zakonu. Ta zakon pravi, da je možno očitno pridobiti tudi iz Evropske unije sredstva
               za izboljšanje pogojev pridobivanja in trženja gozdnih proizvodov, predvsem za
               gozdove v privatni lasti. Ostaja pa zagotovo še cela vrsta drugih nerešenih vprašanj
               v Sloveniji. Tudi ta rešitev, ki jo bomo dodali, je pravzaprav problematična zaradi
               tega, ker ni dobro definirana.</p>
               <p>Danes razpisujejo občine, torej postopek za vzdrževanje gozdnih cest vodijo občine.
               Tudi danes pri usklajevanju smo nekako slišali, da bo to vodilo za pridobivanje
               sredstev iz Evropske unije razpis ministrstvo, agencija, mogoče kmetijsko-gozdarska
               zbornica in tako naprej. Ne vemo pravzaprav natančno, kdo bo, kako bo potekal
               postopek, da bomo sploh lahko ta sredstva v letu 2004 dobili. Zato se pač odpirajo te
               polemike. Preveč je odprtih vprašanj. Ali dodati k temu še eno ali ne, je pač tisto,
               kar se zdaj pogovarjamo na področju privatnih gozdov. Sam sicer mislim, da je dobro,
               da pridobimo neka dodatna sredstva, ker jih očitno v Sloveniji ne primoremo dovolj za
               vlaganje nazaj v gozdove in v gozdno infrastrukturo, ampak gre preveč sredstev za
               druge namene. Ker tega ne znamo rešiti, je mogoče majhen, bi rekel, prispevek k
               izboljšanju stanja ta princip, da bomo iz Evrope nekaj dobili in da bomo potem mogoče
               rekli, da bomo pa tudi iz naših sredstev, ki se odvajajo za različne namene, nehali s
               to prakso in rekli <q>»O.K., s temi namenskimi sredstvi podpremo tudi ta evropska in se
               bo mogoče zadeva začela urejati«</q>.</p>
               <p>To je tudi eden od tistih razlogov, da bomo verjetno prisluhnili amandmaju, ki je
               vložen. Ostaja pa res neko vprašanje še vedno odprto, da pa vsi postopki, kako do teh
               sredstev in kdo jih bo podeljeval, niso dovolj jasni. To pa odpira te dileme, ki so
               danes tukaj prisotne. Zakaj 10 milijonov za začetek delovanja nekoga? Ali bo to možno
               uveljavljati v vsej Sloveniji? Kako bo prišlo, kdo bo prišel, s katerega območja, ali
               bo to po strankarski liniji, ali bo po ne vem kakšni. Cela vrsta vprašanj se odpira.
               Ni odveč, da se o tem pogovorimo v parlamentu in poskušamo potem tudi dobiti neke
               ustrezne rešitve.</p>
               <p>Me pa skrbi pri tem 18. členu, če se mogoče dotaknem drugega odstavka, to, da se bodo
               sredstva za izgradnjo, vzdrževanje gozdnih cest ali izgradnjo vlak zagotavljala
               predvsem v povezavi s sredstvi iz strukturnih skladov. Ali to predvsem spet pomeni,
               da občine kot take, če sevrnem nazaj, ki zagotavljajo iz svojih proračunov sredstva
               zanje, bodo zopet, tudi po tem zakonu, še bolj zapostavljene, kot so bile do danes.
               Hvala.</p>
            </sp>
            <sp xml:id="SDZ3-Izredna-21-2002-07-10.sp153">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Sok, replika. Lepo prosim, da se v replikah res omejite na ta del,
               ki je pred nami, to je amandma poslanske skupine Slovenske ljudske stranke. Izvolite,
               gospod Sok.</p>
            </sp>
            <sp xml:id="SDZ3-Izredna-21-2002-07-10.sp154">

               <speaker>ALOJZ SOK:</speaker>

               <p>Hvala, predsedujoča. Jaz se zahvaljujem, da me opozarjate. Prosil bi vas tudi, da bi
               opozorili poslanca Jakiča, ki govori tudi, ko nima besede, in precej nevzgojeno
               deluje, da bi kot predsedujoča pazila na to in reagirala vedno.</p>
               <p>Samo en stavek. Ne vem, koliko sem povedal. Ne vem, koliko sedaj plačujejo gozdna
               gospodarstva. Ampak do podpisa koncesijskih pogodb je sklad kmetijskih zemljišč in
               gozdov letno dobil približno 400 milijonov od prodaje državnih gozdov oziroma lesa v
               državnih gozdovih. To so podatki in to lahko tudi kolegu Jakiču, ki me takole mimo,
               da bi imel besedo, opozarja, da naj dokažem. Torej mu bom dostavil te podatke. Hvala
               lepa.</p>
            </sp>
            <sp xml:id="SDZ3-Izredna-21-2002-07-10.sp155">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Sok, vaša navedba, da vas ogovarja gospod Jakič, se opravičujem,
               ampak tudi nisem sposobna videti vseh znakov, ki si jih poslanci kažete drug drugemu
               in tudi to ni moja dolžnost. Če pa je kdo zadosti glasen in ocenjujem, da moti
               sokolega, sem pa do zdaj korektno opozorila vsakega, ne glede na to, kateri poslanski
               skupini je pripadal. Replika, gospod Veber, izvolite.</p>
            </sp>
            <sp xml:id="SDZ3-Izredna-21-2002-07-10.sp156">

               <speaker>JANKO VEBER:</speaker>

               <p>Samo kratko repliko. Gozdna gospodarstva so si ves čas prizadevala za sklenitev
               koncesijske pogodbe, sklad ne in je neupravičena trditev, da je na strani gozdarjev
               ta krivda. Samo toliko popravljam to izjavo.</p>
            </sp>
            <sp xml:id="SDZ3-Izredna-21-2002-07-10.sp157">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Želite besedo, gospod Strle? Izvolite.</p>
            </sp>
            <sp xml:id="SDZ3-Izredna-21-2002-07-10.sp158">

               <speaker>JOŽE STERLE:</speaker>

               <p>Hvala lepa za besedo. Precej vprašanj je bilo zastavljenih. Najbrž se v tako kratkem
               času ne da na vse odgovoriti, pa bi vendarle nekaj vprašanj poskusil razjasniti.
               Sredstev zgolj na osnovi direktive iz leta 1994 ne bomo mogli v te namene koristiti,
               če ne bomo imeli v svojih aktih, se pravi v zakonu, zakonsko podlago, ker mora tudi
               država Slovenija svoj prispevek zraven prispevati.</p>
               <p>Združenja lastnikov, tu so mišljena res predvsem združenja malih lastnikov, seveda pa
               ni nobene ovire, da k temu združenju pristopijo tudi lokalne skupnosti ali pa drugi
               lastniki gozdov. In to velja seveda tudi za drugo alineo.</p>
               <p>Kar se tiče pa delitev teh sredstev - delitev teh sredstev bomo podrobneje opredelili
               s podzakonskimi akti. Te podzakonske akte seveda izda minister in tudi bodo napisani
               pogoji, kdo bi lahko ta sredstva pridobival. Še enkrat pa pravim, da so zlasti te
               postavke namenjene drobnim, majhnim lastnikom gozdov, da bi dosegli tudi boljšo
               učinkovitost pri gospodarjenju z gozdovi. Hvala.</p>
            </sp>
            <sp xml:id="SDZ3-Izredna-21-2002-07-10.sp159">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker ne želi nihče več razpravljati, lahko zaključim razpravo ob amandmaju
               k 10. členu. Da dovolite, da vam podam še sledeče pojasnilo. Ker je amandma k 23.
               členu, ki sledi, iste poslanske skupine vsebinsko povezan z amandmajem k 10. členu,
               bo v primeru nesprejetja amandmaja k 10. členu tudi glasovanje o amandmaju k 23.
               členu brezpredmetno.</p>
               <p>Prehajamo torej na odločanje o amandmaju k 10. členu. Glasujemo. Navzočih nas je 49,
               za je glasovalo 36, proti 13.</p>
               <p><stage>(Za je glasovalo 36.)</stage> <stage>(Proti 13.)</stage></p>
               <p>Ugotavljam, da je bil amandma sprejet.</p>
               <p>Zato prehajamo še na razpravo in odločanje o amandmaju k 23. členu, ki je vsebinsko
               povezan z amandmajem k 10. členu. Želi kdo razpravljati? <stage>(Ne.)</stage> Prehajamo na
               odločanje. Glasujemo. Navzočih nas je 54. Za je glasovalo 47, proti 5.</p>
               <p><stage>(Za je glasovalo 47.)</stage> <stage>(Proti 5.)</stage></p>
               <p>Ugotavljam, da je amandma sprejet.</p>
               <p>Končali smo torej z glasovanjem o amandmajih.</p>
               <p>Sekretariat sprašujem, ali je morebiti porušena medsebojna skladnost določb zakona.
               <stage>(Ni.)</stage> Hvala lepa.</p>
               <p>Zato prehajamo na glasovanje o predlogu zakona v celoti. Glasujemo. Navzočih nas je
               51. Za je glasovalo 43, proti nihče.</p>
               <p><stage>(Za je glasovalo 43.)</stage> <stage>(Proti nihče.)</stage></p>
               <p>Ugotavljam, da je predlagani zakon v celoti sprejet.</p>
               <p>S tem zaključujem to točko dnevnega reda. Predstavnici in predstavnikoma vlade in
               našega sekretariata se za sodelovanje pri tej točki lepo zahvaljujem.</p>
               <p>Mi pa prehajamo na v dopoldanskem delu <title>prekinjeno 7. TOČKO DNEVNEGA REDA, TO JE
                  NA OBRAVNAVO PREDLOGA ZAKONA O SPREMEMBAH IN DOPOLNITVAH ZAKONA O SODNIŠKI SLUŽBI.</title> Na podlagi ugotovitve sekretariata za zakonodajo in pravne zadeve, da je zaradi
               sprejetih amandmajev porušena medsebojna skladnost določb zakona, je vlada predložila
               uskladitveni amandma, ki ste ga dobili na klop. Želi besedo predstavni sekretariata?
               <stage>(Ne želi.)</stage> Želi besedo predstavnik vlade? <stage>(Ne.)</stage> O vsebini, gospod Cukjati,
               izvolite.</p>
            </sp>
            <sp xml:id="SDZ3-Izredna-21-2002-07-10.sp160">

               <speaker>FRANCE CUKJATI:</speaker>

               <p>Napovedali smo obstrukcijo k tej točki, tako da bomo ...</p>
            </sp>
            <sp xml:id="SDZ3-Izredna-21-2002-07-10.sp161">

               <speaker>PODPREDSEDNICA IRMA PAVLINIČ KREBS:</speaker>

               <p>In boste še nadaljevali z obstrukcijo. Hvala lepa.</p>
               <p>O vsebini uskladitvenega amandmaja ni možna razprava, zato prehajamo na odločanje o
               uskladitvenem amandmaju vlade k 75. členu. Glasujemo. Prvo glasovanje o uskladitvenem
               amandmaju ni bilo uspešno. Predstavnike in predstavnice poslanskih skupin, ki niso
               napovedale obstrukcije, lepo prosim, da se nam pridružijo, da bomo lahko veljavno
               odločali o uskladitvenem amandmaju. Drugo glasovanje smo v skladu s poslovnikom
               dolžni opraviti takoj po neuspelem prvem glasovanju. Drugič glasujemo o uskladitvenem
               amandmaju. Glasujemo. Tudi drugo glasovanje ni bilo uspešno, zato bomo čez 10 minut,
               torej ob 15.42 uri, opravili tretje glasovanje o uskladitvenem amandmaju. Hvala lepa.
               Nadaljujemo torej ob 15.42.</p>
               <stage type="time">(Seja je bila prekinjena ob 15.32 uri in se je nadaljevala ob 15.43 uri.)</stage>
            </sp>
            <sp xml:id="SDZ3-Izredna-21-2002-07-10.sp162">

               <speaker>PODPREDSEDNICA IRMA PAVLINIČ KREBS:</speaker>

               <p>Ker bomo tretjič glasovali o uskladitvenem amandmaju, vas lepo prosim, da zasedete
               svoja mesta.</p>
               <p>Končali smo torej razpravo o uskladitvenem amandmaju k 75. členu, katerega
               predlagatelj je vlada. O tem bomo glasovali. Ponovno lepo prosim za mir v
               dvorani.</p>
               <p>Tretjič glasujemo o uskladitvenem amandmaju. Glasujemo. Navzočih nas je 48, za je
               glasovalo 46, proti nihče.</p>
               <p><stage>(Za je glasovalo 46.)</stage> <stage>(Proti nihče.)</stage></p>
               <p>Ugotavljam, da je uskladitveni amandma sprejet.</p>
               <p>Tako lahko preidemo na odločanje o predlogu zakona v celoti. Glasujemo. Navzočih nas
               je 46, za je glasovalo 43, proti nihče.</p>
               <p><stage>(Za je glasovalo 43.)</stage> <stage>(Proti nihče.)</stage></p>
               <p>Ugotavljam, da je predlagani zakon v celoti sprejet.</p>
               <p>Predstavnikom vlade in predstavniku sekretariata se za sodelovanje najlepše
               zahvaljujem.</p>
               <p>Prehajamo na <title>prekinjeno 8. TOČKO DNEVNEGA REDA - TRETJA OBRAVNAVA PREDLOGA ZAKONA
                  O SPREMEMBAH IN DOPOLNITVAH ZAKONA O IZVRŠBI IN ZAVAROVANJU.</title>
               </p>
               <p>V dopoldanskem delu smo končali splošno razpravo. V tem delu prehajamo na razpravo in
               odločanje o posameznih amandmajih.</p>
               <p>Predstavnike opozicije, ki so obstruirali prejšnjo točko, vabim v dvorano.</p>
               <p>Razpravo bomo vodili na podlagi pregleda amandmajev z dne 9.7.2002.</p>
               <p>V razpravo dajem amandma vlade k 21. členu. Želi kdo razpravljati? <stage>(Ne želi.)</stage></p>
               <p>Prehajamo na odločanje. Glasujemo. Navzočih nas je 48, za je glasovalo 45, proti
               nihče.</p>
               <p><stage>(Za je glasovalo 45.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem amandma vlade k 35. členu. Želi kdo razpravljati? <stage>(Ne želi.)</stage></p>
               <p>Prehajamo na odločanje. Glasujemo. Navzočih nas je 47, za je glasovalo 46, proti
               nihče.</p>
               <p><stage>(Za je glasovalo 46.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem amandma vlade k 38. členu. Želi kdo razpravljati? <stage>(Ne.)</stage> Prehajamo na
               odločanje. Glasujemo. Navzočih nas je 46, za je glasovalo 45, proti nihče.</p>
               <p><stage>(Za je glasovalo 45.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem amandma vlade k 47. členu. Želi kdo razpravljati? <stage>(Ne.)</stage> Prehajamo na
               odločanje. Glasujemo. Navzočih nas je 48, za je glasovalo 46, proti nihče.</p>
               <p><stage>(Za je glasovalo 46.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem amandma vlade k 58. členu. Želi kdo razpravljati? <stage>(Ne.)</stage> Prehajamo na
               odločanje. Glasujemo. Navzočih nas je 49, za je glasovalo 45, proti 1.</p>
               <p><stage>(Za je glasovalo 45.)</stage> <stage>(Proti 1.)</stage></p>
               <p>Ugotavljam, daje amandma sprejet.</p>
               <p>V razpravo dajem amandma vlade k 90. členu. Želi kdo razpravljati? <stage>(Ne.)</stage> Prehajamo na
               odločanje. Glasujemo. Navzočih nas je 49, za je glasovalo 45, proti nihče.</p>
               <p><stage>(Za je glasovalo 45.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem amandma vlade k 91. členu. Želi kdo razpravljati? <stage>(Ne.)</stage> Prehajamo na
               odločanje. Glasujemo. Navzočih nas je 47, za je glasovalo 42, proti nihče.</p>
               <p><stage>(Za je glasovalo 42.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem amandma vlade k 103. členu. Želi kdo razpravljati? <stage>(Ne.)</stage> Prehajamo
               na odločanje. Glasujemo. Navzočih nas je 47, za je glasovalo 44, proti nihče.</p>
               <p><stage>(Za je glasovalo 44.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem amandma vlade k 106. členu. Želi kdo razpravljati? <stage>(Ne.)</stage> Prehajamo
               na odločanje. Glasujemo. Glasovanje o amandmaju k 106. členu ni bilo uspešno, zato
               prosim za pozornost. Gospod Jakič, zdaj motite moje delo in zbranost kolegov
               poslancev pri odločanju, zato lepo prosim za mir v dvorani. Drugič bomo glasovali o
               amandmaju vlade k 106. členu. Glasujemo. Navzočih nas je 53, za je glasovalo 46,
               proti nihče.</p>
               <p><stage>(Za je glasovalo 46.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem amandma vlade k 110. členu. Želi kdo razpravljati? <stage>(Ne.)</stage> Prehajamo
               na odločanje. Glasujemo. Navzočih nas je 47, za je glasovalo 43, proti nihče.</p>
               <p><stage>(Za je glasovalo 43.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem amandma poslanske skupine Nove Slovenije k 115. členu. Želi kdo
               razpravljati? Gospa Zupan, izvolite.</p>
            </sp>
            <sp xml:id="SDZ3-Izredna-21-2002-07-10.sp163">

               <speaker>MAJDA ZUPAN:</speaker>

               <p>Hvala lepa.</p>
            </sp>
            <sp xml:id="SDZ3-Izredna-21-2002-07-10.sp164">

               <speaker>MAJDA ZUPAN:</speaker>

               <p>Hvala lepa. S tem amandmajem predlagamo, da se za imenovanje izvršitelja črta pogoj,
               končanje pravne fakultete. Vemo, da za pridobitev naziva izvršitelj je potrebno
               opraviti izpit za izvršitelja, ne glede na vrsto izobrazbe. Menimo, da ni temeljnega
               razloga, da bi strokovnemu nazivu univerzitetni diplomirani pravnik dajali prednost
               pred drugimi strokovnimi naslovi.</p>
               <p>Menimo, da takšna določba nasprotuje načelu enakosti pred zakonom, saj se predstavlja
               diskriminacijo na podlagi izobrazbe.</p>
               <p>Pričakujemo, da boste podprli. Hvala lepa.</p>
            </sp>
            <sp xml:id="SDZ3-Izredna-21-2002-07-10.sp165">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Lavrinc, izvolite.</p>
            </sp>
            <sp xml:id="SDZ3-Izredna-21-2002-07-10.sp166">

               <speaker>MAKSIMILJAN LAVRINC:</speaker>

               <p>Ja, žal, amandmaja ne bom podprl, ker trditi to, bi bilo trditi, da je en dentist
               zelo dober izvršitelj lahko. Mislim, da je pri tovrstnem poslu, še posebej
               izkušenost, tako uče, še kako pomembna visoka strokovna izobrazba, univerzitetna
               izobrazba pravne smeri. Zato seveda je tisto, kar je zapisano, boljše od tega in
               seveda vabim tudi kolege, ki razmišljajo podobno, da amandmaja ne podprejo.</p>
            </sp>
            <sp xml:id="SDZ3-Izredna-21-2002-07-10.sp167">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod minister, želite besedo. Izvolite.</p>
            </sp>
            <sp xml:id="SDZ3-Izredna-21-2002-07-10.sp168">

               <speaker>MAG. IVAN BIZJAK:</speaker>

               <p>Samo na kratko. Predlagatelj je predvidel zahtevo po univerzitetni izobrazbi pravne
               smeri zaradi narave funkcije, ki jo izvršitelji opravljajo, zaradi predvidene večje
               samostojnosti dela izvršiteljev in seveda tudi zaradi nekaterih nalog, ki se
               predvidoma pred izvršitelje še lahko postavijo v prihodnje.</p>
               <p>Mnenja smo, da določba ni diskriminatorna, saj se tudi za nekatere druge funkcije v
               pravosodju izrecno in edino zahteva univerzitetna izobrazba pravne smeri.</p>
            </sp>
            <sp xml:id="SDZ3-Izredna-21-2002-07-10.sp169">
               <speaker>PODPREDSEDNICA IRMA PAVLINIČ KREBS:</speaker>
               <p>Hvala lepa. Ker ne želi nihče več razpravljati, zaključujem razpravo in prehajamo na
               odločanje o amandmaju k 115. členu. Glasujemo. Navzočih nas je 51. Za je glasovalo
               13, proti 36.</p>
               <p><stage>(Za je glasovalo 13.)</stage> <stage>(Proti 36.)</stage></p>
               <p>Ugotavljam, da amandma ni bil sprejet.</p>
               <p>V razpravo dajem amandma vlade k 121. členu. Želi kdo razpravljati? <stage>(Ne.)</stage> Prehajamo
               na odločanje. Glasujemo. Navzočih nas je 48. Za je glasovalo 41, proti 1.</p>
               <p><stage>(Za je glasovalo 41.)</stage> <stage>(Proti 1.)</stage></p>
               <p>Ugotavljam, da je amandma sprejet.</p>
               <p>V razpravo dajem še zadnji amandma vlade k 124. členu. Želi kdo razpravljati? <stage>(Ne.)</stage>
               Prehajamo na odločanje. Glasujemo. Navzočih nas je 48. Za je glasovalo 45, proti
               nihče.</p>
               <p><stage>(Za je glasovalo 45.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Končali smo z glasovanjem o amandmajih. Sprašujem predstavnika sekretariata, če je
               morebiti porušena medsebojna skladnost določb zakona. <stage>(Ni.)</stage> Hvala lepa. Zato lahko
               preidemo na glasovanje o predlogu zakona v celoti. Glasujmo! Navzočih nas je 50. Za
               je glasovalo 44, proti nihče.</p>
               <p><stage>(Za je glasovalo 44.)</stage> <stage>(Proti nihče.)</stage></p>
               <p>Ugotavljam, da je predlagani zakon v celoti sprejet.</p>
               <p>S tem zaključujem to točko dnevnega reda. Predstavnikom vlade in predstavniku
               sekretariata se za sodelovanje najlepše zahvaljujem.</p>
               <p>Mi pa prehajamo na <title>9. TOČKO DNEVNEGA REDA – OBRAVNAVA PREDLOGA ZAKONA O
                  SPREMEMBAH IN DOPOLNITVAH ZAKONA O VARNOSTI CESTNEGA PROMETA, hitri postopek.</title> Predlog zakona je v obravnavo zboru predložila Vlada Republike Slovenije.
               Predstavnike vlade vabim v dvorano. Predstavnike ministrstva za notranje zadeve med
               nami prav lepo pozdravljam. Sprašujem ministra za notranje zadeve, dr. Rado Bohinca,
               ali želi besedo o predlogu zakona? Gospod Bohinc, izvolite. Lepo prosim za mir v
               dvorani!</p>
            </sp>
            <sp xml:id="SDZ3-Izredna-21-2002-07-10.sp170">

               <speaker>DR. RADO BOHINC:</speaker>

               <p>Spoštovane kolegice in kolegi! Dovolite mi zelo na kratko nekaj o tem zakonu, o
               spremembah in dopolnitvah zakona o varnosti cestnega prometa. Gre za novelo nadvse
               pomembnega predpisa, ki pa se osredotoča izključno na vprašanja, povezana s
               prilagajanjem našega pravnega reda Evropski uniji.</p>
            </sp>
            <sp xml:id="SDZ3-Izredna-21-2002-07-10.sp171">

               <speaker>PODPREDSEDNICA IRMA PAVLINIČ KREBS:</speaker>

               <p>Prosim za mir v dvorani! Spoštovane poslanke in poslanci! Gospod minister predstavlja
               predlog zakona.</p>
            </sp>
            <sp xml:id="SDZ3-Izredna-21-2002-07-10.sp172">

               <speaker>DR. RADO BOHINC:</speaker>

               <p>Mi smo prvotno pripravili širši predlog, ki je vključeval tudi odpravo nekaterih
               pomanjkljivosti, na katere so pokazale izkušnje v zadnjih letih izvajanja tega
               zakona, vendar se je pokazalo, da je teh pomanjkljivosti še več in da bo potrebno
               pripraviti temeljitejšo revizijo tega zakona. V ministrstvu za notranje zadeve smo se
               skupaj z ministrstvom za promet tudi že pripravili in bomo v pozni jeseni tudi
               predložili to obširnejšo novelo zakona. Tako se predlog, ki je sedaj pred vami,
               osredotoča izključno na vprašanja, ki se povezujejo z usklajevanjem z direktivami in
               regulativo Evropske unije Da samo na kratko povzamem, za katera vprašanja tu gre. Vse
               skupaj, glede na obsežnost predpisa in materije, delimo v dva dela. Prvi je
               operativni del, kot mu rečemo, in drugi del je upravni del. V operativnem delu so
               dodane določbe o mednarodnem sodelovanju, o mednarodnem sporočanju podatkov oziroma
               poročil mednarodnim organom in oganizacijam, kar se usklajuje z direktivami iz leta
               1988 in z direktivo o podatkih o prometnih nesrečah in o opravljenih skupnih
               nadzorih.</p>
               <p>Druga vrsta sprememb in dopolnitev se nanaša na poenotenje izrazov, ki jih prav tako
               črpamo iz ustreznih direktiv Evropske unije in pa uredb. Tu gre za 19. člen, ki na
               novo formulira pojme v tem zakonu.</p>
               <p>Tretje veliko področje sprememb se nanaša na tako imenovano socialno zakonodajo. Tu
               gre za vprašanja, povezana z delovnim časom, odmorom ter dnevnimi in tedenskimi
               počitki voznikov in posadk v vozilih. Spet skladno z direktivami Evropske unije, ki
               določajo socialne norme, povezane s cestnimi prevozi in ki predpisujejo tudi skupne
               standarde za snemalno opremo v cestnem prometu.</p>
               <p>Naslednje spremembe se povezujejo z nekaterimi novimi kategorijami vozil, do katerih
               je prišlo zaradi razvoja tehnologije. Gre za posebne vrste tri oziroma štirikoles, ki
               so tudi urejene v direktivi parlamenta in Sveta Evrope.</p>
               <p>Od pomembnejših novosti je odprava tako imenovane presumpcije odgovornosti lastnika
               motornega vozila. Predvidena sprememba dopušča možnost dokazovanja po načelu
               obrnjenega dokaznega bremena za lastnika vozila, če je vozilo upravljal pri nesreči
               nekdo drug.</p>
               <p>V tem drugem delu, upravnem delu, pa se spremembe povezujejo predvsem kar zadeva
               voznikov z uvajanjem novih kategorij prej omenjenih štirikoles oziroma novih
               kategorij motornih koles, kar je vezano na pridobitev vozniškega dovoljenja za te
               vrste vozil in pa dodatna novost se navezuje sploh na obrazec vozniškega dovoljenja.
               Eno leto po vstopu v Evropsko unijo bomo morali uporabljati nov obrazec vozniškega
               dovoljenja, pri čemer bo ta obrazec v uporabi samo za tiste, ki bodo to na novo
               pridobili oziroma bodo to izrecno želeli in ne predpostavljamo generalnega
               spreminjanja teh dokumentov.</p>
               <p>Potem je še nekaj dopolnitev v poglavju o vozilih. Te dopolnitve se nanašajo na
               podatke v prometnem dovoljenju. Spet se usklajujemo z direktivo Evropske unije o
               registracijskih dokumentih za vozila.</p>
               <p>Potem so nekatere določbe v zvezi z vozili, ki ne ustrezajo homologaciji in pravne
               posledice oziroma sankcije v tej zvezi, in pa v zvezi z odjavo in razgradnjo vozil,
               kjer se pooblašča ministrstvo za okolje in prostor v tej zvezi.</p>
               <p>Pomembna skupina sprememb se nanaša, ta zadnja omenjena se nanaša na direktivo Sveta
               Evropske unije o izrabljenih vozilih. Prejšnja pa na direktivo o tipski odobritvi
               motornih in priklopnih vozil.</p>
               <p>No in še del sprememb, ki se nanaša na nadzor nad tehničnimi pregledi. To je
               usklajevanje z direktivo Evropske unije o tehničnih pregledih, kjer gre za
               vzpostavitev inšpekcijskih pooblastil za osebe, ki pregledujejo izvajanje tehničnih
               pregledov, tako kot je to urejeno v Evropi.</p>
               <p>Da zaključim. Gre torej izključno, ponavljam, izključno za spremembe, kjer gre za
               prilagajanje pravnemu redu Evropske unije in bo potrebno za dosego ustreznejšega
               predpisa na področju cestnoprometne varnosti spremeniti še bistveno več oziroma
               dopolniti zakon v bistveno večjem obsegu.</p>
               <p>Zato najavljam temeljitejšo revizijo tega zakona v naslednjem obdobju. Za danes pa
               predlagam, tako kot se je opredelil tudi odbor za notranjo politiko, da se
               osredotočimo izključno na amandmaje, ki izpolnjujejo to funkcijo usklajevanja s
               pravnim redom. Hvala lepa za pozornost.</p>
            </sp>
            <sp xml:id="SDZ3-Izredna-21-2002-07-10.sp173">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Predlog zakona je obravnaval odbor za notranjo politiko kot matično
               delovno telo. Prosim poročevalca, da predstavi mnenje odbora o predlogu zakona.
               Podpredsednik, gospod Franc Kangler, izvolite.</p>
            </sp>
            <sp xml:id="SDZ3-Izredna-21-2002-07-10.sp174">

               <speaker>FRANC KANGLER:</speaker>

               <p>Hvala za besedo. Odbor za notranjo politiko je na 30. izredni seji dne 4.7. in 5.7.
               obravnaval predlog zakona o spremembah in dopolnitvah zakona o varnosti cestnega
               prometa, hitri postopek, ki ga je v obravnavo in sprejem v državnemu zboru poslala
               vlada Republike Slovenije.</p>
               <p>Kot je uvodoma predstavnik predlagatelja poudaril, da večina predlaganih členov
               pomeni uskladitev slovenskega pravnega reda s pravnim redom Evropske unije.</p>
               <p>Glede ostalih členov pa je pojasnil, da gre za člene, ki so le posredno povezani s
               pravnim redom Evropske unije oziroma gre v delu predloga za uskladitev z odločbo
               ustavnega sodišča.</p>
               <p>Predlog zakona pa daje tudi pravno podlago za ustanovitev nacionalne organizacije za
               varnost cestnega prometa, saj nacionalno organizacijo je potrebno ustanoviti zaradi
               tega, ker je bil pred kratkim sprejet nacionalni program varnosti cestnega
               prometa.</p>
               <p>Predstavnica sekretariata za zakonodajo in pravne zadeve je opozorila na
               neusklajenost predloga s sprejetim nacionalnim programom varnosti cestnega prometa,
               na novo opredeljenost nalog občinskih svetov za varnost cestnega prometa, na potrebo
               ponovnem razmisleku glede določb o inšpekcijskem nadzoru, nad opravljanjem tehničnih
               pregledov, potrebo po ponovnem razmisleku, glede denarne kazni in prehodnih določb in
               rokov za uveljavitev posameznih določb zakona.</p>
               <p>Na odboru je bila vsebinska in velika razprava, ali zakon podpreti po hitrem postopku
               ali v rednem postopku. Glede na zagotovilo predstavnika vlade, da gre za uskladitev
               zakonodaje znotraj Evropske unije, se je po temeljnem premisleku odbor odločil in
               podprl predlog zakona po hitrem postopku.</p>
               <p>Odbor je podprl le tiste določbe in predloge za amandmaje, ki pomenijo uskladitev
               pravnega reda Republike Slovenije s pravnim redom Evropske unije. Tako odbor ni
               podprl amandmajev poslanca mag. Janeza Krambergerja in Zmaga Jelinčiča ter ostalih
               amandmajev, ki so bili vloženi.</p>
               <p>Po končani razpravi o predlogu zakona o spremembah in dopolnitvah zakona o varnosti v
               cestnem prometu je odbor sprejel naslednji sklep: Odbor za notranjo politiko predlaga
               državnem zboru Republike Slovenije, da predlog zakona o spremembah in dopolnitvah
               zakona o varnosti cestnega prometa obravnava in sprejme po hitrem postopku, z
               amandmaji, ki jih je odbor sprejel oziroma ki jih podpira. Hvala lepa. </p>
            </sp>
            <sp xml:id="SDZ3-Izredna-21-2002-07-10.sp175">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Želi besedo predstavnica sekretariata? <stage>(Ne želi.)</stage> Besedo imajo
               predstavniki poslanskih skupin. Mnenje poslanske skupine slovenske nacionalne stranke
               bo predstavil gospod Bogdan Barovič, potem sledi mnenje poslanske skupine
               socialdemokratske stranke.</p>
            </sp>
            <sp xml:id="SDZ3-Izredna-21-2002-07-10.sp176">

               <speaker>BOGDAN BAROVIČ:</speaker>

               <p>Hvala lepa, predsedujoča. Spoštovani predstavniki vlade, kolegice in kolegi! Tudi če
               ne boste javno priznali, sem prepričan, da boste to, kar bom zdajle izrekel, v sebi
               mislili, da imam prav.</p>
               <p>Tako kot se je delalo s tem zakonom, tako neresno, tako površno, in takšne posledice,
               kot ta zakon lahko ima, je šolski primer, kako parlament in njegova delovna telesa ne
               bi smela delati.</p>
               <p>Čeprav je gospod minister dejal, da je vlada pripravila ta zakon zgolj zaradi
               usklajevanja z Evropsko unijo, moram povedati na glas, da to ni res. Prvotni predlog,
               ki je prišel, je vseboval marsikaj drugega, kar z Evropsko unijo in usklajevanjem z
               evropsko zakonodajo ni imelo nič skupnega.</p>
               <p>Drugič bi rad opozoril, grem v Bruselj večkrat, ne na izlet, ampak zato, da marsikaj
               slišim. V Bruslju nam govorijo, da se usklajuje zakonodaja ene države in Evropske
               unije, kar je seveda tudi prav. In moram ob tem reči, da me zelo moti, da mi
               govorimo, da usklajujemo slovensko zakonodajo z evropsko - ne, mi usklajujemo
               slovensko in evropsko zakonodajo. In to je tipičen primer, da res usklajujemo
               slovensko z evropsko. Poznam načelo subsidiarnosti ali deljenosti, po katerem naj bi
               imela Evropska unija potem pravico poseči,če ji nekaj v neki državi ni všeč. Ampak,
               oprostite, spoštovane gospe in gospodje, razmere, ki jih imamo mi na naših cestah,
               pri kvaliteti naših cest, naših vozil, naših pravil, v primerjavi z drugimi niso in
               ne morejo biti enake. In ne more Evropska unija zahtevati subsidiarno, da bo veljalo
               tisto, kar oni mislijo, napisano ali ne.</p>
               <p>Čeprav se strinjam - da se vrnem nazaj - prav bi bilo, da bi obravnavali zakon v
               takšni obliki in vsebini, kot je bil prvotno podan, torej s členi, ki so posegali ne
               samo na evropsko zakonodajo, ampak so posegali tudi na ureditev drugih, za nas, za
               našo državo zelo pomembnih elementov. Vendar pri 240 členih, spoštovane kolegice in
               kolegi, sta dve možnosti - ali smo mi taki genialci, da lahko vse to uredimo po
               hitrem postopku, ali pa bi bilo pošteno in prav od vseh nas, da bi se vseh
               postavljenih sprememb lotili trezno, pametno, po normalnem postopku. Pa čeprav vem,
               da lovimo ne vem kakšne roke z evropsko zakonodajo, ampak ti roki ne bodo povrnili
               življenj, ki se bodo izgubila na cesti. Samo za primer, za ilustracijo naj povem, pa
               ne zato, ker je naš, moj strankarski prvak, Zmago Jelinčič Plemeniti iz Slovenske
               nacionalne stranke predlagal, če želite, če se vam zdi, lahko pogledate spremembo
               10., 11. in 12. odstavka 97. člena, kjer piše, 10.: <q>»Na avtocesti je prepovedano
               obračanje.«</q> 11.: <q>»Na odstavnem pasu je dovoljeno ustaviti vozilo le zaradi okvare.«</q>
               12.: <q>»V primeru zastoja prometa je treba na sredini med prometnima pasovoma, ki sta
               najbližja levemu robu, pustiti dovolj prostora.«</q> Naš prvak je predlagal, da to ne
               velja za vozila, ki so na urgenci, za policiste, za rešilce, za gasilce, pa je ta
               odbor zavrnil predlog takšnega amandmaja, ki je želel povedati, da v Sloveniji bomo
               pač rešilci vozili, pa gasilci, pa policisti vozili, ne glede na določbe tega, če bo
               potrebno, zavrnil pod pretvezo, da ne sodi v zakon o evropski zakonodaji. Vem pa, da
               bi ga zavrnili tudi, če bi ga drugače obravnavali. Jaz vas želim spomniti, da je z
               zdravo pametjo potrebno takšen zakon urejati. Še dobro, da je odbor za notranjo
               politiko, v katerem sem sodeloval, želel in hotel pomagati in najti nek kompromis med
               Slovenijo in Evropsko unijo zaradi približevanja zakonodaje, ampak to nič ne pomeni.
               Mi smo naredili takšno zmedo in tak kaos, priznajte sami pri sebi, da še sami ne
               veste, v katerem členu kaj piše in ko greste še enkrat brat, vidite, da je eden
               popolnoma neusklajen z drugim členom, kar seveda jasno in glasno poudarja sekretariat
               za pravosodje oziroma odbor za notranjo politiko našega parlementa, ki pravi, da je
               ta predlog neusklajen s sprejetim nacionalnim programom varnosti cestnega prometa. Je
               pa seveda veljaven z Evropsko unijo. Ni pa potrebno, da je usklajen z nacionalnim
               programom.</p>
               <p>Potem pravi naprej sekretariat, izrecno so opozorili, da črtanje členov, ki niso
               neposredno povezani z uskladitvijo slovenskega pravnega reda s pravom EU, predstavlja
               nevarnost, da določbe predloga zakona med seboj ne bodo usklajene, kar sem prej
               povedal in kar se je naredilo.</p>
               <p>Zdaj samo pošteno pomislimo, ali bomo zdaj zadostili samo nekim časovnim pregonom in
               potrebam, da bomo en papir uskladili, čeprav je napovedana temeljita revizija, ali
               bomo stopili skupaj in enkrat naredili en zakon tak, kot mora biti. Tu gre vendarle
               za promet na cesti. Za različne interese vsem skupaj pa je nam interes varna vožnja
               in čim manj mrtvih.</p>
               <p>Na osnovi povedanega ne bom kradel časa, ker smo vsi živčni in napeti. Kolegi v
               evropskem parlamentu, v večini držav - tudi to bom mimogrede povedal, pa čeprav ne
               <q>"paše"</q>, upam, da me ne boste zaradi enega stavka prekinili - so namreč že na dopustu.
               Mi smo eni redkih, ki še pošteno delamo. Ampak dobro, da ne bom kradel časa. Jaz
               mislim, da je vse povedano res in da enkrat naj ta parlament pomisli, ker je le
               zakonodajna veja oblasti, po svoji glavi, ne glede na to, kaj hoče vlada ali kaj hoče
               kdorkoli drug, naj reši ta zakon, tako kot je treba. Če ne, je ta zakon sramota in
               šolski primer, kako parlament ne bi smel delati. Hvala, ker ste me poslušali.</p>
            </sp>
            <sp xml:id="SDZ3-Izredna-21-2002-07-10.sp177">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Mnenje poslanske skupine Socialdemokratske stranke Slovenije bo
               predstavil gospod Rudolf Petan. Izvolite. Gospod Petan, izvolite.</p>
            </sp>
            <sp xml:id="SDZ3-Izredna-21-2002-07-10.sp178">

               <speaker>RUDOLF PETAN:</speaker>

               <p>Hvala. Spoštovana gospa podpredsednica, spoštovani! Zakon, ki je pred nami, je zakon,
               ki ima to smolo ali pa srečo, da je neprestano v spreminjanju. Kar naprej poslušamo
               tudi obljube, kako se pripravlja nek celovit pristop, kako bomo zadevo rešili
               celovito, širše, dolgoročno... Upam, da bo obljuba, ki smo jo danes slišali od
               gospoda ministra, držala, kajti večkrat smo že to slišali in zdaj bi že bil čas, da
               bi to že zdavnaj imeli na mizi.</p>
               <p>To je tudi zakon, ki neprestano obljublja, da gre za usklajevanje z evropskimi
               direktivami. Moram pa povedati, da v naši poslanski skupini menimo, da ima pri tem
               vlada očitno malo nesrečno roko. Je pa ta zakon tudi primer, ki kaže, kaj se zgodi,
               če vsi v tej državi, še posebej zakonodajna oblast, ne spoštuje tistega, kar je v
               zakonu zapisano, ki ga je mogoče celo sama predlagala. In ne nazadnje, kaj se zgodi,
               če v to posežejo tudi razni lobiji. Namreč, ne gre samo za to, da se nekaj napiše na
               papir, da se nekaj izvaja, ampak za tem izvajanjem je tudi denar v takšni ali
               drugačni obliki. Verjetno ste vsi razumeli, da želim povedati nekaj o tej famozni
               nalepki, ki je predmet zadnje spremembe tega zakona, vendar je treba takoj na začetku
               povedati, da ta nalepka, s takšno vsebino, kot jo ima sedaj, ni v skladu z nobenim
               dopolnilom tega zakona, nobenim členom tega zakona in ne gre v kontekst tega zakona.
               Zato sem govoril tudi o lobijih, drugače si v socialdemokratski stranke navsezadnje
               ne znamo predstavljati, da je prišlo do takšne vsebine - poudarjam, takšne vsebine,
               kot jo ima sedaj ta nalepka.</p>
               <p>Sedanji zakon govori o dokumentu, ki se mu pravi prometno dovoljenje in pa o nalepki,
               vendar ta nalepka je izključno pokazatelj tehnične usposobljenosti ali izpravnosti
               ali tehnične neoporečnosti vozila in ničesar drugega.</p>
               <p>Ko se je sprejemal ta zadnji zakon, zadnja sprememba, smo v duhu, da bomo
               poenostavili postopke in olajšali ljudem ta postopek, ki ga je treba opraviti za
               registracijo vozila in pridobiti vse ustrezne dokumente, verjetno tudi v duhu
               antibirokratskega programa, sprejeli določilo, da pač prvi tehnični pregled vozila
               velja za tri leta. Verjetno smo bili vsi v Sloveniji navdušeni nad tem, ampak kot
               pravijo, vrag je v podrobnostih in v izvajanju tega, če se ne držimo vsebine, črke
               zakona in če si vsak razlaga po svoje, potem pač nastopijo problemi.</p>
               <p>Dejstvo je, da za podaljšanje prometnega dovoljenja, bi bilo potrebno vsako leto
               ponovno priti po to, kar daje dokumentu veljavnost, to je podpis in pa tudi
               štampiljka, in pa opraviti tisto, kar je potrebno, se pravi, ne tehničnega pregleda,
               ampak ostalo. Ampak ne vem, kdo si je potem razložil, da je zadeva dobila takšno
               obliko, kot jo ima danes.</p>
               <p>Verjetno tu veljajo tudi podzakonski akti, ki jih predpiše minister. In vedno je
               problem s podzakonskimi akti. Tu je pač prišlo do tega, kar so seveda občani lahko
               občutili. Kdor tega ni opravljal, ne ve. Lahko povem, da imam to srečo, da sem
               prejšnji teden pač moral to opraviti, zato me pač tisti zadnji delovni dan ni bilo
               tu, da sem sam videl, kako ta zadeva izgleda, pa še moram nazadnje priznati, da sem
               imel srečo.</p>
               <p>Bom povedal, kje gre to, pa ne bom govoril o svojem primeru. Kaj smo v bistvu dosegli
               s takšnim tolmačenjem, kot ga imamo sedaj? Bilo bi potrebno, ne samo da usklajujemo
               našo zakonodajo z evropskimi direktivami, ampak bi morali naše nesmisle, naše
               probleme, naše težave, ki jih imamo, takoj, takoj spremeniti ob tej spremembi, ki jo
               imamo, ne pa čakati še mogoče nekaj časa, da bomo to bolj celovito uredili.</p>
               <p>Zdaj je bil edini dokument prometno dovoljenje in ob tem je bilo potrebno seveda
               pridobiti vse dokumente za to. To se pravi, o plačilih. S spremembo tega zakona, tako
               kot je zdaj v veljavi, pa smo delo <q>"vzeli"</q> upravnim enotam. Ne vzeti dobesedno,
               <q>"vzeli"</q>, ampak upravne enote tega ne opravljajo več. To delo, torej te naloge, te
               postopke, smo dali servisom, ki so pooblaščeni za opravljanje tehničnih
               pregledov.</p>
               <p>Dejstvo pa je, da so upravne enote izpostave države, ti servisi pa niso. Dejstvo je,
               da smo ob tem, ko je ministrstvo ali minister, to je meni navsezadnje vseeno in
               poslanski skupini je vseeno, ko smo iz enega dokumenta, ki je pravi dokument, z žigom
               in podpisom, prometno dovoljenje, napravili dva dokumenta. Vendar je žal tako, da ta
               drugi dokument, ki bi moral biti dokument, ima vsebino dokumenta, ni dokument, ker
               nima žiga in podpisa. To je dejstvo. Iz enega dokumenta, ki je dobro urejal stvar in
               proti kateremu Evropska unija nima ničesar, celo obratno bi lahko rekel, smo
               zakomplicirali in dobili dva dokumenta, ki zahtevata to, da ljudje, ko opravljajo, ko
               želijo pridobiti vse potrebno, zapravijo več časa, da je to bistveno dražje, da je
               neprijazno za občane in pa da ne bi to bilo čisto nazadnje, kljub temu da to omenjam,
               je v nasprotju z zakonom. Dejal sem že, da zakon ne predvideva takšne vsebine
               nalepke.</p>
               <p>To pa pomeni, če nekdo drug, ne državni organim, opravlja funkcijo, ki jo mora
               opravljati država, da se je država tako ali drugače odpovedala nekemu dohodku. Za
               vsako delo je pač potrebno neko plačilo. To je popolnoma jasno.</p>
               <p>In dovolite, da na hitrico, tako čez palec, pa se ne bom veliko zmotil, dam izračun.
               Nalepka stane 1800 tolarjev. To se pravi, samo za nalepiti. V Sloveniji je približno,
               zopet na hitro, milijon vozil, ker sedaj imajo tudi motorna kolesa to famozno
               nalepko. Če to pomnožimo z 1 milijon, pride blizu 2 milijardi. To je denar, ki bi
               tako ali drugače prek upravnih enot direktno prišel v državni proračun. Sedaj pa je
               ta denar zaradi nerazumljivega postopka podarjen nekomu drugemu. Ne trdim, da ne
               opravlja te funkcije, vendar je nekomu podarjen. To je dejstvo. To, da je pa nalepka,
               to se pravi samo delo za to, da ti jo nekdo nalepi na šipo, s katerim imaš lahko
               probleme drugo leto, ko jo boš moral sam odlepiti, to so me opozorili in me vprašali,
               kam naj mi jo nalepijo, da bom drugo leto lahko sam lažje odstranil, plačaš 1800
               tolarjev. Se pravi, tu gre za navadno ožemanje državljanov. Poleg tega gre za
               oteževanje postopka državljanov. Pri tem pa je treba upoštevati, da državljani
               opravljajo nek postopek, ki ga je država predpisala. Država pa tu še onemogoča. Da pa
               gre za prilivanje denarja iz ene institucijo v drugo, to navsezadnje niti ne bi
               toliko poduarjal. Dejstvo pa je, da je ta postopek neprijazen. Ne vem, če ste
               vprašali državno svetnico, ki ima na skrbi antibirokratski program. S takšnim
               tolmačenjem, kot je nastalo, mislim, da prvotni zakon, takšen kot je bil sprejet, je
               bil prijazen. Ampak, kar je pa nastalo iz tega, pa ni prijazno.</p>
               <p>Da ne bom predolg, bom nekaj preskočil. Rekel bi samo to. Dejstvo je, da dokler se je
               vse to lahko opravilo v upravnih enotah, je bila zadeva že nekoliko utečena in
               upravnih enot imamo v Sloveniji 58. To se pravi, toliko mest je, kjer se je to dalo
               vse opraviti. In na upravnih enotah so se dobro pripravili, ker si lahko opravil vse,
               od zavarovanja, takse, vse, kar je bilo potrebno plačati, in je zadeva tekla.</p>
               <p>Sedaj, ko ste pa to prenesli na servise, servisov pa ni toliko, kot je upravnih enot
               v Sloveniji. Vsaj pokazalo se je. Mogoče je na sedežu ene upravne enote več takšnih
               servisov, vendar v vseh upravnih enotah jih pa ni. To pomeni, da morajo sedaj
               državljani bistveno več potovati iz enega konca na drugega, izgubljati čas inna
               manjšem številu servisov, ki so pooblaščeni za takšno delo, je seveda potem zato
               večja gneča. Število vozil, ne samo da se ne zmanjša ali je enako, ampak se veča. In
               da bi bila seveda nesreča še večja, smo še imeli istočasno, to sicer nima s tem
               zveze,ampak tako se je izšlo, tudi zadeve z motornimi kolesi, je bila gneča tam res
               neznosna.</p>
               <p>V Socialdemokratski stranki menimo, da je to tudi takšna nalepka, da stane toliko
               samo lepljenje - to je norčevanje iz državljanov. Poglejte, 1800 SIT za delo, da ti
               jo nekdo nalepi. Nalepi ti jo pa, dobro, bodimo velikodušni, 10 sekund. To pomeni, če
               bi nekdo lepil kar naprej, pomeni da bi njegova ura stala pol milijona tolarjev.
               Mislim, da ga ni takega na zemeljski obli, ki bi toliko zaslužil v eni uri. Zato
               pravimo da je to norčevanje iz ljudi, tistih, ki se morajo preživljati s 50 tisočaki
               cel mesec, z družino, tu pa je nekdo, ki bi teoretično lahko v eni uri zaslužil pol
               milijona zaradi nekega administrativnega predpisa. To ne gre skupaj.</p>
               <p>V Socialdemokratski stranki menimo, da je nalepko, takšno kot je sedaj, ki ima dvojno
               funkcijo, treba ukiniti, in to takoj. Seveda pa se strinjamo, da ne moremo ostati
               potem brez funkcije, ki ji je bila sedaj namenjena. Trdimo, da jo je treba
               nadomestiti z nekim prijaznejšim dokumentom, z nekim prijaznejšim postopkom. In naj
               mi bo dovoljeno, da povem, da smo mi to v Sloveniji že imeli. Postopek je bil,
               kakršen je bil, bil je že relativno zelo prijazen in pa bil je zelo učinkovit, na
               naših cestah ni bilo neregistriranih vozil, nibilo vozil, ki ne bi plačevala
               cestnine. To se pravi, tudi država je dobila tisto, kar je državnega, se pravi, cesar
               je dobil, kar je cesarjevega.</p>
               <p>Nikjer v Evropi niso od nas zahtevali, da moramo ta postopek spremeniti, tega ni bilo
               treba. Strinjam se, da na drugih področjih se je treba prilagajati, tudi če
               prevzamemo evropski red, če se naslonim na diskusijo mojega predhodnika, vendar
               takšne stvari nam niso zaukazali, da jo moramo spreminjati, zato ker je bila pri nas
               tista bolj učinkovita, kot je v evropskih državah, vendar je tam v Evropi tudi
               sodstvo marsikje bolj učinkovito in če pride do nesreče z vozilom, ki ni zavarovano,
               se da prek sodne veje oblasti zadevo urediti. Pri nas pa, vemo, ne bi govorili,
               kakšni so sodni zaostanki. In takšen postopek, ki bi bil bolj prijazen, bolj
               normalen, bolj učinkovit, kjer bi ljudje izgubili manj časa za to, da opravijo to,
               kar jim država naloži, takšen postopek smo že imeli, smo ga že poznali in je bil zelo
               učinkovit. Zato ni treba izumljati evropskih direktiv, kiv tem primeru niso takšne,
               ampak bi bilo treba priznati napako. Sam pravim, in tudi v naši poslanski skupini
               tako pravimo: motiti se ni greh, greh pa je vztrajati v zmoti in vztrajati v nekem
               postopku, ki je neživljenjski in dela samo probleme državljanom Če bi šlo za deset
               ljudi, je to nekaj drugega, ker pa gre za milijon vozil, je to približno toliko
               ljudi. In za to gre.</p>
               <p>Zato menimo, da bi bilo to nalepko treba že zdavnaj ukiniti, takoj priznati napako,
               vendar pa navsezadnje - čim prej bi bilo to treba. Glede na to, da se je pač odbor
               odločil, kot se je, in ne dvomim o rezultatu tudi pri glasovanju, bom tudi malo držal
               ministra za besedo, da bo v relativno kratkem času pripravljena celovita sprememba. V
               Socialdemokratski stranki tudi želimo, da boste premislili tudi o tej famozni
               nalepki. Mislim, da so bile rešitve, takšne, prijazne, bile že podane in bi bile
               bistveno bolj učinkovite. Seveda, drugo pa je, če pri tem igrajo določeno vlogo tudi
               lobiji, kajti drugače si enostavno ne znamo razlagati, da smolahko prišli v tako
               zagato. Mi ne trdimo, da je vlada nesposobna, da bi bila tako nesposobna, da bi jo
               lahko nekdo tako žejno pripeljal čez vodo, da bi se ustvarili takšni problemi, kot so
               se s to nalepko. Menimo, da je mogoče tu pomanjkanje volje. Zato pričakujemo, da se
               bodo v bodoče izognili takšnim nepredvidenim in pa težavnim postopkam, državljanom da
               bo država bolj prijazna.</p>
               <p>Kako se bomo pa odločili, ali bomo ta zakon podprli ali ne, kljub temu da gre za
               e-zakonodajo, pa menim, da bomo prepustili vsakemu posamezniku, da se bo odločal,
               kako bo glasoval. Hvala lepa.</p>
            </sp>
            <sp xml:id="SDZ3-Izredna-21-2002-07-10.sp179">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Mnenje poslanske skupine Nove Slovenije bo predstavila gospa Majda Zupan.
               Izvolite.</p>
            </sp>
            <sp xml:id="SDZ3-Izredna-21-2002-07-10.sp180">

               <speaker>MAJDA ZUPAN:</speaker>

               <p>Hvala lepa. Spoštovana gospa podpredsednica, spoštovani gospod minister, predstavniki
               vlade! Spoštovani poslanci in poslance!</p>
               <p>Predlog zakona o spremembah in dopolnitvah zakona o varnosti cestnega prometa poskuša
               novelirati zakon iz maja leta 1998, seveda po hitrem postopku, saj to zahtevajo
               izredne potrebe države. Tako predlagatelj, ki tudi navaja, da vse predlagane
               spremembe in dopolnitve pomenijo uskladitev zakona s pravnim redom Evropske unije, ki
               bi pa morale biti po naši zavezi opravljene že do konca leta 2001. Vlada pa se tudi
               zaveda, da sicer moderen evropski zakon ni dober, zato že pripravlja celostne
               spremembe, ki naj bi bile na naših mizah še v letošnjem letu.</p>
               <p>Tokrat gre torej za hitro gašenje požara na tistih mestih, ki jih zahteva Evropska
               unija, pa še malo naokoli, pogorišče na domačem dvorišču pa bo še nekoliko
               počakalo.</p>
               <p>Materija s področja varnosti cestnega prometa je zelo zahtevna in kompleksna, razmere
               pa marsikje neurejene. Zato so pomisleki glede hitrega postopka utemeljeni, kar se je
               pokazalo tudi na matičnem odboru, tudi med poslanci vladajoče koalicije.</p>
               <p>Eno izmed kritik zasluži vsekakor nalepka za tehnični pregled, kot je pred mano že
               nakazal in široko obrazložil kolega poslanec. Državljani jo že od vsega začetka
               sprejemamo oziroma sprejemajo z nezadovoljstvom, saj je uvedena premalo premišljeno.
               V marsikaterem kraju, tudi na našem koncu, pooblaščena organizacija za tehnični
               promet niso kadrovsko in ne strokovno opremljene, zato državljani čakajo tudi do 4
               ure. Poleg tega pa ta novotarija pomeni strošek za državljana, ki pa je od kraja do
               kraja različen.</p>
               <p>Sprašujemo se, kako lahko vlada uvaja takšne novosti, ki so očitno v nasprotju s tako
               močno deklariranim <q>"avtobirokratskim"</q> programom.</p>
               <p>S predlaganimi spremembami pa naj bi nalepka za tehnični pregled po novem izkazovala
               tudi zavarovanje za avtomobilsko odgovornost in da je lastnik plačal letno povračilo
               za uporabo ceste oziroma da je takega povračila oproščen za čas veljavnosti
               nalepke.</p>
               <p>Spremenjene in dopolnjene so tudi določbe glede tahografa, trajanja vožnje, odmorov,
               dnevnega počitka in njegovih prekinitev ter tedenskega počitka prekinitev za voznike
               avtobusov, tovornih vozil ali skupine vozil, katerih največja dovoljena masa presega
               3,5 tone.</p>
               <p>V predlogu je dodana tudi nova ena kategorija za vožnjo lahkih koles, za katere je
               potrebno izpolniti starost 16 let. Na novo je določeno, kdaj vozniku motornega vozila
               ni treba nositi čelade. Spremenjene so določbe o vleki vozil. Na novo so z zakonom
               določeni pogoji za voznika vozila s prednostjo ali za spremstvo ter način njihovega
               usposabljanja, kar je do sedaj določal minister za notranje zadeve s svojimi
               akti.</p>
               <p>Bistvena novost je uvedba merilnikov alkohola v izdihanem zraku in nova vrednost
               alkohola. Po novem je določena kazen za lastnika motornega ali priklopnega vozila,
               registriranega v tujini, ki je v cestnem prometu v Sloveniji v nasprotju s pogoji za
               udeležbo v prometu.</p>
               <p>Zakon uvaja dodatne tablice, s katerimi se lahko spremeni identiteta vozila: za
               vozila za opravljanje kontrole varnosti, za vozila varovanih oseb in za vozila, ki se
               uporabljajo pri posebnih metodah in sredstvih, ter za vozila, ki se uporabljajo pri
               nadzoru državne meje. Lastnik bo moral ob zakonu v navedenih primerih registrirano
               vozilo odjaviti na upravni enoti in izročiti registrske tablice, vlogi za odjavo pa
               priložiti potrdilo o predelavi oziroma o lokaciji, na kateri se hrani vozilo.</p>
               <p>Nadalje predlog zakona predvideva, da bo sedanji svet za preventivo in vzgojo v
               cestnem prometu zamenjala nacionalna organizacija za varnost cestnega prometa, ki bo
               izvajala obveznosti, ki jih bo določil nacionalni program za varnost cestnega
               prometa, občine pa bodo ustanovile občinske svete za varnost cestnega prometa.</p>
               <p>Na novo uvaja predlog tudi kombinirane kategorije vozniških vozil, določa največjo
               dovoljeno hitrost 110 km na uro, ki je na novo določena za posamezne ceste, in še
               vrsto drugih sprememb.</p>
               <p>Naštela sem le nekatere spremembe in dopolnitve, vendar nikar ne mislite, da vse
               pomenijo uskladitve z direktivami Evropske unije. Vlada je vsekakor pretiravala. Ne
               bi hotela reči, da je lagala, kar pa ne more biti v prid njenemu ugledu in
               verodostojnosti. Jasno se je pokazalo, da pod nalepko harmonizacije zakonodaje
               spreminja in popravlja še marsikaj drugega. Od dobrih 70 členov, ki se spreminjajo,
               je več kot polovica takšnih, ki nimajo nič opraviti z direktivami Evropske unije. To
               pa se je še kako jasno pokazalo potem, ki je spoštovani poslanski kolega Kremžar, res
               načelno, zahteval, da se predlagatelj pri vsakem členu, ki se spreminja, izjasni, ali
               gre za uskladitev z evropskim pravnim redom ali ne. Vse te člene, ki niso vezani na
               direktive Evropske unije, je na njegov predlog matični odbor amandmiral, členi se
               enostavno črtajo, v kar je predlagatelj moral privoliti, saj ni imel druge
               izbire.</p>
               <p>Mogoče pa je res to edini način, da se predlagatelju vendarle dopove, da naj za božjo
               voljo pod firmo harmonizacije spreminja in dopolnjuje zakone le v tistem delu, ki jih
               zahtevajo direktive Evropske unije. Poslanci nismo in nočemo biti subjekti, na hrbtih
               katerih je možno početi prav vse.</p>
               <p>Načelnost je vsekakor lepa čednost, vendar je v tem primeru velika bojazen, da bo
               takšno črtanje členov povzročilo veliko nepreglednost in nekonsistentnost zakona.
               Materija je med seboj povezana. In takšni rezi niso v prid kakovosti, na kar opozarja
               tudi sekretariat za zakonodajo. Lahko samo upamo, da bo to dobra šola za vlado, pa
               tudi za poslance, vendar pa takšen način dela ne more in ne sme biti praksa, ker bodo
               sicer zakoni še slabši, naša odgovornost kot zakonodajalcev pa je prevelika, da bi si
               lahko toprivoščili.</p>
               <p>Naša poslanska skupina podpira vsa prizadevanja za harmonizacijo naše zakonodaje,
               vendar pa preudarno in v medsebojnem zaupanju in sodelovanju. Ali po vsem tem lahko
               še govorimo o zaupanju? Hvala lepa.</p>
            </sp>
            <sp xml:id="SDZ3-Izredna-21-2002-07-10.sp181">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Mnenje poslanske skupine Liberalne demokracije Slovenije bo predstavil
               gospod Dušan Vučko. Izvolite.</p>
            </sp>
            <sp xml:id="SDZ3-Izredna-21-2002-07-10.sp182">

               <speaker>DUŠAN VUČKO:</speaker>

               <p>Hvala za besedo, predsedujoča. Spoštovani minister, kolegice, kolegi.</p>
               <p>Predlog novele zakona o varnosti cestnega prometa je bil v zakonodajni postopek
               vložen skupaj s predlogom, da ga državni zbor obravnava in sprejme po hitrem
               postopku. Predvsem z utemeljitvijo, da to zahtevajo izredne potrebe države.</p>
               <p>Res je, da je bil zakon o varnosti cestnega prometa sprejet leta 1998 in da gre za
               dober, moderen zakon, vendar se je v praksi izkazalo, da ima neke pomanjkljivosti in
               da predvsem ni usklajen z evropskimi smernicami in direktivami.</p>
               <p>Predlagatelj zakona je v predlog zakona vključil ne samo potrebne uskladitve s
               pravnim redom oziroma z usmeritvami Evropske unije, ampak tudi druge obsežne
               spremembe in dopolnitve, kot so: ustanovitev nacionalne organizacije za varnost
               cestnega prometa, uvedba novih postopkov za ugotavljanje alkohola, mamil in drugih
               snovi v organizmu ter vrsto drugih sprememb.</p>
               <p>V poslanski skupini LDS menimo, da so te spremembe seveda potrebne in nujne.
               Ugotavljamo pa, da predlagane rešitve zakonskega predloga preobsežno posegajo v
               veljavno zakonsko ureditev, da bi jih sprejemali po hitrem postopku in da tovrstne
               spremembe zahtevajo več razmisleka in tudi čas.</p>
               <p>Prav zaradi tega samo se že na odboru za notranjo politiko odločili, da bomo pri
               predlogu zakona podprli samo tiste določbe členov, ki pomenijo uskladitev s
               smernicami Evropske unije in po hitrem postopku tudi zaradi tega, ker se jeseni
               zaključuje predpristopna pogajanja za polnopravno članstvo v Evropski uniji,
               uskladitev tega zakona z direktivami Evropske unije pa smo obljubili do konca leta
               2001.</p>
               <p>Poslanska skupina Liberalne demokracije Slovenije bo podprla amandmaje odbora, ki
               črtajo določbe predloga zakona, ki ne predstavljajo uskladitve s pravnim redom
               Evropske unije.</p>
               <p>Seveda pa predlagatelja predloga zakona pozivamo, da čim prej pripravi celostno
               spremembo zakona o varnosti cestnega prometa, v katero naj vključi tako zavrnjene
               dopolnitve in spremembe, ter pripravi še tiste spremembe, ki so se v praksi pokazale
               kot neustrezne. Hvala.</p>
            </sp>
            <sp xml:id="SDZ3-Izredna-21-2002-07-10.sp183">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Slišali smo mnenja poslanskih skupin. Besedo dajem poslankam in
               poslancem. Pismeno se je k razpravi prijavil gospod Zmago Jelinčič Plemeniti, zato ga
               vabim k besedi, nato pa gospod Branko Kelemina. Ker gospoda Jelinčiča ni med nami,
               dajem besedo gospodu Branku Kelemini, ki se je kot drugi prijavil pismeno k razpravi.
               Izvolite, gospod Kelemina.</p>
            </sp>
            <sp xml:id="SDZ3-Izredna-21-2002-07-10.sp184">

               <speaker>BRANKO KELEMINA:</speaker>

               <p>Hvala lepa za besedo. Spoštovani vsi skupaj! Sam se nekako strinjam s tistimi, ki ste
               v razpravi izpostavili oceno, da niste najbolj zadovoljni s tem predlogom sprememb in
               dopolnitev zakona o varnosti cestnega prometa, ki je danes pred nami. Tej oceni se
               pridružujem in mislim, da je sama obrazložitev in razlogi za sprejetje tega zakona
               napisani nekoliko površno. Zdaj ne bom krivil ministra za to, ampak mislim, da za to
               ima svoj strokoven suport, svoje ljudi, ki so na tem strokovno delali in tako naprej,
               čeprav zdaj vsa teža te odgovornosti in očitki ter kritike padejo dejansko na
               ministra, vendar on mora poskrbeti, da bodo njegovi sodelavci te stvari uspešno
               izvedli, za to so tudi plačani, in to verjetno v redu. Skratka, vse obrazložitve, ki
               ste jih podali ob tem zakonu, v marsikateri navedbi ne držijo.</p>
               <p>Sam sem zelo kritičen do določenih vaših ugotovitev in podajanja določenih rešitev in
               tako naprej, ker pravzaprav z določenimi izjavami ali določenimi določbami nekako
               mogoče tudi zavajate splošen vtis, kako učinkovit in moderen evropski zakon
               imamo.</p>
               <p>Seveda bi v tej svoji razpravi, ki ne bo dolga, ne bom vas preveč moril, želel bi
               samo en segment iz tega velikega sklopa poskušati razčistiti, ker ste pač sami
               napovedali, da boste v prihodnje, nekje septembra, predlagali novo spremembo. Tudi
               sam se ne strinjam s tem, da tako na vrat na nos dvakrat zaporedoma obremenjujemo
               državni zbor in vsa delovna telesa, zato da naredimo neko uskladitev z Evropsko
               skupnostjo, kar dejansko ni. Naj takoj povem, da če ste že napisali, da usklajujete
               te zadeve s smernicami EU, to ne drži, in to bom potem v nadaljevanju tudi dokazal.
               Ne drži! Sam zagovarjam drugačno stališče, ne tistega, kot so zagovarjali nekateri,
               da Slovenija naj ne bi imela takšnih določb v naših predpisih, kot veljajo v Evropski
               skupnosti. Ne, jaz se zavzemam, naj bodo popolnoma identične, ne pa celo, da so
               stvari postavljene pri nas - da sploh niso identične s tistim, kar je v Evropski
               skupnosti, ne glede na to, da mi nismo člani, ampak mi vemo, da direktive, ki jih
               sprejema Svet Evrope, po definiciji imajo direkten učinek, če smo mi člani Evropske
               skupnosti, na našo zakonodajo.</p>
               <p>Skratka, zavzemam se za to, da bi naša zakonodaja pa le bila primerljiva v celoti ali
               pa čimbolj na vseh področjih, predvsem pa tudi na tem področju, s pravnim redom
               Evropske unije. Ampak dobro, o teh stvareh bom še potem pozneje.</p>
               <p>Ampak poglejte, nekaj me izredno moti v tej vaši obrazložitvi, ki je zelo skromna,
               moram priznati. Prav gotovo niste obdelali vseh parametrov ali natančno obrazložili,
               za kaj vse gre. Ampak tukaj, recimo, ste obrazložili tudi, da se bo postavila nova
               nacionalna organizacija za varnost cestnega prometa in to naprej, kar pomeni tudi
               finančne potrebe, katere pa se bo poskušalo zagotoviti z drugimi neproračunskimi
               viri. Tako ste povedali. Torej, v redu. Se strinjam: svet za preventivo in tako
               naprej - zdaj bo drugačna organizacija. Ampak tukaj ste nam povedali: z drugimi
               neproračunskimi viri. Pri oceni finančnih ste pa potem to svojo prejšnjo ugotovitev
               ali trditev, ali kakorkoli jo že želite imenovati, postavili na glavo in ste začeli
               govoriti, da se sredstva zaradi te nove nacionalne organizacije zagotavljajo iz
               državnega proračuna in da bo prišlo do povečanja javnih sredstev in tako naprej. Zdaj
               pa ne vem, zdaj mi pa malo razložite to kombinacijo in to dvojno neskladnost. Enkrat
               govorite, da bodo to neproračunski viri, drugič govorite, da bodo to dodatna sredstva
               iz državnega proračuna. Poleg tega, da niti z eno številko ne poveste, koliko je to
               vredno. Niti z eno številko! Verjetno sploh ne veste, kaj ta številka predstavlja. Na
               tak način podati finančno oceno sredstev iz državnega proračuna, je s strani vlade do
               konca nekorektno. In mislim, da vas je dosti tam zaposlenih, da bi te stvari lahko
               malo bolj natančno opredeliti. In tole bi že moral sekretariat in odbor in vsi skupaj
               bi morali na to opozoriti in te stvari bolj natančno opredeljevati. Ne vem, tu se je
               razpasla tukaj neka praksa, kjer dejansko vlada v zadnjem času - opažam pri vseh
               zakonih - enostavno ne poda natančne finančne ocene ali pa vsaj približno; ne
               nenatančno, neke ocene dodatnih virov iz državnega proračuna, javnih sredstev in tako
               naprej, da bi potem tudi vse ostale službe v ministrstvu za finance imele že vnaprej
               mogoče pri sprejemanju določene zakonodaje nek pregled nad tem, kakšna višina
               sredstev bo za posamezna področja treba zagotoviti neposredno v proračunu. Skratka,
               mislim, da so te ocene in ta način nedorečenosti preveč prišli do izraza na vseh
               področjih in bi tukaj prosil, da razložite, kaj zdaj to dejansko pomeni. Kateri so
               tisti neproračunski viri, s katerimi vi poskušate zdaj financirati te programe in
               naloge nove nacionalne organizacije za varnost cestnega prometa, in kaj pomeni to, da
               po drugi strani terjate sredstva iz državnega proračuna. To glede tega.</p>
               <p>Zdaj pa glede te uskladitve z direktivami oziroma z uredbo Sveta oziroma z direktivo
               Evropske skupnosti na posameznih področjih. Vi seveda trdite, da to usklajujete z
               evropsko zakonodajo. Ne bom rekel, da na nekaterih področjih prav gotovo, ampak na
               vseh področjih pa prav gotovo ne. Recimo, eno od takih področij je prav gotovo,
               recimo, mogoče tu mislite spremeniti potem v nadaljevanju z novo novelo zakona ali
               novo spremembo v septembru, ampak kakorkoli že, ena velikih nelogičnosti in tudi
               neusklajenosti je na področju pogojev za opravljanje vozniških izpitov in različnih
               pogojev in usklajenosti zakona o prevozih v cestnem prometu.</p>
               <p>Tukaj so take zmešnjave narejene, da to živ svet ni videl. In sem tudi želel, da bi
               se te stvari nekako uskladile, vendar ste to absolutno zavrnili kot neutemeljeno ali
               kako - ne vem, sicer nisem bil na odboru, nisem spremljal teh stvari -, ampak vidim,
               da ste enostavno zadevo zavrgli, ne podpirate, ne vem, kakšna je bila obrazložitev za
               te zadeve.</p>
               <p>Jaz bom potem pri amandmaju te stvari sprožil, ampak stvari so izredno neusklajene in
               ne vem, zakaj vi postavljate, recimo, pri pogojih za opravljanje vozniškega izpita
               popolnoma drugačne pogoje, kot veljajo v Evropski skupnosti. Zakaj? Ena takih stvari
               je, recimo, da mi zahtevamo, da mora kandidat za voznika motornih vozil kategorije D
               opravljati vozniški izpit samo takrat, ko že poklicno vozi najmanj dve leti motorno
               vozilo kategorije C. Tega Evropska skupnost nima, če pa ima, pa povejte, kje to piše.
               Jaz imam direktivo tukaj, to je peta direktiva, če se ne motim, in teh stvari tam ni.
               Oni imajo celo vrsto kategorij izpitov, tudi D kategorije, ki jih vi zdajle, jaz imam
               občutek, niste upoštevali, kdaj jih boste upoštevali, boste tu povedali, ampak mi
               poznamo še celo vrsto drugih v Evropski skupnosti kategorij izpitov D, ne bom jih
               zdajle našteval. Poglejte si direktivo, pa boste videli, katere to so. In mislim, da
               bi lahko te uvedli tudi mi. Zakaj tega ne storimo zdaj? Kdaj bomo to storili, če
               pravite, da usklajujemo zakon z direktivami Evropske skupnosti?</p>
               <p>Potem pa taki nesmisli, ki ste jih napisali, recimo, v neki zakon. Recimo, direktiva
               govori, recimo en primer, <q>"da najmanj eno leto opravlja prevoz blaga s tovornimi
               vozili, ki presegajo težo 3,5 tone"</q>. Naši strokovnjaki, seveda ne vem, od kod so se
               vzeli, pa so prevedli tole, tole si poglejte, kaj so napisali oni: <q>"vsaj eno leto,"</q>
               to je direkten prevod, bi moral slediti, tako kot sem prej povedal, oni so pa
               napisali, <q>"vsaj eno leto mora delati kot voznik blaga v cestnem prometu z vozilom,
               katerega največja dovoljena masa presega 3,5 tone"</q>. Kaj to pomeni, da mora delati kot
               voznik blaga v cestnem prometu? Kakšen prevod je to? Tole, lepo vas prosim! In to
               nihče ne usklajuje, nihčene upošteva - zaradi naglice državnega zbora, dela državnega
               zbora, obremenitev vseh, ki so, nihče teh stvari ne vidi. Kako se lahko taki prevodi
               sploh - in tudi sekretariat teh stvari mogoče ni opazil. To je v zakonu o prevozih v
               cestnem prometu, kjer se postavljajo spet dodatni pogoji za voznike avtobusov in tako
               naprej, kar je totalno neusklajeno s smernicami Evropske skupnosti.</p>
               <p>To ni res, kaj se dogaja tukaj! Samo prosil bi zdajle, da mi razložite, da ne bom
               zavlačeval: najprej mi tisto razložite v zvezi s financami, pa tole, kako bo to
               usklajeno dejansko s smernicami in kdaj bo to narejeno. In: ali boste to, o čemer
               zdaj govorim, potem upoštevali. Ker vam lahko kompletno tole razložim oziroma
               državnemu zboru oziroma za magnetogram, pa tudi za vas, daboste, če slučajno ne
               veste, kako te stvari v direktivi pišejo, ampak nima smisla, da vam kradem čas.
               Prosil bi samo, da mi poveste, kdaj bo to usklajeno in ali boste to upoštevali, da
               bodo pogoji za opravljanje vozniškega izpita v Sloveniji popolnoma enaki, kot so v
               Evropski skupnosti. Samo to želim, popolnoma nič drugega. Toliko, hvala lepa.</p>
            </sp>
            <sp xml:id="SDZ3-Izredna-21-2002-07-10.sp185">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Kelemina, če se strinjate, kot je običajno, bom dala besedo še
               ostalim razpravljavcem, potem pa bom dala besedo predstavnikom vlade, da odgovorijo
               tudi na vaša vprašanja. Gospod Jelinčič, izvolite.</p>
            </sp>
            <sp xml:id="SDZ3-Izredna-21-2002-07-10.sp186">

               <speaker>ZMAGO JELINČIČ PLEMENITI:</speaker>

               <p>Hvala lepa, gospa predsedujoča. V imenu Slovenske nacionalne stranke sem vložil kar
               nekaj amandmajev, vendar se ne bom spuščal v razlago tistih amandmajev, ki zahtevajo
               povišanje kazni za določene kršitelje, kajti mislim, da je to v interesu vladajoče
               koalicije, da pridobi v državni proračun več denarja. In mislim, da če je ta
               vladajoča koalicija dovolj pametna, bo te amandmaje sprejela. Zato bom prešel na
               druge amandmaje in predvsem se bom ustavil pri treh, ki pa zagotovo so izredno
               smiselni, konsistentni in urejajo določene zadeve, ki so, če se ne motim, ministrstvu
               za notranje zadeve in ministru nekako ušli med prsti.</p>
            </sp>
            <sp xml:id="SDZ3-Izredna-21-2002-07-10.sp187">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovani gospod Jelinčič, dovolite samo pojasnilo, ki je potrebno: smo v okviru
               splošne razprave in res lepo prosim, da se poslanke in poslanci omejimo na cilje
               sprememb predloga zakona in vendarle govorimo o teh splošnih terminih, pa se potem v
               okviru druge obravnave ob vsakem posameznem členu, ki ga imamo odprtega, in
               amandmajih posvetimo posameznemu členu in amandmajem. Tako smo vendarle ves čas
               delali in skušali slediti določilom poslovnika. Zato lepo prosim, zdaj smo v fazi
               splošne razprave in nikakor vam ne bo omejena pravica razpravljati o amandmajih, ki
               ste jih vložili k posameznim členom. Tako lepo prosim, omejimo se na splošno
               razpravo. Izvolite, gospod Jelinčič.</p>
            </sp>
            <sp xml:id="SDZ3-Izredna-21-2002-07-10.sp188">

               <speaker>ZMAGO JELINČIČ PLEMENITI:</speaker>

               <p>Hvala lepa, gospa predsedujoča, za prijazno pojasnilo, ki ga absolutno sprejemam.</p>
               <p>Na splošno bi povedal, da v luči spremembe tega zakona je bilo narejenih nekaj napak,
               nekaj nedomišljenosti, ki jih Slovenska nacionalna stranka poskuša popravljati s
               svojimi amandmaji.</p>
               <p>In zagotovo je ena teh napak tudi to, da pri 97. členu, ki govori o avtocestah in
               cestah, rezerviranih za motorna vozila, ni upoštevalo, ministrstvo namreč, da se
               morajo sem ter tja na tej cesti ustavljati včasih tudi policijska vozila zaradi
               kontrole prometa, zaradi sanacije prometnih nesreč, zaradi takšnih in podobnih zadev.
               Ravno tako je ministrstvo pozabilo, da se včasih zgodi, da je treba kakšnega
               poškodovanca zaradi prometne nesreče odpeljati s tega prizorišča in v tem primeru
               zagotovo morajo vozila ustaviti, poškodovancanaložiti in ga odpeljati. Obenem pa
               morajo pri tem opravilu določeni ljudje izstopiti iz: ali policijskega, ali
               rešilnega, ali včasih gasilskega rešila in seveda sanirati tako poškodovanca kakor
               tudi materialne dobrine, ki so lahko ali razbite ali sesute, raztresene po cesti ali
               celo v ognju.</p>
               <p>Zaradi tega sodimo v Slovenski nacionalni stranki, da bi bilo smiselno, da se v 97.
               členu na koncu člena samega doda 18. dodatna točka ali pa morda 14. - vmes, ki bi
               govorila, da prepovedi iz 10., 11. in 13. odstavka ne veljajo za policiste pri
               opravljanju uradne dolžnosti, za tiste osebe, ki opravljajo ogled prometne nesreče in
               so vključeni v ta sam ogled, za delavce, ki v označenem gradbišču delajo na avtocesti
               ali cesti, rezervirani za motorna vozila, kajti včasih je treba tudi kakšna popravila
               izvesti, in v sedaj veljavnem zakonu in tudi v skladu s spremembo tega zakona se vsi
               tisti delavci, ki delajo na cesti, pravzaprav ilegalno na tej cesti oziroma izven
               zakona. Pri dobrem pravniku se lahko zgodi to, da kadar se zgodi nesreča in kdo tega
               povozi, bo kriv delavec, ki je hodil po cestišču, zaradi tega, ker ni tega
               opredeljenega v zakonu.</p>
               <p>Nadalje je treba poskrbeti, da imajo pravico vstopati in pa, bi rekel, prehajanja po
               cestišču tudi osebe intervencijskih skupin in pa zdravstveni delavci, kadar nudijo
               nujno potrebno zdravniško pomoč. In ne smemo pozabiti na inšpekcije na cesti pri
               upravljanju uradne dolžnosti ter delavce upravljavca ceste. Včasih je treba
               ugotavljati, recimo, debelino cestišča zaradi določenih prometnih nesreč, ki so se
               predhodno dogodile, ali ugotavljanje določenih razpok nedodelanega cestišča zaradi
               premajhne vsebnosti določenih sestavin v asfaltni bazi in podobno in v tem primeru je
               treba zagotoviti tem ljudem, da to lahko izvajajo.</p>
               <p>Morda je bila napaka, ki se je zgodila ministrstvu - pač zaradi tega, ker nekateri
               prejšnji ministri niso niti imeli šoferskega izpita, dokler niso prišli na
               ministrstvo za notranje zadeve in so jim ga šele naknadno zagotovili na ta ali oni
               način. Vendar pa mislim, da to ni pomembno. Sodim in tako sodi Slovenska nacionalna
               stranka, da je treba to zadevo, ki manjka v tem zakonu, popraviti in urediti v skladu
               s splošno usmeritvijo varnosti cestnega prometa.</p>
               <p>Ravno tako sodimo, da je treba dodati dva nova člena. Gre za ekološke zadeve, ki jih
               v sosednjih državah, razen seveda v južnih sosednjih državah, že izvajajo. In sicer:
               če pogledamo v Avstrijo in tudi na Madžarsko, v Madžarski seveda manj, ker zakonsko
               tega nimajo urejenega, vendar pa na Avstrijskem zagotovo ni mogoče, da bi vozilo, ki
               vozi oziroma ki uporablja avstrijske ceste, bilo neustrezno opremljeno ali bi imelo
               emisijo izpušnih plinov izven dovoljenih kategoričnih vrednosti.</p>
               <p>Zato sodimo, da je smiselno, da se doda novi 64.a člen, ki govori o tem, da minister,
               pristojen za homologacijo vozil, v soglasju z ministrom, pristojnim za notranje
               zadeve, in ministrom, pristojnim za varstvo okolja, izda natančnejše predpise o
               dimenzijah, skupni masi in osnih obremenitvah vozil, o napravah, opremi in delih
               vozil ter o osnovnih pogojih, ki morajo izpolnjevati naprave, oprema in deli vozil v
               cestnem prometu, vključno z emisijami snovi in energije v zrak.</p>
               <p>In pa novi 69.a člen, ki pravi...</p>
            </sp>
            <sp xml:id="SDZ3-Izredna-21-2002-07-10.sp189">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Jelinčič, dovolite, vem, da želite obrazložiti rešitve, ki ste jih sami
               predlagali.Vendar vas lepo prosim, da v okviru splošne razprave samo opredelite
               cilje, ki jih s temi rešitvami rešujete, ne pa, da nam berete vaše spremembe, ki jih
               imamo pred samo in ki resnično sodijo v drugo obravnavo. Lepo prosim, samo cilj, ki
               ga s spremembo zasledujete, potem pa boste imeli neomejeno možnost razpravljati o
               posameznem členu. Tako je zdajšnji poslovnik napisan in tako, res, je moja dolžnost,
               da zagotovim, da se ga spoštuje. Lepo prosim, gospod Jelinčič. Izvolite.</p>
            </sp>
            <sp xml:id="SDZ3-Izredna-21-2002-07-10.sp190">

               <speaker>ZMAGO JELINČIČ PLEMENITI:</speaker>

               <p>Hvala lepa, gospa predsedujoča, tudi za to opozorilo. Vendar se opravičujem, rahlo
               sem bil zmeden, ker kolegi na moji levi strani so tako glasni, da me motijo v
               razmišljanju in nisem mogel drugače, kot da sem zadevo prebral.</p>
               <p>Gospod Jakič, tudi pravi, da sem pozabil cilj, vendar cilja nisem pozabil. Ciljev
               imam kar nekaj. Eden od teh je tudi ta, da pojasnim ta zakon.</p>
               <p>Zato sodim, tako jaz kot v Slovenski nacionalni stranki, da je smiselno dodati tudi
               novi 69.a člen, ki dovoljuje oziroma ki opredeljuje, da se vozila, ki ne izpolnjujejo
               predpisanih zahtev o napravah, opremi in tako naprej, ter o emisijah, ki jih izločajo
               v zrak tako v emisijah snovi kakor tudi v emisijah energije, kamor sodi tudi zvok, da
               se ta vozila lahko odstranijo s cestišča oziroma da se jih pošlje v najbližjo
               mehanično delavnico, kjer te zadeve odpravijo.</p>
               <p>Oba predlagana zadnja nova člena oziroma obe spremembi sta pravzaprav evropski
               spremembi. Te spremembe Evropska unija izvaja že kar nekaj časa, navkljub temu da
               nekatere države tega eksplicitno v svojih zakonih, ... <stage>/nerazumljivo./</stage> ... varnosti
               cestnega prometa, nimajo navedene. Vendar pa ima Evropska unija nekatere od teh zadev
               uvedene v druge zakone, predvsem v zakone, ki se tičejo varstva okolja in ki jih
               seveda policija ravno tako spozna in tudi spoštuje in jih upošteva tudi na cestišču,
               kjer izvaja potem tudi kontrolne preglede in pa seveda tudi sankcioniranje tistih
               voznikov, ki se tega ne držijo in ki tega ne upoštevajo.</p>
               <p>Zato smo v Slovenski nacionalni stranki prepričani, da so poleg tistih kaznovalnih
               zadev izredno pomembne predvsem te tri spremembe, o katerih sem jaz govoril, nekaj
               jih bo pojasnil še kolega Barovič. Vendar pa mislim, da v smislu prave varnosti v
               cestnem prometu in pa tudi ekološkega varovanja naše majhne in lepe dežele je
               smiselno, da ministrstvo upošteva tudi te pripombe in jih vnese v zakonski predlog za
               drugo obravnavo. Hvala.</p>
            </sp>
            <sp xml:id="SDZ3-Izredna-21-2002-07-10.sp191">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Razprava poslank in poslancev, ki bodo razpravljali v nadaljevanju, je
               omejena na 5 minut. Besedo ima gospod Kremžar. Izvolite.</p>
            </sp>
            <sp xml:id="SDZ3-Izredna-21-2002-07-10.sp192">

               <speaker>LEOPOLD (LEO) KREMŽAR:</speaker>

               <p>Hvala lepa. Oglašam se zaradi tega, ker bi rad bil korekten predvsem do
               predlagatelja, do odbora za notranje zadeve, ki se je vneto trudil dva dni, da je
               vendarle zadevo pripeljal do tega, kar je zdaj zapisano, in nenazadnje tudi do vseh
               kolegic in kolegov, ki so vložili amandmaje.</p>
               <p>Gre za naslednje. Mi imamo zakon o varnosti cestnega prometa, že omenjeno, iz leta
               1998, ki je dober zakon in ne bom ponavljal, kar je kolega Vučko že povedal, ki pa
               potrebuje seveda veliko dodatkov, sprememb, novosti. Želja predlagatelja in želja
               predlagateljev amandmajev je bila, da bi seveda to storili zdaj. Hkrati sovpada to s
               potrebo po uskladitvi določenih stvari z Evropsko zakonodajo, s tako imenovano
               harmonizacijo z evropskimi direktivami, ker se mudi. Vsi vemo, da je tako in zato je
               bil predlagan hitri postopek. Ob tem smo se na odboru za notranje zadeve pogovarjali
               in ugotavljali, da je preveč sprememb - tako s strani vlade, kot s strani poslancev -
               da bi ta zadeva lahko šla po hitrem postopku. Predvidevali smo, da se bo veliko
               vprašanj, tehtnih, pravih, na katere so nekateri v razpravi že opozorili, odprlo in
               so potrebni rešitve. In zato nekako, preden smo se lotilite obravnave, je dozorelo
               večinsko mnenje in je seveda predlagatelj sprejel ta naš izziv, da se lotimo in da
               napišemo samo te stvari, ki jih je nujno v tem trenutku zapisati zaradi harmonizacije
               z evropskimi direktivami in nič več. In zato ni - tam, kjer se je odbor odločal proti
               nekim amandmajem - ni šlo za to, da je vsebinsko proti tem amandmajem, tako kot se ni
               opredeljeval vsebinsko proti predlogom vlade, ki je to spisala, ampak je šlo
               preprosto za to, samo tisto, kar je nujno, samo tisto, kar je v tem trenutku potrebno
               zaradi harmonizacije rokov in tako naprej, dajmo to izpeljati; in to je neka vmesna
               faza in jo moramo jemati kot neko vmesno fazo. Obljuba ministrstva in ministra, ki jo
               je danes ponovil, pa je, da bo vse druge zadeve - in mi vsi, ki imamo veliko pripomb
               in veliko idej, kako bi te stvari uredili, v korist ljudi, varnosti, ne bom našteval
               česa vse, bo pa to storjeno do oktobra meseca, taka je obljuba. Sam mislim, da bosta
               s tem tudi ministrstvo in minister zavezana, da to tudi naredita in predložita. V tem
               je poanta te zadeve in zato vse kritike, ki letijo na predlagatelja, na odbor, niso s
               tega stališča utemeljene. Seveda so utemeljene, če pa bi hoteli danes sprejeti
               celovit zakon, ki bi reševal vse stvari, ki jih mora rešiti ta zakon. Potem bi se jaz
               strinjal s tem. Gre za hitri postopek, ki v tem trenutku ima namen samo to uskladitev
               sprejeti in to ničesar - poglejte, mi včasih resnično zaidemo pri nekaterih
               razmišljanjih, pa najbrž nehote.</p>
               <p>Mi danes ne sprejemamo prvič tega zakona. Mi govorimo velikokrat, kot da zdaj na novo
               nekaj postavljamo, nimamo ničesar in zdaj se bo svet podrl. Mi imamo zakon, ki velja,
               in tu gre, kot vidimo zapisano, za spremembe tega zakona. In te spremembe je treba
               jemati samo kot to, kar sem povedal; saj je bilo tudi uvodoma povedano, gre za
               spremembe, ki so izključno harmonizacija evropsko zakonodajo In vse drugo, kar odbor
               piše tu, da je zavrnil - ni zavračal zaradi vsebine, ampak zaradi tega razloga.</p>
               <p>To se mi zdi, da je treba nujno povedati in hkrati naj povem le še izmed vsega, se mi
               zdi to, ta zaveza ministrstva in ministra, da bodo v najkrajšem možnem času - in kot
               smo slišali, je ta čas mesec oktober, tako je bilo slišati obljube - dobili v
               obravnavo v eno normalno proceduro najbrž, v obravnavo predlog, ki bo pa imel vse te
               predloge, o katerih govori kolega Jelinčič, o katerih je govoril kolegaKelemina in
               vsi ostali, ki so se oglašali. Kajti verjemite, tudi pri nas, v naši poslanski
               skupini, tudi jaz osebno, imamo veliko idej, veliko pripomb, ki jih bo treba
               usklajevati. Nihče ne beži od njih, samo odmikamo jih za kakšen mesec ali dva zaradi
               nuje in zato smo tudi predstavili in sprejeli hitri postopek. Hvala lepa.</p>
            </sp>
            <sp xml:id="SDZ3-Izredna-21-2002-07-10.sp193">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Replika gospod Kelemina, izvolite.</p>
            </sp>
            <sp xml:id="SDZ3-Izredna-21-2002-07-10.sp194">

               <speaker>BRANKO KELEMINA:</speaker>

               <p>Hvala lepa za besedo še enkrat. Repliciram gospodu Kremžarju. Namreč, lahko se ne
               samo načeloma, ampak zelo strinjam s tem, kar je povedal, resnično zaradi tega, ker
               nisem, zaradi obsega dela, ki ga imam vsak dan, in obremenitev, ki se, uspel
               spremljati tako natančno delo odbora, da bi vedel za te stvari, kar ste zdajle
               povedali. To res lahko vzamem na znanje in se strinjam s tem, ampak dejstvo pa je, da
               že v celoti pa tudi predlagatelj ne sledi temu, kar je predlagal, da dejansko bo
               naredil neko učinkovito splošno harmonizacijo s predpisi Evropske skupnosti. To ni
               res. So določene stvari še, ki niso usklajene, smo opozorili, je pa še nekaj
               drugega.</p>
               <p>Poglejte, prav zaradi tega, ko je državni zbor tako obremenjen s celo vrsto evropske
               zakonodaje in vsemi drugimi zadevami, ki jih moramo sprejeti, z nujno zakonodajo -
               jaz mislim, pa glede na strokovne službe, ki jih imamo, in vse naše obremenitve
               državnega zbora in poddimenzioniranja državnega zbora nasproti vladi, nismo mi
               dolžni, da bomo toliko sprememb in toliko izboljšav predlagali, recimo, pri
               sprejetjuposamezne zakonodaje in tudi ne pri tem zakonu. To ni naše delo, lepo vas
               prosim! Če bi lahko jaz odločil, jaz bi dejansko povedal tako: zakon je sprejemljiv,
               ga potrdimo, če ne, pa pripombe nazaj na vlado, popravite vse, kar je narobe, pa
               pridite s takšnim predlogom, s tistimi pripombami, ki smo jih dali. Nič amandmajev ne
               bi pisal, če bi jaz odločal o tem v tej državi. Poslanec ne bi pisal nobenega
               amandmaja, ampak bi samo povedal, to se mora tako narediti in dajte to narediti,
               imate za to strokovne službe. Dovolj jih imate. Mi se pa sami enostavno spopadamo s
               temi zadevami in to nam jemlje ogromno časa. Poslanci bi se morali ukvarjati, po moji
               oceni, z drugimi zadevami, ne da moramo študirati in uredbe Evropske skupnosti, razne
               uredbe Sveta, potem obstoječo zakonodajo, ne vem kaj, dejansko stanje na terenu in
               tako naprej. Vse te stvari. Saj moramo to upoštevati, moramo poznati, ampak potem še
               toliko amandmajev in toliko pripomb pisati in se s tem ubadati; mislim, da ni
               primerno in državni zbor ima prav gotovo veliko drugih političnih pomembnih
               odločitev, ki bi jih moral sprejemati in odločati o njih in sprejemati neko pametno
               politiko, za katero enostavno ni časa.</p>
               <p>Skratka, se lahko strinjam z velikim delom in bom tudi upošteval potem nadalje pri
               sprejetju amandmajev, tudi pričakujem odgovor ministra in sodelavcev, ne bom
               kompliciral stvari in upam, da bo potem v jesenskem delu ta stvar urejena tako, kot
               vsaj približno mora biti. Samo to. Hvala lepa.</p>
            </sp>
            <sp xml:id="SDZ3-Izredna-21-2002-07-10.sp195">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Besedo dajem gospodu ministru, da odgovori gospodu Kelemini.
               Izvolite.</p>
            </sp>
            <sp xml:id="SDZ3-Izredna-21-2002-07-10.sp196">

               <speaker>DR. RADO BOHINC:</speaker>

               <p>Najprej bi se zahvalil gospodu Kremžarju, ker je bolj jasno, kot sem sam uspel,
               pojasnil okoliščine sprejemanja teh amandmajev. Mislim, da je zdaj to jasno in da se
               je dejansko s soglasjem predlagatelja odbor osredotočil izključno na vprašanja, ki
               pomenijo usklajevanja s pravnim redom Evropske unije, to, kar smo nekajkrat
               ponovili.</p>
               <p>Povedal bi gospodu Kelemini, da smo to zelo natančno proučili, katere direktive to
               so. Konkretno gre za 11 direktiv, 5 jih je s področja upravnega dela, 3 so s področja
               socialne zakonodaje, odmori, počitki voznikov, in pa 3 s področja policijskega dela.
               Vse te so prenesene potem v to besedilo, ki ga je podprl odbor, in to je tisto, kar
               predlagamo, da se v tej fazi sprejme, vključno s tistim zagotovilom, da bomo prišli
               tudi s temeljitejšo revizijo.</p>
               <p>Kar pa zadeva konkretnih vaših vprašanj, prvo se nanaša na financiranje oziroma na
               domnevno ali zatrjevano različnost trditev v zvezi s tem. To ne bo držalo. Če si
               natančno ogledate eno in drugo trditev, se ena povezuje z ustanovitvijo oziroma
               stroški nacionalne organizacije. Konkretno gre to za tole formulacijo čisto na koncu,
               ocena finančnih sredstev, finančne posledice bo za zagotovitev delovanja nove
               nacionalne organizacije za varnost cestnega prometa. To je točno in to bo treba
               zagotoviti iz proračuna. Če vas zanimajo podrobnosti v zvezi s tem, lahko pripravimo
               informacijo o tem, kako je s stroški za zaposlene, prostori in tako naprej. Dejansko
               gre za ta vidik, ki ga mora proračun zagotavljati. Gre pa tudi za neproračunska
               sredstva, to kar ste pravilno ugotovili, kar je pa na začetku rečeno v tem poglavju o
               operativnem delu. Namreč, tu je pa izrecno mišljeno nekaj drugega, to so denarji za
               dejavnost sedaj sveta za preventivo in vzgojov cestnem prometu, poslej nacionalne
               organizacije, dejavnost, ki se pretežno financira z neproračunskimi sredstvi, to je s
               sponzorskimi, donacijskimi in podobnimi sredstvi zavarovalnic oziroma tistih, ki so
               pripravljeni vlagati v preventivno dejavnost. Tobo tudi poslej tako in dejavnost
               nacionalne organizacije ne bo financirana s proračunskimi sredstvi, bo pa osnovna
               logistika. Tako da ne gre za nasprotovanje, ampak gre za eno in drugo. Upam, da je to
               pojasnjeno.</p>
               <p>Kar pa zadeva vašo pripombo, povezano s skladnostjo z direktivami, kar zadeva pogoje
               za vozniška dovoljenja D kategorije, bi vam moral pritrditi v tem, da je točno, da
               direktiva ne zahteva tako strogih pogojev dveh let vozniškega dovoljenja C kategorije
               kot pogoja za pridobitev vozniškega dovoljenja D kategorije. To je naša ureditev, ki
               je pa direktiva ne zapoveduje, ampak dovoljuje. To pomeni, da direktiva dopušča, da
               nacionalne zakonodaje uredijo pogoje za posamezne vrste dovoljenj strožje, kar
               pomeni, da ta dopustnost ne povzroči kolizije med nami in direktivami, ampak
               dovoljeno skladnost.</p>
            </sp>
            <sp xml:id="SDZ3-Izredna-21-2002-07-10.sp197">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Kelemina, izvolite.</p>
            </sp>
            <sp xml:id="SDZ3-Izredna-21-2002-07-10.sp198">

               <speaker>BRANKO KELEMINA:</speaker>

               <p>Hvala lepa za odgovor. No, strinjam se z vami, da je to tako, kot ste zdajle
               povedali, dobro, tudi za prvi del, pa tudi za ta drugi del. Ampak vseeno se mi zdi,
               če že moramo slediti neki primerjavi z Evropsko skupnostjo, zakaj moramo mi določene
               stvari postavljati še bolj ostro, še težje pogoje, ker to, mislim, da naše ljudi
               dodatno obremenjuje - ne samo finančno, ampak tudi časovno in tudi psihično. Vse te
               stvari so dodatne obremenitve za naše občane in mislim, da če, recimo, ena Evropska
               skupnost ne postavlja nekih takih dodatnih pogojev, in to, mislim, da so težki
               pogoji, ker - poglejte, totalen nesmisel je, da najprej za kategorijo D moraš dve
               leti imeti kategorijo C, poklicno seveda opravljati to dejavnost, potem, ko si pa
               naredil D, potem pa še, če hočeš voziti na daljših relacijah, moraš še najmanj eno
               leto do 50 kilometrov voziti. Oziroma to še niti ni tako hudo, ampak najbolj hudo je,
               ko moraš, ko smo mi napisali, recimo, v enem zakonu, da moraš, poglejte, če hočeš, ko
               si naredil izpit D, vsaj eno leto delati kot voznik blaga v cestnem prometu - to, kar
               je, kot sem prej povedal, narobe definicija, narobe prevod, ki bi ga bilo treba
               popraviti enkrat -, katerega največja dovoljena masa presega 3,5 tone. Torej, potem
               ko si izpolnil vse pogoje, če hočeš še voziti na relacijah preko 50 kilometrov, moraš
               še ta pogoj izpolniti. Ta pogoj, da dejansko Evropska skupnostima. Evropska skupnost
               ima ta pogoje, kot sem ga zdajle prebral, da moraš vsaj eno leto delati kot voznik
               oziroma pač voziti vozilo, katerega največja dovoljena masa presega 3,5 tone, nima pa
               onega pogoja, da moraš imeti C izpit najmanj dve leti poklicno. Tega pa nimajo.</p>
               <p>Tako se mi zdi obremenjevati naše državljane je nekorektno. In bi predlagal - to
               imate tukaj itak v moji obrazložitvi oziroma v obrazložitve s strani naše poslanske
               skupine -, da bi pa le poskušali razmisliti o teh stvareh, ali ni dovolj, da ima
               nekdo kategorijo D in na podlagi te kategorije, ko je star 21 let, lahko ima tudi
               kategorijo C in D, v vseh svojih niansah, kot jo ima tudi Evropska skupnost.</p>
               <p>Predlagal bi, da se razmisli o tem in da se potem tudi v nadaljevanju pri pripravi
               naslednjih sprememb zakona upošteva. Samo toliko, ker se mi zdi, da je neupravičeno,
               da dodatno naše državljane obremenjujemo z nekimi zahtevami, ki jih Evropska skupnost
               ne zahteva. Samo toliko. Hvala lepa.</p>
            </sp>
            <sp xml:id="SDZ3-Izredna-21-2002-07-10.sp199">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Mislim, da lahko zaključim splošno razpravo. Lahko? Zaključujem torej
               splošno razpravo in prehajamo na <title>drugo obravnavo</title>, to je na razpravo ter
               odločanje o posameznih členih predloga zakona. Zboru predlagam, da skladno z drugo
               alineo 189. člena poslovnika po končani razpravi in glasovanju o amandmajih in členih
               razpravlja in glasuje skupaj o preostalih členih, h katerim niso bili vloženi
               amandmaji. Predlagani sklep ne bo sprejet, če mu bo nasprotovala najmanj tretjina
               navzočih poslancev.</p>
               <p>Spoštovane poslanke in poslanci, ki se nahajate v svojih pisarnah, lepo prosim, da se
               nam pridružite, ker bomo v nadaljevanju opravili zahtevno glasovanje o predlogih
               amandmajev, ki se nahajajo kar na 49 straneh in to seveda predvsem iz razloga, ker
               gre skoraj v večini za črtanje členov, torej za črtanje tistih sprememb, ki niso
               neposredno povezani s prilagajanjem naše države zakonodaji Evropske unije.</p>
               <p>Tako bi v nadaljevanju prosila, da to dejstvo, s katerim se je odbor dva dni
               srečeval, vendarle s potrebno pozornostjo upoštevamo in opravimo dokaj količinsko
               glasovanje.</p>
               <p>Glasovali bomo torej o predlogu sklepa, kot sem ga predstavila. Glasujemo. Navzočih
               nas je 46. Za je glasovalo 38, proti 1.</p>
               <p><stage>(Za je glasovalo 38.)</stage> <stage>(Proti 1.)</stage></p>
               <p>Ugotavljam, da je predlog sprejet.</p>
               <p>Prehajamo torej na razpravo o posameznih členih in vloženih amandmajih. Razpravo bomo
               vodili na podlagi pregleda amandmajev z dne 10.7.2002. Na klop pa ste dobili tudi
               amandmaje štirih poslanskih skupin pozicije, ki jih bomo obravnavali takrat, ko bodo
               prišli na vrsto.</p>
               <p>V razpravo dajem 1. člen in amandma odbora, da se člen črta. Želi kdo razpravljati?
               Ker ne, prehajamo na odločanje. Glasujmo! Navzočih nas je 46. Za je glasovalo 38,
               proti nihče.</p>
               <p><stage>(Za je glasovalo 38.)</stage> <stage>(Proti nihče.)</stage></p>
               <p>Ugotavljam, da je amandma sprejet in člen črtan.</p>
               <p>Prehajamo na razpravo in odločanje o 2. členu in amandmaju odbora, da se člen črta.
               Želi kdo razpravljati? Ker ne, prehajamo na odločanje. Glasujmo! Prvo glasovanje ni
               bilo uspešno. V dvorani nas je zadosti. Lepo bi prosila za potrebno pozornost, da po
               nepotrebnem ne glasujemo dvakrat. Drugič glasujmo o amandmaju odbora. Glasujmo!
               Navzočih nas je 47. Za je glasovalo 37, proti nihče.</p>
               <p><stage>(Za je glasovalo 37.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Prehajamo na razpravo in odločanje o 6. členu in o štirih amandmajih k temu členu:
               pod 1 je amandma vlade za spremembo člena, pod 2 amandma poslanca Lavrinca, pod 3
               amandma poslanca Krambergerja in pod 4 amandma odbora. Odpiram razpravo. Mislim, da
               bi pri amandmaju pod zaporedno številka 1 bila potrebna pripomba, da če bo ta
               izglasovan, ker gre za spremembo člena, so ostali brezpredmetni. Te ni, zato
               dopolnjujem pojasnila ob amandmajih. Torej, če bomo izglasovali amandma pod 1,
               katerega predlagateljica je vlada, so ostali brezpredmetni. Želi kdo razpravljati?
               <stage>(Ne.)</stage> Prehajamo na odločanje. Najprej o amandmaju pod 1. Glasujmo! Prvo glasovanje ni
               bilo uspešno. Jaz bi resnično prosila za nekaj pozornosti. Proceduralni predlog.
               Gospod Barovič, izvolite.</p>
            </sp>
            <sp xml:id="SDZ3-Izredna-21-2002-07-10.sp200">

               <speaker>BOGDAN BAROVIČ:</speaker>

               <p>Če dovolite, kot proceduralni predlog. Ali vas lahko še enkrat prosim, natančno
               povejte, kateri pregled amandmajev gledamo, ker mislim, da je to problem ta trenutek.
               Se pa opravičujem, če drugi kolegi... Jaz ne vem.</p>
            </sp>
            <sp xml:id="SDZ3-Izredna-21-2002-07-10.sp201">

               <speaker>PODPREDSEDNICA IRMA PAVLINIČ KREBS:</speaker>

               <p>Bom pojasnila ponovno. Delamo po pregledu vloženih amandmajev, ki nosi datum
               10.7.2002. Poleg tega pregleda pa smo danes, mislim, da pred po ure dobili na klopi
               tudi amandmaje, ki pa sledijo pripombam sekretariata, da - vendar bomo o njih
               govorili takrat in vas bom tudi opozorila, ko bomo s pregleda prešli na obravnavo teh
               amandmajev. Gre za pregled amandmajev z datumom 10.7.2002.</p>
               <p>Drugič glasujemo torej o amandmaju vlade, in ob sprejetju le-tega postanejo amandmaji
               pod zaporedno številko 2, 3 in 4 brezpredmetni. Drugič glasujemo. Glasujemo. Navzočih
               nas je 47, za je glasovalo 38, proti 2.</p>
               <p><stage>(Za je glasovalo 38.)</stage> <stage>(Proti 2.)</stage></p>
               <p>Ugotavljam, da je amandma sprejet, 6. člen spremenjen; ostali amandmaji so postali
               brezpredmetni.</p>
               <p>Zdaj prehajamo na stran 6 pregleda amandmajev. V razpravo in odločanje dajem amandma
               odbora k 7. členu, da se člen črta. Želi kdo razpravljati? <stage>(Ne želi.)</stage></p>
               <p>Prehajamo na odločanje. Glasujemo. Navzočih nas je 48, za je glasovalo 40, proti
               nihče.</p>
               <p><stage>(Za je glasovalo 40.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Prehajamo na razpravo in odločanje o 8. členu in dveh amandmajih. Pod številko 1 je
               amandma odbora, da se člen črta, seveda z opombo, če bo le-ta sprejet, bo amandma pod
               številko 2, katerega predlagatelj je poslanec Kramberger, brezpredmeten. Želi kdo
               razpravljati? <stage>(Ne želi.)</stage></p>
               <p>Prehajamo na odločanje, najprej o amandmaju pod številko 1. Glasujemo. Navzočih nas
               je 50, za je glasovalo 41, proti 2.</p>
               <p><stage>(Za je glasovalo 41.)</stage> <stage>(Proti 2.)</stage></p>
               <p>Ugotavljam, da je amandma sprejet in člen črtan; amandma pod številko 2 je torej
               postal brezpredmeten.</p>
               <p>Prehajamo na razpravo in odločanje o 9. členu in amandmaju odbora za spremembo tega
               člena. Želi kdo razpravljati? <stage>(Ne želi.)</stage></p>
               <p>Prehajamo na odločanje. Glasujemo. Navzočih nas je 50, za je glasovalo 43, proti
               nihče.</p>
               <p><stage>(Za je glasovalo 43.)</stage> <stage>(Proti nihče.)</stage></p>
               <p>Ugotavljam, da je amandma sprejet in člen spremenjen.</p>
               <p>V razpravo in odločanje dajem 10. člen in deset amandmajev k temu členu. Pod številko
               1 je amandma vlade, ki ga odbor podpira, pod zaporedno številko 2 do vključno
               zaporedne številke 10 so amandmaji poslanca Zmaga Jelinčiča Plemenitega z opombo, da
               če je amandma vlade pod 1 sprejet, postanejo vsi amandmaji pod zaporednimi številkami
               od 2 do 10 brezpredmetni, saj amandma pod 1 spreminja besedilo člena. Odpiram
               razpravo. Ker ne želi nihče razpravljati, zaključujem in prehajamo na odločanje.</p>
               <p>Najprej o amandmaju pod 1, ki spreminja besedilo člena. Glasujemo. Navzočih nas je
               50, za je glasovalo 43, proti 2.</p>
               <p><stage>(Za je glasovalo 43.)</stage> <stage>(Proti 2.)</stage></p>
               <p>Ugotavljam, da je amandma vlade sprejet, člen spremenjen in amandmaji od zaporedne
               številke 2 do 10 so postali brezpredmetni.</p>
               <p>Mi pa smo na strani 15 pregleda amandmajev.</p>
               <p>V razpravo in odločanje dajem 11. člen in tri amandmaje k temu členu. Pod 1 je
               amandma odbora z opombo, da če bo ta sprejet, sta amandmaja pod 2 in 3, katerih
               predlagatelj je Zmago Jelinčič Plemeniti, brezpredmetna. Želi kdo razpravljati? <stage>(Ne.)</stage>
               Prehajamo na odločanje. Najprej o amandmaju pod 1. Glasujemo. Navzočih nas je 50, za
               je glasovalo 42, proti 2.</p>
               <p><stage>(Za je glasovalo 42.)</stage> <stage>(Proti 2.)</stage></p>
               <p>Ugotavljam, da je amandma pod 1 sprejet. Pod 2 in 3 sta postala brezpredmetna.</p>
               <p>Odločamo še o 11. členu v celoti. Glasujemo. Navzočih nas je 51, za je glasovalo 43,
               proti 2.</p>
               <p><stage>(Za je glasovalo 43.)</stage> <stage>(Proti 2.)</stage></p>
               <p>Ugotavljam, da je člen v celoti sprejet.</p>
               <p>V razpravo in odločanje dajem 13. člen in dva amandmaja. Pod 1 je amandma odbora, da
               se člen črta z opombo, da ob tem primeru postane amandma pod zaporedno številko 2
               brezpredmeten. Želi kdo razpravljati? <stage>(Ne.)</stage> Prehajamo na odločanje.</p>
               <p>Najprej o amandmaju pod 1. Glasujemo. Navzočih nas je 47, za je glasovalo 37, proti
               nihče.</p>
               <p><stage>(Za je glasovalo 37.)</stage> <stage>(Proti nihče.)</stage></p>
               <p>Ugotavljam, da je amandma pod 1 sprejet in člen črtan.</p>
               <p>Prehajamo na razpravo in odločanje o 15. členu in amandmaju odbora za črtanje tega
               člena. Želi kdo razpravljati? <stage>(Ne.)</stage> Prehajamo na odločanje. Glasujemo. Navzočih nas
               je 49, za je glasovalo 42, proti nihče.</p>
               <p><stage>(Za je glasovalo 42.)</stage> <stage>(Proti nihče.)</stage></p>
               <p>Ugotavljam, da je amandma sprejet in člen črtan.</p>
               <p>V razpravo dajem 16. člen in amandma odbora za črtanje tega člena. Želi kdo
               razpravljati? <stage>(Ne.)</stage> Prehajamo na odločanje. Glasujemo. Navzočih nas je 48, za je
               glasovalo 40, proti nihče.</p>
               <p><stage>(Za je glasovalo 40.)</stage> <stage>(Proti nihče.)</stage></p>
               <p>Ugotavljam, da je amandma sprejet in člen črtan.</p>
               <p>V razpravo dajem 17. člen in amandma odbora za črtanje tega člena. Želi kdo
               razpravljati? Ker ne, prehajamo na odločanje. Glasujmo! Navzočih nas je 50. Za je
               glasovalo 42, proti nihče.</p>
               <p><stage>(Za je glasovalo 42.)</stage> <stage>(Proti nihče.)</stage></p>
               <p>Ugotavljam, da je amandma sprejet in 17. člen črtan.</p>
               <p>V razpravo in odločanje dajem 18. člen in amandma poslanca Krambergerja k temu členu.
               Vlada in matično delovno telo amandmaja ne podpirata. Želi kdo razpravljati? Ker ne,
               prehajamo na odločanje. Glasujmo! Navzočih nas je 51. Za je glasovalo 9, proti
               37.</p>
               <p><stage>(Za je glasovalo 9.)</stage> <stage>(Proti 37.)</stage></p>
               <p>Ugotavljam, da amandma ni bil sprejet.</p>
               <p>Odločamo še o 18. členu v celoti. Glasujmo! Prvo glasovanje o členu v celoti ni bilo
               uspešno. Lepo prosim še za nekaj pozornosti. V dvorani nas je zadosti. Drugič
               glasujmo o členu v celoti. Glasujmo! Tudi drugo glasovanje ni bilo uspešno. Tretjič
               bomo glasovali ob 17.45 uri o 18. členu v celoti. Ob 17.45 uri. Hvala lepa.</p>
               <stage type="time">(Seja je bila prekinjena ob 17.35 uri in se je nadaljevala ob 17.46 uri.)</stage>
            </sp>
            <sp xml:id="SDZ3-Izredna-21-2002-07-10.sp202">

               <speaker>PODPREDSEDNICA IRMA PAVLINIČ KREBS:</speaker>

               <p>Tretjič bomo opravili glasovanje o 18. členu v celoti in s tem tudi ugotovili
               navzočnost v dvorani. Lepo prosim, da vsi, ki se nahajate v bližini, da pridete v
               dvorano, da bomo lahko veljavno odločali. Tretjič torej odločamo o 18. členu v
               celoti. Glasujemo. Navzočih nas je 52. Za je glasovalo 44, proti nihče.</p>
               <p><stage>(Za je glasovalo 44.)</stage> <stage>(Proti nihče.)</stage></p>
               <p>Ugotavljam, da je člen v celoti sprejet.</p>
               <p>Smo pri 19. členu in dveh amandmajih k temu členu. Pod 1 je amandma odbora, pod 2
               amandma poslanca Zmaga Ječinčiča Plemenitega. Želi kdo razpravljati? Ker ne,
               prehajamo na odločanje. Najprej o amandmaju pod 1. Glasujemo. Navzočih nas je 50. Za
               je glasovalo 44, proti nihče.</p>
               <p><stage>(Za je glasovalo 44.)</stage> <stage>(Proti nihče.)</stage></p>
               <p>Ugotavljam, da je amandma pod 1 sprejet.</p>
               <p>Odločamo še od amandmaju pod zaporedno številko 2. Glasujemo. Navzočih nas je 47. Za
               je glasovalo 8, proti 33.</p>
               <p><stage>(Za je glasovalo 8.)</stage> <stage>(Proti 33.)</stage></p>
               <p>Ugotavljam, da amandma ni bil sprejet.</p>
               <p>Odločamo še o členu v celoti. Glasujemo. Navzočih nas je 50. Za je glasovalo 43,
               proti nihče.</p>
               <p><stage>(Za je glasovalo 43.)</stage> <stage>(Proti nihče.)</stage></p>
               <p>Ugotavljam, da je člen v celoti sprejet.</p>
               <p>Smo pri 20. členu in amandmaju odbora, da se člen črta. Želi kdo razpravljati? Ker
               ne, prehajamo na odločanje. Glasujemo. Navzočih nas je 51. Za je glasovalo 45, proti
               nihče.</p>
               <p><stage>(Za je glasovalo 45.)</stage> <stage>(Proti nihče.)</stage></p>
               <p>Ugotavljam, da je amandma sprejet in 20. člen črtan.</p>
               <p>Smo pri 21. členu in amandmaju odbora za črtanje člena. Želi kdo razpravljati? Ker
               ne, prehajamo na odločanje. Glasujemo. Navzočih nas je 55. Za je glasovalo 45, proti
               nihče.</p>
               <p><stage>(Za je glasovalo 45.)</stage> <stage>(Proti nihče.)</stage></p>
               <p>Ugotavljam, da je amandma sprejet in člen črtan.</p>
               <p>Smo pri 22. členu in amandmaju odbora k temu členu za spremembo člena. Vlada amandma
               podpira. Želi kdo razpravljati? Se opravičujem. V okviru še dopustnega časa je
               poslanska skupina Slovenske nacionalne stranke vložila amandma k 22. členu. Amandma
               še ni razmnožen, zato gre ravno tako - amandma odbora govori o spremembi člena,
               amandma k 22. členu poslanske skupine pa govori, da se peti odstavek 117. člena
               spremeni tako, da se glasi... Mislim, da vendarle morate dobiti pismeni predlog
               amandmaja. Gospod Barovič, izvolite.</p>
            </sp>
            <sp xml:id="SDZ3-Izredna-21-2002-07-10.sp203">

               <speaker>BOGDAN BAROVIČ:</speaker>

               <p>Hvala lepa. Ta predlog je bil dan na osnovi 204. člena še vedno veljavnega
               poslovnika, ki govori: "Pri hitrem zakonodajnem postopku je mogoče predlagati
               amandmaje v ustni obliki...</p>
            </sp>
            <sp xml:id="SDZ3-Izredna-21-2002-07-10.sp204">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Barovič, po nepotrebnem citirate, ker sem rekla, da je amandma veljavno
               vložen, vendar ga poslanci nimajo na mizi, in moj pomislek je glede na njegovo
               dolžino bil samo ta, da moramo počakati, da ga dobijo poslanci na mizo.</p>
               <p>Še vedno sprašujem poslanke in poslance, ali želijo besedilo amandmaja v pismeni
               obliki na mizo ali so zadovoljni s tem, da poslanska skupina obrazloži predlog
               amandmaja? Ker nihče ni proti, ga bom najprej sama prebrala, potem pa ga bom dala v
               razpravo.</p>
               <p>Poslanska skupina vlaga amandma k 22. členu v sledečem besedilu: <q>"Peti odstavek 117.
               člena se spremeni tako, da se glasi: 'Ne glede na določbe tretjega in četrtega
               odstavka tega člena se izreče vozniku motornega vozila, ki ima v organizmu več kot
               1,5 grama alkohola na kilogram krvi ali več kot 0,71 miligrama alkohola v litru
               izdihanega zraka, poleg denarne kazni ali kazni zapora namesto kazenskih točk
               sankcija prenehanja veljavnosti vozniškega dovoljenja v kategoriji vozil, v kateri je
               storil prekršek, ne glede na število do tedaj doseženih kazenskih točk.'."</q>
               Obrazložitev: <q>"Nesmiselno je, da bi voznik tovornega vozila izgubil službo zaradi
               prekrška, ki ga je storil v vsebinsko ločeni kategoriji voznikov vozil."</q></p>
               <p>Se pravi, ta amandma in amandma odbora ter 22. člen v celoti dajem v razpravo. Gospod
               Barovič, izvolite, potem gospod Lavrinc.</p>
            </sp>
            <sp xml:id="SDZ3-Izredna-21-2002-07-10.sp205">

               <speaker>BOGDAN BAROVIČ:</speaker>

               <p>Hvala lepa. Vem, da se ponavljam, pa vendarle bi rad še enkrat povedal.</p>
               <p>Poglejte, nekdo - ta amandma je vložen tudi na zahtevo oziroma prošnjo združenja
               šoferjev in avtomehanikov Slovenije - nekdo, ki korektno opravlja svoje delo kot
               voznik tovornjaka ali avtobusa - bom zelo kratek in jedrnat ter jasen - ni spil
               ničesar, pride domov, se usede v avto, najde družbo, nekaj spije preveč, recimo na
               moped, recimo na moped, spije preveč; policisti ugotovijo, da je storil prekršek. S
               tem so mu odvzete pravice, da vozi katerokoli kategorijo. Bom dal primerjavo - se
               opravičujem, nikogar ne želim žaliti, dam primerjavo. Že spet enako. Odvetnik se
               vozi, bil je naporen, trd dan, ravno tako nekaj spije, ravno tako, ravno tako ga dobi
               policist, prejme kazen. Resda se ne bo smel voziti po tem zakonu, vendar bo svoje
               delo lahko opravljal naprej. Toda njegovo delo kot odvetnika, ko dela trezen, je prav
               tako odgovorno in verjamem, da ga tudi opravlja tako, ampak ga sme opravljati.
               Verjamem pa tudi, da tisti, ki se je z mopedom pijan, več kot 1,5 je imel, peljal
               domov, da bi bil naslednji ali drugi dan popolnoma enako odgovoren v avtobusu. Jaz bi
               rad to primerjavo. Poklic je to, poklic in prav je, da se meni vzame, če sem
               profesionalni voznik, vozniška kategorija mopeda, osebnega avtomobila, prav je, prav
               je, da se mi vzame, vendar moj poklic bom opravljal naprej še toliko bolj zavestno,
               kot ga je ves čas, kot voznik, recimo, avtobusa. Ne smemo enačiti, da voznik
               avtobusa, če pije, pije in je zato pijanec, nekdo drug, ki opravlja enako odgovorno
               delo, pa zato ni pijanec, se ga je pač enkrat napil.</p>
               <p>Želel bi, da to razumemo. In to vprašanje so meni zastavili kolegi iz združenja
               šoferjev in avtomehanikov Slovenije in zato se ta naš predlog ponavlja in ponavlja in
               ponavlja. Hvala lepa.</p>
            </sp>
            <sp xml:id="SDZ3-Izredna-21-2002-07-10.sp206">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Lavrinc. Po vrstnem redu, najprej gospod Lavrinc, potem gospod
               Vučko in potem - gospod Lavrinc, izvolite.</p>
            </sp>
            <sp xml:id="SDZ3-Izredna-21-2002-07-10.sp207">

               <speaker>MAKSIMILJAN LAVRINC:</speaker>

               <p>Hvala lepa za besedo. Če bi bilo vse to natančno povedano, kar je bilo povedano, bi
               se človek lahko še strinjal. Tako pa je bilo nekaj izpuščeno, morda zaradi
               nevednosti, morda pa zato, da se dejanski stan prikrije.</p>
               <p>Namreč, za kaj gre? Tovrstno vprašanje nas je žulilo že zdavnaj nazaj, zato smo
               popravili zakon o prekrških, omogočili izredno omilitev kazni in iz prakse vam lahko
               zagotovim, da vsi, ki se preživljajo, ne samo poklicni šoferji, tudi ta odvetnik, ki
               je bil prvič zaloten in ker se ve, da potrebuje vozilo - skratka, lahko mesar in ne
               vem, kdo vse, ki ima takšen poklic, pri katerem seveda potrebuje vozniški izpit in je
               prvič zaloten, skoraj praviloma doseže to izredno omilitev kazni. Absolutno skoraj pa
               lahko zatrdim, da pa vozniki, ki se poklicno ukvarjajo s prevozom, torej ki vozijo in
               služijo kruh s tem. Torej zato ni nobene potrebe. Če pa ga nekdo, bom rekel,
               <q>"pokrona"</q> enkrat, dvakrat ali večkrat, v takem primeru seveda pa ta izredna omilitev
               kazni odpade, ker sodnik ne bi nasedel, da je to zgolj slučaj, da so ga zalotili
               vinjenega.</p>
               <p>Zato mislim, da tega amandmaja ne smemo podpreti.</p>
            </sp>
            <sp xml:id="SDZ3-Izredna-21-2002-07-10.sp208">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Sprešujem - več rok je. Dovolite, zelo težko razločim tudi med ostalimi
               prijavljenimi, kdo želi replicirati, kdo razpravljati. Gospod Vučko. Sprašujem, se
               odpovedujete - hvala lepa. Gospod Lenko? Ne, ne, povejte, replika ali razprava?
               <stage>(Razprava.)</stage>Hvala lepa. Potem ima prednost gospod Barovič. Gospod Gasparini, vi ste
               želeli repliko. Najprej je na vrsti za repliko gospod Gasparini - je prej dvignil
               roko, vendar resnično ne znam razbrati, kaj kdo želi. Gospod Gasparini, replika.
               Izvolite.</p>
            </sp>
            <sp xml:id="SDZ3-Izredna-21-2002-07-10.sp209">

               <speaker>MARIO GASPARINI:</speaker>

               <p>Hvala lepa, gospa podpredsednica. Repliciram gospodu Baroviču in ga vprašam. Ali bi
               vi, gospod Barovič, vaše otroke zjutraj dal na šolskem avtobusu, ki ga pelje šofer,
               ki ga zvečer na mopedu pijanega zaloti policaj? Hvala.</p>
            </sp>
            <sp xml:id="SDZ3-Izredna-21-2002-07-10.sp210">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Replika, gospod Barovič.</p>
            </sp>
            <sp xml:id="SDZ3-Izredna-21-2002-07-10.sp211">

               <speaker>BOGDAN BAROVIČ:</speaker>

               <p>Hvala lepa. Saj bom zelo kratek. Najprej bi, bom rekel, kar dobremu kolegu, gospodu
               Lavrincu, povedal, da me mogoče ni prav razumel. Ne bom rekel odvetnik, bom rekel
               poslanec? Prav? Prav. Kdorkoli med nami se kdaj združi s kom in kaj popije in pelje.
               Policaj ga dobi, ga ustavi in mu izreče kazen. Jasno, jaz se bom vozil v službo, ali
               pa kdorkoli bo, z vlakom. Ampak svoje delo bom opravljal kot poslanec. Bom ga
               opravljal. Imam to možnost. Šofer, ki je bil na mopedu, pa nima te možnosti, da
               vozi.</p>
               <p>Kar pa se vas, gospod Gasparini tiče, bom rekel takole. Vprašanje je demagoško krasno
               zastavljeno in tudi odgovor je seveda jasno: ne. Pa vendarle, jasno ne, če bi vedel,
               da je tisti šofer pijan vozil avtobus. Poznam pa ogromno ljudi, sem član združenja
               šoferjev in avtomehanikov, ki se na svojem srečanju družijo in združijo in kaj
               dobrega pojejo in kaj dobrega popijejo, pa so prišli zasebno, s svojimi avtomobili.
               In jaz ne vem, zakaj bi jih takrat moral kriviti za vse, kar bodo morali še v svojem
               življenju delati in početi. Vsak človek mora imeti svojo zavest, kaj sme in kdaj ne
               sme. Rad bi samo to: razumite vendarle, da nekdo lahko kljub izrečeni kazni - jaz sem
               proti temu, da bi bil alkohol, če bi bil predlog zakona za zmanjšane stopnje, bi bil
               <q>"za"</q>. Vendar, nekdo lahko vse druge poklice opravlja, med drugim lahko rečemo pošteno
               in iskreno, pa spoštujem kolege policiste, tudi oni so kdaj pili. Tudi oni so kdaj
               pili! A zato, ker bodo zasebno, če jih bodo ustavili in napisali, da so bili preko
               1,5, ali zato ne bodo smeli opravljati svojega dela kot policisti? Lahko se zgodi. Ni
               nujno. Jaz ne zagovarjam alkoholikov, pijancev in tako naprej, ker ne vem, zakaj me
               tako razumete. Ogromno je profilov, ki so lahko brez poklica. Pa je bil pač zaloten
               na mopedu, pa je šofer avtobusa ali pa policist zasebno, pa je drugače policist pri
               cestni policiji. Jaz želim samo razložiti. Hvala lepa.</p>
            </sp>
            <sp xml:id="SDZ3-Izredna-21-2002-07-10.sp212">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Replika, gospod Jelinčič in potem gospod Lenko razprava. Replika.</p>
            </sp>
            <sp xml:id="SDZ3-Izredna-21-2002-07-10.sp213">

               <speaker>ZMAGO JELINČIČ PLEMENITI:</speaker>

               <p>Hvala lepa, gospa predsedujoča. Gospod Lavrinc je govoril o izredni omilitvi kazni.
               In ker se tam dogaja, da se skoraj praviloma zgodi, da je nekomu kazen oproščena. S
               temi besedami je povedal, da obstaja določena diskrecijska pravica nekoga, ki nekomu
               oprosti, nekomu pa ne oprosti. Odvisno od tega, kako je nekdo komu blizu, kako se kdo
               s kom pozna, kako je kdo s kom v sorodstveni zvezi ali v kakšni koli drugačni zvezi.
               Lahko bi človek pomislil tudi o kakšni finančni zvezi, ko je kdo dobil kakšno zadevo
               v žep ali na mizo ali pod mizo, v roke ali kaj podobnega.</p>
               <p>V primerjavi s šoferji, ki se, recimo, lahko peljejo na mopedu zvečer domov rahlo
               okajeni in vozijo avtobus, bi povedal gospodu Gaspariniju, da šolski avtobusi imajo
               jutranje kontrole, kjer je treba pihniti v aparaturo, ki jo on verjetno kot zdravnik
               pozna, če ne, mu jo lahko pokažemo pa razložimo, kako deluje, mogoče bo lahko tudi
               pihal vanjo, in v tem primeru tisti človek naslednje jutro ne bo vozil šolskega
               avtobusa.</p>
               <p>In zdaj, če gremo naprej, ali to pomeni, da bomo v naslednji spremembi kakšnega
               zakona ne samo o varnosti cestnega prometa, ampak o varnosti prometa na sploh,
               prepovedali, da bo tisti, ki bo pijan vozil enkrat slučajno zvečer moped, da mu bodo
               prepovedali in mu bodo vzeli, recimo, licenco kapitana dolge plovbe, ker je to tudi
               prometno sredstvo, ker ravno tako vozi potnike in tako naprej. Ali bomo potem v
               naslednji fazi šli in prepovedali vožnjo vsem pilotom letal zaradi tega, ker se je
               enkrat zgodilo, da se je slučajno z mopedom rahlo okajen peljal domov. Lepo vas
               prosim! Greste v neke bedaste ekstreme, ki mejijo na - če, gospod Gasparini, veste,
               kaj je larpurlartizem, ali pa če še malo globlje, v dadaistične variante zakonodaje
               slovenske.</p>
               <p>Mislim, da je smiselno in oportuno, da se ljudem, katerih poklic temelji na resnem in
               odgovornem delu, kar je, recimo, vožnja avtobusov, vožnja tovornjakov, vožnja v
               javnem prometu, da se jim dovoli, da včasih, ko se pelje domov, tudi spije kaj.
               Gospod Gasparini, ne vem, če šolski avtobus vozi v nedeljo, morda pri vas kje ali pa
               se vam je včasih zdelo vdoločenih trenutkih, da je šolski avtobus vozil tudi v
               nedeljo, vendar vam povem, če nekdo v soboto zvečer nekaj spije, se usede na avtobus,
               ne na avtobus, na moped, se odpelje domov, zagotovo v nedeljo zjutraj ne bo vozil
               šolskega avtobusa. In vi kot zdravnik veste, da določena količina alkohola, v kolikor
               ni toksična, se zadeva odpravi v toku najmanj 24 ur, če ni prevelika seveda, in sem
               rekel, če ni tako toksična, da pride do fatalnega zaključka določenih stvari.</p>
               <p>Vendar mislim, da to, kar se greste tukaj, je čisto nič drugega kot še en dokaz, da
               hočete uvesti totalno policijsko kontrolo nad določenimi segmenti. Ne vem, zakaj se
               greste to, res ne vem. In res ne vem, kako boste lahko stopili pred obličje določenih
               šoferjev, katerih družine bodo zaradi tega ob kruh, kajti vi jih boste spravili ob
               kruh. Vi jim boste vzeli vse tisto, za kar delajo.</p>
               <p>In gospod Lavrinc, lepo vas prosim, tudi vi ste že kdaj kaj popili in tudi jaz sem že
               kdaj kaj popil, pa zaradi tega nismo delali problemov. A nekomu, bo pa treba odrezati
               kruh in prekiniti vse možnosti za zaslužek.</p>
            </sp>
            <sp xml:id="SDZ3-Izredna-21-2002-07-10.sp214">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovani kolegi poslanci, kar štirje ste javljeni k replikam. Preden vas ta
               alkoholna zgodba, ob kateri ste se zelo vneli, dovolite samo tehnično pojasnilo, o
               amandmaju poslanske skupine. Če bo sprejet amandma, ki ga imamo v pregledu, sploh ne
               bomo glasovali, ker amandma odbora v celoti nadomešča besedilo, se pravi, napade člen
               in ga spreminja.</p>
               <p>Tako lepo prosim, da ste racionalni v svojih razpravah, ker seveda tema je vsem dobro
               poznana in se bojim, da bi o njej vendarle lahko razpravljali več, kot je potrebno.
               Ne, samo tehnično pojasnilo, ki ga še nisem dala, je to. Replike po sledečem vrstnem
               redu. Najprej gospod Partljič, izvolite.</p>
            </sp>
            <sp xml:id="SDZ3-Izredna-21-2002-07-10.sp215">

               <speaker>ANTON (TONE) PARTLJIČ:</speaker>

               <p>Ja, jasno je, da ozdravljen alkoholik s 30-letnim abstinenčnim stažem ni kvalificiran
               sogovornik pri tej stvari. Tudi na nek način tvegano, če mi moj kolega Zmago reče, da
               bi s tem zagovarjal bodisi policijsko državo ali pa, da imam neke bedaste primere, če
               seslučajno v kaki stvari ne strinjam z njim in s kolegom Barovičem. Sem pripravljen,
               recimo, do 50 procentov prisluhniti argumentom, ki jih vidva pravita. Ampak bom za
               primer dal približno enake primerjave nazaj.</p>
               <p>Seveda bi od poklicnega šoferja pričakoval, da ve, da ne sme nikoli pijan sesti v
               nobeno vozilo, ker je profesionalec. In mislim, da pozna torej to zakonodajo,
               omejitve in možne posledice bolje od nekoga, ki je komaj naredil izpit in se vozi. Bi
               od njega pričakoval višji kriterij in neke vrste vzor. Da je vse človeško, je seveda
               jasno. Diskrecijska pravica je diskrecijska pravica. V marsikaterem zakonu piše od 3
               let do 5 let. Tako se mi zdi, da tu ni nič spornega. Pa vprašam obratno. Recimo, iz
               svojega hobija, ribičije. Kot poklicni ribič ve, da v tem varstvenem obdobju ne sme
               loviti te vrste ribe, ker se ravnokar plodi. In to je delal do dveh v podjetju Riba v
               Mariboru, popoldan pa gre za hobi lovit in lovi v prepovedanem - v času varstvene
               dobe takšne ribe. Torej ker je zdaj delal to kot hobi, je enostavno. Ali lovski
               čuvaj, ki hodi s puško in strelja stekle pse, neke zverine, pa popoldan doma s
               pištolo strelja in nekoga rani. In zdaj bi lahko on poklic opravljal še naprej.
               Enostavno se mi zdi, da ta argument, ki kakorkoli je human, v mojih očeh pravzaprav
               ne vzdrži. In se mi ne zdi opomba kolega Maria Gasparinija niti malo smešna. Meni bi
               bilo tesno dati v ponedeljek v šolski avtobus otroka nekomu, ki je v soboto zvečer
               pijan z mopedom padel. Meni bi bilo tesno. In se mi, kot rečeno, ti argumenti zdijo
               malo na trhlih nogah.</p>
            </sp>
            <sp xml:id="SDZ3-Izredna-21-2002-07-10.sp216">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Lavrinc. Ste se odpovedali prej repliki. Hvala lepa. Gospod
               Gasparini, replika. Izvolite.</p>
            </sp>
            <sp xml:id="SDZ3-Izredna-21-2002-07-10.sp217">

               <speaker>MARIO GASPARINI:</speaker>

               <p>Hvala. Ob kruh, pravite, družine. Glejte, ti šoferji so manj pametni. Odnos Slovencev
               do vina poznamo, vsi ga pijemo. Je res? Nobenemu ne branimo, da ne pije, ker ne
               morete mu braniti, razen v gostilni do 15. leta ali 18. Potem ne zna piti ta šofer.
               Mislim, se ne zna obnašati potem, ko pije. Naj se vozi z vlakom domov. Naj vzame
               taksi. Pa ni treba, da na moped, da v avto sede pijan.</p>
            </sp>
            <sp xml:id="SDZ3-Izredna-21-2002-07-10.sp218">

               <speaker>PODPREDSEDNICA IRMA PAVLINIČ KREBS:</speaker>

               <p>Potem replika, gospod Kremžar in še tri roke vidim za replike.</p>
            </sp>
            <sp xml:id="SDZ3-Izredna-21-2002-07-10.sp219">

               <speaker>LEOPOLD (LEO) KREMŽAR:</speaker>

               <p>Torej, beseda je najbolj zapeljivo dekle - očitno. In to je beseda, ki jo vsi
               razumemo in to je beseda alkohol. Poglejte, do zdaj smo imeli v členih mnogo
               pomembnejše zadeve, kot je ta, in smo zavestno šli čez to, ker smo že uvodoma
               govorili in se nekako tudi odločali o tem, da bomo govorili samo o zadevi, ki je
               vezana in povezana s harmonizacijo z evropsko zakonodajo. Seveda ne počnemo tega in
               ob prvi priložnosti, ki je takšna, da je čudovito razpravljati, da vsi vse vemo o
               tem, se razvname hamletovska in ne vem kakšna še razprava.</p>
               <p>Jaz predlagam in prosim: dajmo nehati s tem in dajmo to, za kar smo hoteli, kar je
               bilo tudi na odboru vodilo, harmonizacija z evropsko zakonodajo, opraviti. Vse te
               zadeve, o katerih bo veliko razprave, pa opraviti takrat, ko bo vlada pripravila
               oktobra predlog, o katerem bomo govorili, ker tovrstnih tem je najmanj 100 do 130 v
               tem zakonu. Hvala.</p>
            </sp>
            <sp xml:id="SDZ3-Izredna-21-2002-07-10.sp220">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa za dobre želje, gospod Kremžar, vendar mi poslovnik ne daje niti
               najmanjših možnosti, da v celoti ne opravimo dokončne razprave tudi o tem amandmaju.
               Replika, gospod Barovič. Izvolite.</p>
            </sp>
            <sp xml:id="SDZ3-Izredna-21-2002-07-10.sp221">

               <speaker>BOGDAN BAROVIČ:</speaker>

               <p>Replika vsem. Poglejte, vsi so zašli na drugo področje. Ali moram res povedati, da
               kazenska določba natančno določa, če voznik tovornjaka in avtobusa, če ima v sebi
               vsaj 0,0001 grama alkohola, so kazenske določbe jasne. Prepoved. Ne bo nikdar več
               vozil ali pa, ne vem, dolgo časa ne bo vozil ne avtobusa ne tovornjaka. Kazenske
               določbe za voznika tovornjaka, avtobusa - te kategorije so jasne. Jasne! Ampak ta
               človek je potem drug človek, ko se usede, ne vem, bom spet dal primerjavo, za moped.
               Pa gre za kategorije, ne gre za alkohol. Gre samo za kategorije. Kaj je napačno, če
               pišemo, da se kaznuje - pravilno, da se kaznuje - v kategoriji, v kateri je storil
               prekršek. Saj vemo, da D, E in druge kategorije, da nikdar več ne bo opravljal
               poklica. In prav je tako! Če bo pijan vozil avtobus, nikdar ga naj ne opravlja, pa
               naj bo sam odgovoren za svojo družino. Ja, ampak to je že vse določeno. Zakaj ga
               kaznovati še posebej? Še posebej kot zasebnika. Zakaj bi morali mene v parlamentu
               kaznovati zato, ker sem zasebno storil en prekršek, ne vem, sem se stepel z nekom?
               Kakšno vezo imam jaz s parlamentom, če se zasebno stepem z nekom? Kakšno? Kakšno?
            </p>
            </sp>
            <sp xml:id="SDZ3-Izredna-21-2002-07-10.sp222">

               <speaker>ZMAGO JELINČIČ PLEMENITI:</speaker>

               <p>Če pretepeš poslanca.</p>
            </sp>
            <sp xml:id="SDZ3-Izredna-21-2002-07-10.sp223">

               <speaker>BOGDAN BAROVIČ:</speaker>

               <p>Kakšno vezo ima? Mislim, nima, tukaj se ne bom tepel, ne bom prepiral, upam, da imam
               in uporabljam kulturno besedo. Jaz še enkrat povem: zagovarjam združenje šoferjev in
               avtomehanikov, povedal sem, sankcije za alkohol v kategorijah tovornjakov, avtobusov
               so jasno določene. In prav je, da so takšne. Naj bodo sankcije jasne za vsako
               kategorijo posebej. Za vsako kategorijo posebej. Še posebej bom pa zadovoljen, pa res
               nima povezave s tem zakonom in bom končal, če bodo takšne restrikcije na področju
               mamil, pa poglejte takrat svoje otroke, kje hodijo in kaj delajo. Hvala.</p>
            </sp>
            <sp xml:id="SDZ3-Izredna-21-2002-07-10.sp224">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Replika gospod Jelinčič, potem gospod Petan. Gospod Jelinčič,
               izvolite.</p>
            </sp>
            <sp xml:id="SDZ3-Izredna-21-2002-07-10.sp225">

               <speaker>ZMAGO JELINČIČ PLEMENITI:</speaker>

               <p>Hvala lepa, gospa predsedujoča. Jaz sem prej govoril o mopedu. In danes govorimo o
               spremembah zakona o varnosti cestnega prometa. V cestni promet sodi tudi <q>"bicikel"</q>
               ali kolo po domače. Ali to pomeni tudi, če bo policaj dobil nekoga pijanega,
               okajenega na <q>"biciklu"</q>, ne bo smel voziti avtobusa? Tudi to je prometno sredstvo. In
               če nadaljujemo, vprašam gospoda Partljiča, kakšna pa je razlika, če se nekdo pelje,
               recimo, z <q>"biciklom"</q> pijan domov ali gre peš pijan domov v soboto zvečer. Kakšna je
               razlika, če gre taisti šofer avtobusa rahlo okajen z biciklom domov ali če gre
               totalno <q>"nažgan"</q> po vseh štirih v soboto zvečer ob istem času domov? Kakšna je
               razlika, gospod Partljič? Gre za izhodišča. Gre za izhodišča, ki se jih moramo
               držati. Če nekdo stori prekršek v določeni kategoriji, se mu tista kategorija
               črta.</p>
               <p>Nekdo, gospod Gasparini je rekel prej, da se ne sme nikoli nič piti. Ni res. In je
               rekel: piloti nikoli ne pijejo. Ni res. V predpisih, v letalskih predpisih se točno
               ve, kdaj pilot sme piti in kdaj ne sme piti. In kdaj lahko vozi in kdaj ne sme voziti
               letala. In ne govoriti na pamet in ne bodite bolj papeški od papeža, lepo vas prosim.
               Kam bomo prišli? Kam bomo prišli? In kako boste potem pogledali svoje, recimo,
               kolege, ko boste šli v družbo pa bo med njimi tudi kakšen šofer, ko se ga boste
               <q>"nacedili"</q> do konca, on bo pil pa kokto zraven vas, kajti drugače ga boste vi
               prijavili, da mu bodo vzeli dovoljenje. Lepo vas prosim. Kakšni smo! Ali ni nič
               človeškosti v vas. Ne pozabite, boste vi skrbeli za familije. In vendar se vsak
               človek kdaj pa kdaj napije. Ni treba, da je ves čas pijan. Ker če je nekdo ves čas
               pijan, bo tudi napihal takrat, ko vozi avtobus. Če se bo pa v nedeljo zvečer peljal z
               <q>"biciklom"</q> rahlo okajen, še enkrat ponavljam, ki je tudi prometno sredstvo, ki je
               sredstvo, ki je zajeto v tem zakonu, ga boste kaznovali in mu boste vzeli možnost
               preživljanja. Isti človek ali pa kakšen drug, ki se bo pa kotalil po bregu navzdol in
               da se bo dokotalil do svoje hiše, pijan kot čep, tisto je pa vse v redu.</p>
               <p>In tukaj sprašujem gospoda Partljiča, naj mi razloži to razliko. Hvala.</p>
            </sp>
            <sp xml:id="SDZ3-Izredna-21-2002-07-10.sp226">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Preden dam naprej besedo za repliko, bi želela dati pojasnilo tudi
               predstavnica sekretariata gospa Palhaltinger. Izvolite.</p>
            </sp>
            <sp xml:id="SDZ3-Izredna-21-2002-07-10.sp227">

               <speaker>MIROSLAVA PALHARTINGER:</speaker>

               <p>Hvala za besedo. Sekretariat je dolžan pravzaprav ob tem predlogu opozoriti na dve
               stvari, in sicer predlagana rešitev je bila dejansko predmet odločanja že v okviru
               dveh predlogov zakonov o spremembah zakona o varnosti cestnega prometa, ki ju je
               državni zbor zavrnil.</p>
               <p>Tu bi pa želela dati samo še to opozorilo, da je predlagana rešitev ob tem, da se
               pravzaprav ne dotika vseh členov, kjer je pravzaprav sankcija v tem smislu v
               veljavnem zakonu opredeljena. Rada bi povedala, da je z vidika skladnosti s pravnim
               sistemom tak pristop dejansko vprašljiv, saj je v zakonu o prekrških opredeljen tisti
               vsebinski okvir, ki določa, da se sankcija prenehanja veljavnosti vozniškega
               dovoljenja izreka za vse kategorije in ne samo za tisto, s katero je bil storjen
               prekršek. Zato sem želela tu opozoriti na pravnosistemsko vprašljivost tega predloga.
               Hvala lepa.</p>
            </sp>
            <sp xml:id="SDZ3-Izredna-21-2002-07-10.sp228">
               <speaker>PODPREDSEDNICA IRMA PAVLINIČ KREBS:</speaker>
               <p>Hvala lepa. Sprašujem poslanke in poslance, ki so še prijavljeni k besedi, ali
               vztrajajo pri svojih replikah in razpravah? Lepo prosim, da tisti, ki vztrajate,
               dvignete roke. Repliko ima gospod Petan, potem razpravo gospod Lenko. Izvolite,
               gospod Petan.</p>
            </sp>
            <sp xml:id="SDZ3-Izredna-21-2002-07-10.sp229">

               <speaker>RUDOLF PETAN:</speaker>

               <p>Hvala. Torej oglasil sem se zaradi čisto specifične stvari.</p>
               <p>Namreč, gospod Gasparini je dal primer, za katerega sem pa prepričan, da je zelo
               zgrešen. Namreč, on uvaja princip neke brezmadežnosti. Če ga enkrat <q>"pobiksaš"</q> v eni
               stvari, potem te udarimo, in je zadeva zaključena - in vam bom to obrazložil -
               kriterije pa seveda nekdo postavlja.</p>
               <p>Zadevo lahko gledamo tudi z druge plati, gospod Jelinčič je to malo že omenil. Se
               pravi - konkretno primer, ki ga je omenil gospod Gasparini - se pravi, šofer
               avtobusa, če ga dobimo na motorju, potem mu vzamemo po predpisih izpit in seveda ne
               sme voziti avtobusa. Tisti, ki bo pa na <q>"biciklu"</q> pijan, je pa po predpisih pijan in
               bo lahko še naprej delal. To je tisto, kar me moti, ker imamodve kategoriji,
               posledice so strahovito različne, vzroki so pa popolnoma enaki. To se pravi, mi smo
               določili kategorijo, da si pijan po predpisih in se ti nič ne zgodi, ko si na
               <q>"biciklu"</q> ali peš; ko pa si na motorju in si pijan, ne smeš biti pijan po predpisih,
               ti pa vzamejo vse.</p>
               <p>Ni tako enostavno, to vam hočem povedati. Jaz ne zagovarjam tega, da mora biti pijan
               - če si profesionalec, moraš biti odgovoren. Vendar ni tako enostavno in črno-belo,
               zato ker postavljate dve različni kategoriji, ki ju mogoče sami opredeljujete in
               govorite o neki brezmadežnosti. To me pa moti - da bi nekdo moral biti brezmadežen,
               in če si ga slučajno <q>"pobiksal"</q>, potem te bomo pa udarili, kolikor gre.</p>
               <p>Zato vam repliciram, drugače se strinjam tudi z vami, ampak stvar ni tako črno-bela,
               kot ste jo hoteli vi prikazati. Samo zato sem se oglasil. Hvala.</p>
            </sp>
            <sp xml:id="SDZ3-Izredna-21-2002-07-10.sp230">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Lenko, izvolite.</p>
            </sp>
            <sp xml:id="SDZ3-Izredna-21-2002-07-10.sp231">

               <speaker>FRANC LENKO:</speaker>

               <p>Hvala lepa, gospa predsedujoča. Morda malo čudno izgleda, da se po času treh mesecev
               prvikrat javim pri taki razpravi.</p>
               <p>Uvodoma moram povedati, da sem prek 20 let aktiven član združenja šoferjev in
               avtomehanikov Slovenije. Mislim, da tu zakonodajalec ali pa bom raje rekel kar
               ministrstvo za notranje zadeve nikakor noče prisluhniti tej organizaciji, ki je prva
               za to, da se bori proti alkoholu, prva je za to. Vendar tu zadaj - včasih je bil
               odvzem tiste kategorije, v kateri so te dobili oziroma za tisto je bil izrečen ukrep
               - vendar tu iz tega pridejo včasih velike tragedije. Malo me moti, spoštovani
               poslanci in poslanke, ker ni predlog prišel s prave strani, ko smo ga vsi skupaj malo
               morda z nasmehom vzeli. Vendar pravim, da moramo temu prisluhniti, da to so resne
               stvari in da so tu zadaj tudi tragedije.</p>
               <p>Gospod Jelinčič je dal primerjavo, jaz pa bom dal še malo drugačno. Gresta dva
               sosednja v gorco z mopedi. V redu. Slavita neki praznik. Prideta nazaj, ju ustavijo.
               Eden je pilot, eden je šofer. Šofer naslednji teden ne bo smel več tovornjaka voziti
               z gramozom, pilot bo lahko peljal 300 ljudi z avionom. Mislim, če vse to pretehtamo
               in na <q>"vago"</q> damo, ni zadeva tako enostavna. Jaz vem, da ta predlog danes ne bo dobil
               podpore. Samo, spoštovane poslanke in poslanci, dajmo razmisliti, pa morda v
               jesenskem roku, ko se bo kompletno sprejemal, da bomo tudi to zadevo uredili. Pa bi
               predlagal, da vsak za sebe intimno tudi malo razmisli. Hvala lepa.</p>
            </sp>
            <sp xml:id="SDZ3-Izredna-21-2002-07-10.sp232">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Zaključujem razpravo in prehajamo na odločanje. Najprej bomo odločali o
               amandmaju odbora k 22. členu, ki se nahaja v pregledu amandmajev z opombo, kot sem jo
               podala, da če bo ta amandma sprejet, bo amandma poslanske skupine postal
               brezpredmeten. Odločamo torej o amandmaju pod zaporedno številko 1 v pregledu.
               Glasujmo! Navzočih nas je 54. Za je glasovalo 37, proti 13.</p>
               <p><stage>(Za je glasovalo 37.)</stage> <stage>(Proti 13.)</stage></p>
               <p>Ugotavljam, da je amandma sprejet in 22. člen spremenjen.</p>
               <p>Amandma poslanske skupine je tako postal brezpredmeten. Smo pri 23. členu in
               amandmaju odbora za črtanje tega člena. Želi kdo razpravljati? Ker ne, prehajamo na
               odločanje. Glasujmo! Prvo glasovanje o amandmaju ni bilo uspešno. V dvorani nas je
               zadosti. Jaz bi prosila za toliko pozornosti in izrazila željo, da bi vendarle
               skušali danes, glede na to, da jutri začnemo s popolnoma drugo točko dnevnega reda,
               poskusiti opraviti glasovanje o teh amandmajih. Drugič glasujmo o amandmaju odbora.
               Glasujmo! Navzočih nas je 52. Za je glasovalo 42, proti nihče.</p>
               <p><stage>(Za je glasovalo 42.)</stage> <stage>(Proti nihče.)</stage></p>
               <p>Ugotavljam, da je amandma sprejet in člen črtan.</p>
               <p>Smo pri 24. členu in amandmaju odbora za črtanje tega člena. Želi kdo razpravljati?
               Ker ne, prehajamo na odločanje. Glasujmo! Navzočih nas je 50. Za je glasovalo 42,
               proti nihče.</p>
               <p><stage>(Za je glasovalo 42.)</stage> <stage>(Proti nihče.)</stage></p>
               <p>Ugotavljam, da je amandma sprejet in člen črtan.</p>
               <p>Smo pri 25. členu in amandmaju odbora za črtanje člena. Želi kdo razpravljati? Ker
               ne, prehajamo na odločanje. Glasujmo! Navzočih nas je 50. Za je glasovalo 43, proti
               nihče.</p>
               <p><stage>(Za je glasovalo 43.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Smo pri 25. členu in amandmaju odbora za črtanje tega člena. Želi kdo razpravljati?
               Ker ne, prehajamo na odločanje. Glasujmo! Navzočih nas je 50. Za je glasovalo 42,
               proti nihče.</p>
               <p><stage>(Za je glasovalo 42.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Smo pri 26. členu in amandmaju odbora za spremembo tega člena. Želi kdo razpravljati?
               Ker ne, prehajamo na odločanje. Glasujemo. Se opravičujem, samo trenutek. Glasujemo.
               Navzočih nas je 51. Za je glasovalo 43, proti nihče.</p>
               <p><stage>(Za je glasovalo 43.)</stage> <stage>(Proti nihče.)</stage></p>
               <p>Ugotavljam, da je amandma sprejet in 26. člen spremenjen.</p>
               <p>Smo pri 27. členu in amandmaju odbora k temu členu. Želi kdo razpravljati? Ker ne,
               prehajamo na odločanje. Glasujemo. Navzočih nas je 52. Za je glasovalo 43, proti
               nihče.</p>
               <p><stage>(Za je glasovalo 43.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Odločamo še o členu v celoti. Glasujemo. Navzočih nas je 51. Za je glasovalo 43,
               proti nihče.</p>
               <p><stage>(Za je glasovalo 43.)</stage> <stage>(Proti nihče.)</stage></p>
               <p>Ugotavljam, da je člen v celoti sprejet.</p>
               <p>Smo pri 29. členu in treh amandmajih. Pod 1 je amandma poslanca Lavrinca, pod 2 je
               amandma odbora, pod 3 amandma vlade. Odpiram razpravo. Gospod minister, izvolite.
               Gospod Vučko, izvolite.</p>
            </sp>
            <sp xml:id="SDZ3-Izredna-21-2002-07-10.sp233">

               <speaker>DUŠAN VUČKO:</speaker>

               <p>Ja, če se ne motim, bi morali amandma pod zaporedno številko 2 zavrniti, zato ker
               imamo potem za novi 29.a člen, kjer imamo podobno vsebino in gre za uskladitev s
               pripombo sekretariata. In zdaj sprašujem vlado, če je moja ugotovitev točna.</p>
            </sp>
            <sp xml:id="SDZ3-Izredna-21-2002-07-10.sp234">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Bugarič, izvolite. Spoštovani predstavniki vlade, kot je bilo med pavzo
               dogovorjeno, ste rekli, da boste amandma pod zaporedno številko 3 umaknili. Amandmaja
               pod 2 in 1 ne podpirate, ker ne gre za uskladitev s smernicami Evropske unije, kar
               pomeni, da ostane osnovno besedilo 29. člena v veljavi in potem predlagate poslankam
               in poslancem, da se sprejme 29.a člen, ki ga predlagajo štiri poslanske skupine.
               Hvala lepa. Želi še kdo razpravljati? Ker ne, razpravo zaključujem in prehajamo na
               odločanje. Najprej o amandmaju pod 1 k 29. členu. Glasujmo! Navzočih nas je 54. Za je
               glasovalo 8, proti 38.</p>
               <p><stage>(Za je glasovalo 8.)</stage> <stage>(Proti 38.)</stage></p>
               <p>Ugotavljam, da amandma ni bil sprejet.</p>
               <p>Odločamo o amandmaju pod zaporedno številko 2. Glasujmo! Navzočih nas je 49. Za je
               glasovalo 10, proti 33.</p>
               <p><stage>(Za je glasovalo 10.)</stage> <stage>(Proti 33.)</stage></p>
               <p>Ugotavljam, da amandma pod 2 ni dobil podpore.</p>
               <p>Sprašujem, gospod minister, ali umikate amandma ali glasujmo o njem. Pod zaporedno
               številko 3 gre za amandma vlade. Če vztrajate pri osnovnem besedilu... Umikate. Hvala
               lepa. Amandma pod zaporedno številko 3 je umaknjen.</p>
               <p>Glasujmo še o 29. členu v celoti. Glasujmo! Navzočih nas je 51. Za je glasovalo 43,
               proti 2.</p>
               <p><stage>(Za je glasovalo 43.)</stage> <stage>(Proti 2.)</stage></p>
               <p>Ugotavljam, da je člen v celoti sprejet.</p>
               <p>Zdaj pa vas prosim, da pogledate amandmaje, ki jih ni v pregledu. Tu gre za amandmaje
               štirih poslanskih skupin koalicije, in sicer gre za amandma za novi 29.a člen, ki je
               usklajen, kot lahko vidite iz obrazložitve, s pripombami sekretariata za zakonodajo
               in pravne zadeve. Želi kdo razpravljati? Ker ne, prehajamo na odločanje o amandmaju
               štirih poslanskih skupin za novi 29.a člen. Glasujmo! Navzočih nas je 52. Za je
               glasovalo 43, proti 2.</p>
               <p><stage>(Za je glasovalo 43.)</stage> <stage>(Proti 2.)</stage></p>
               <p>Ugotavljam, da je amandma in s tem novi 29.a člen sprejet.</p>
               <p>Zdaj se vračamo na 29. stran pregleda. Smo pri 30. členu in amandmaju poslanca
               Lavrinca k temu členu. Želi kdo razpravljati? Ker ne, prehajamo na odločanje.
               Glasujmo! Navzočih nas je 49. Za je glasovalo 10, proti 30.</p>
               <p><stage>(Za je glasovalo 10.)</stage> <stage>(Proti 30.)</stage></p>
               <p>Ugotavljam, da amandma ni sprejet.</p>
               <p>Odločamo še o členu v celoti. Glasujmo! Navzočih nas je 48, za je glasovalo 41, proti
               nihče.</p>
               <p><stage>(Za je glasovalo 41.)</stage> <stage>(Proti nihče.)</stage></p>
               <p>Ugotavljam, da je člen sprejet.</p>
               <p>Smo pri 31. členu in amandmaju odbora za črtanje tega člena. Želi kdo razpravljati?
               <stage>(Ne.)</stage> Prehajamo na odločanje. Glasujemo. Navzočih nas je 51, za je glasovalo 42,
               proti nihče</p>
               <p><stage>(Za je glasovalo 42.)</stage> <stage>(Proti nihče.)</stage></p>
               <p>Ugotavljam, da je amandma sprejet in člen črtan.</p>
               <p>Smo pri 32. členu in amandmaju odbora za črtanje člena. Želi kdo razpravljati? <stage>(Ne.)</stage>
               Prehajamo na odločanje. Glasujemo. Navzočih nas je 49, za je glasovalo 41, proti
               nihče.</p>
               <p><stage>(Za je glasovalo 41.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Smo pri 33. členu in amandmaju odbora za črtanje člena. Želi kdo razpravljati? <stage>(Ne.)</stage>
               Prehajamo na odločanje. Glasujemo. Navzočih nas je 50, za je glasovalo 43, proti
               nihče.</p>
               <p><stage>(Za je glasovalo 43.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Smo pri 35. členu in amandmaju odbora k temu členu. Želi kdo razpravljati? <stage>(Ne.)</stage>
               Prehajamo na odločanje. Glasujemo. Navzočih nas je 50, za je glasovalo 44, proti
               nihče.</p>
               <p><stage>(Za je glasovalo 44.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Odločamo še o členu v celoti. Glasujemo. Navzočih nas je 51, za je glasovalo 43,
               proti nihče.</p>
               <p><stage>(Za je glasovalo 43.)</stage> <stage>(Proti nihče.)</stage></p>
               <p>Ugotavljam, da je člen sprejet.</p>
               <p>Smo pri 36. členu in amandmaju odbora za črtanje člena. Želi kdo razpravljati? <stage>(Ne.)</stage>
               Prehajamo na odločanje. Glasujemo. Navzočih nas je 51, za je glasovalo 44, proti
               nihče.</p>
               <p><stage>(Za je glasovalo 44.)</stage> <stage>(Proti nihče.)</stage></p>
               <p>Ugotavljam, da je amandma sprejet in člen črtan.
                   Smo pri 37. členu in amandmaju odbora k temu členu. Želi kdo razpravljati?
                     <stage>(Ne.)</stage> Prehajamo na odločanje. Glasujemo. Navzočih nas je 48, za je glasovalo
                     42, proti nihče. <stage>(Za je glasovalo 42.)</stage> <stage>(Proti nihče.)</stage> Ugotavljam, da je amandma
                     sprejet. Odločamo še o členu v celoti. 
               Glasujemo. Prvo glasovanje o členu v celoti ni bilo uspešno. Prosim še za nekaj
               pozornosti.</p>
               <p>Drugič glasujemo o členu v celoti. Glasujemo. Navzočih nas je 46, za je glasovalo 42,
               proti nihče.</p>
               <p><stage>(Za je glasovalo 42.)</stage> <stage>(Proti nihče.)</stage></p>
               <p>Ugotavljam, da je člen v celoti sprejet.</p>
               <p>Smo pri 38. členu in amandmaju odbora za črtanje člena. Želi kdo razpravljati? <stage>(Ne
               želi.)</stage></p>
               <p>Prehajamo na odločanje. Glasujemo. Navzočih nas je 48, za je glasovalo 44, proti
               nihče.</p>
               <p><stage>(Za je glasovalo 44.)</stage> <stage>(Proti nihče.)</stage></p>
               <p>Ugotavljam, da je amandma sprejet in člen črtan.</p>
               <p>Smo pri 39. členu in amandmaju poslanske skupine SDS k temu členu. Vlada in matično
               delovno telo amandmaja ne podpirata. Želi kdo razpravljati? <stage>(Ne želi.)</stage></p>
               <p>Prehajamo na odločanje. Glasujemo. Navzočih nas je 53, za je glasovalo 18, proti
               34.</p>
               <p><stage>(Za je glasovalo 18.)</stage> <stage>(Proti 34.)</stage></p>
               <p>Ugotavljam, da amandma ni dobil podpore.</p>
               <p>Odločamo še o členu v celoti. Glasujemo. Navzočih nas je 49, za je glasovalo 42,
               proti 2.</p>
               <p><stage>(Za je glasovalo 42.)</stage> <stage>(Proti 2.)</stage></p>
               <p>Ugotavljam, da je člen v celoti sprejet.</p>
               <p>Smo pri 40. členu in amandmaju odbora za črtanje člena. Želi kdo razpravljati? <stage>(Ne
               želi.)</stage></p>
               <p>Prehajamo na odločanje. Glasujemo. Navzočih nas je 50, za je glasovalo 42, proti
               nihče.</p>
               <p><stage>(Za je glasovalo 42.)</stage> <stage>(Proti nihče.)</stage></p>
               <p>Ugotavljam, da je amandma sprejet in člen črtan.</p>
               <p>Smo pri 41. členu in amandmaju odbora k temu členu. Želi kdo razpravljati? <stage>(Ne
               želi.)</stage></p>
               <p>Prehajamo na odločanje. Glasujemo. Navzočih nas je 48, za je glasovalo 41, proti
               nihče.</p>
               <p><stage>(Za je glasovalo 41.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Odločamo še o členu v celoti. Glasujemo. Prvo glasovanje o členu v celoti ni bilo
               uspešno. Ponovno lepo prosim še za nekaj pozornosti.</p>
               <p>Drugič glasujemo o členu v celoti. Glasujemo. Navzočih nas je 48, za je glasovalo 40,
               proti nihče.</p>
               <p><stage>(Za je glasovalo 40.)</stage> <stage>(Proti nihče.)</stage></p>
               <p>Ugotavljam, da je člen v celoti sprejet.</p>
               <p>Smo pri 42. členu in amandmaju odbora za črtanje člena. Želi kdo razpravljati? <stage>(Ne
               želi.)</stage></p>
               <p>Prehajamo na odločanje. Glasujemo. Navzočih nas je 48, za je glasovalo 43, proti
               1.</p>
               <p><stage>(Za je glasovalo 43.)</stage> <stage>(Proti 1.)</stage></p>
               <p>Ugotavljam, da je amandma sprejet in člen črtan.</p>
               <p>Smo pri 45. členu in amandmaju odbora za črtanje člena. Želi kdo razpravljati? <stage>(Ne
               želi.)</stage></p>
               <p>Prehajamo na odločanje. Glasujemo. Navzočih nas je 50, za je glasovalo 43, proti
               nihče.</p>
               <p><stage>(Za je glasovalo 43.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Smo pri 46. členu in amandmaju odbora za črtanje člena. Želi kdo razpravljati? <stage>(Ne
               želi.)</stage></p>
               <p>Prehajamo naodločanje. Glasujemo. Navzočih nas je 50. Za je glasovalo 43, proti
               nihče.</p>
               <p><stage>(Za je glasovalo 43.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Smo pri 47. členu in amandmaju za črtanje člena. Želi kdo razpravljati? <stage>(Ne.)</stage>
               Prehajamo na odločanje. Glasujemo. Navzočih nas je 49. Za je glasovalo 43, proti
               nihče.</p>
               <p><stage>(Za je glasovalo 43.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Smo pri 49. členu in amandmaju odbora za črtanje člena. Želi kdo razpravljati. <stage>(Ne.)</stage>
               Prehajamo na odločanje. Glasujemo. Samo trenutek, prosim. Glasujemo. Navzočih nas je
               48. Za je glasovalo 42, proti nihče.</p>
               <p><stage>(Za je glasovalo 42.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Smo pri 50. členu. Vloženi so trije amandmaji. Pod 1 je amandma odbora, z opombo, ker
               gre za črtanje člena, če bo sprejet amandma pod 1, postaneta amandmaja pod 2 in 3,
               brezpredmetna. Želi kdo razpravljati? <stage>(Ne.)</stage> Prehajamo na odločanje. Najprej o
               amandmaju pod 1. Glasujemo. Navzočih nas je 49. Za je glasovalo 41, proti 1.</p>
               <p><stage>(Za je glasovalo 41.)</stage> <stage>(Proti 1.)</stage></p>
               <p>Ugotavljam, da je amandma sprejet. Člen je črtan, zato sta oba amandmaja postala
               brezpredmetna.</p>
               <p>Smo pri 51. členu in amandmaju za črtanje tega člena. Želi kdo razpravljati? <stage>(Ne.)</stage>
               Prehajamo na odločanje. Glasujemo. Navzočih nas je 50. Za je glasovalo 41, proti
               nihče.</p>
               <p>Za je glasovalo 41.) <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Smo pri 52. členu. Imamo dva amandmaja. Amandma pod zaporedno številko 2 je zaradi
               nesprejetja amandmaja k 50. členu istega predlagatelja postal brezpredmeten. Tako
               odločamo le še o amandmaju pod zaporedno številko 1. Želi kdo razpravljati? <stage>(Ne.)</stage>
               Prehajamo na odločanje. Glasujemo. Navzočih nas je 52. Za je glasovalo 42, proti
               2.</p>
               <p><stage>(Za je glasovalo 42.)</stage> <stage>(Proti 2.)</stage></p>
               <p>Ugotavljam, da je amandma sprejet.</p>
               <p>Odločamo še o členu v celoti. Glasujemo.</p>
               <p>Navzočih nas je 49. Za je glasovalo 42, proti 1.</p>
               <p><stage>(Za je glasovalo 42.)</stage> <stage>(Proti 1.)</stage></p>
               <p>Ugotavljam, da je člen sprejet.</p>
               <p>Smo pri 53. členu. Razpravljamo in odločamo le še o amandmaju pod zaporedno številko
               1, ker je amandma pod 2 zaradi nesprejetja amandmaja k 50. in 52. členu postal
               brezpredmeten. Želi kdo razpravljati o amandmaju pod zaporedno številko 1. Gospod
               Barovič, izvolite.</p>
            </sp>
            <sp xml:id="SDZ3-Izredna-21-2002-07-10.sp235">

               <speaker>BOGDAN BAROVIČ:</speaker>

               <p>Če mi dovolite, jaz ne vem...</p>
            </sp>
            <sp xml:id="SDZ3-Izredna-21-2002-07-10.sp236">

               <speaker>PODPREDSEDNICA IRMA PAVLINIČ KREBS:</speaker>

               <p>Ne dovolim, gospod Barovič...</p>
            </sp>
            <sp xml:id="SDZ3-Izredna-21-2002-07-10.sp237">

               <speaker>BOGDAN BAROVIČ:</speaker>

               <p>Ja, lahko rečem temu proceduralno. Jaz, koliko se spomnim, se pa opravičujem kolegu –
               ga ni – predsedniku odbora, da smo tudi 52. člen na odboru črtali. Jaz se
               opravičujem. Mislim, da imam v glavi, da smo 52. člen na odboru črtali. Tukaj je
               drugače. Samo to, pa nič več ne bom rekel. Hvala lepa.</p>
            </sp>
            <sp xml:id="SDZ3-Izredna-21-2002-07-10.sp238">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. V nadaljevanju bomo te vaše navedbe preverili. Želi še kdo razpravljati?
               <stage>(Ne.)</stage> Prehajamo na odločanje o amandmaju pod 1. Glasujmo! Navzočih nas je 48. Za je
               glasovalo 42, proti nihče.</p>
               <p><stage>(Za je glasovalo 42.)</stage> <stage>(Proti nihče.)</stage></p>
               <p>Ugotavljam, da je amandma sprejet in člen spremenjen.</p>
               <p>Smo pri 55. členu in amandmaju odbora za črtanje tega člena. Želi kdo razpravljati?
               <stage>(Ne.)</stage> Prehajamo na odločanje. Glasujmo! Navzočih nas je 49. Za je glasovalo 42, proti
               nihče.</p>
               <p><stage>(Za je glasovalo 42.)</stage> <stage>(Proti nihče.)</stage></p>
               <p>Ugotavljam, da je amandma sprejet in 55. člen črtan.</p>
               <p>Gospod Barovič, pojasnilo. V redu je tako, kot smo ravnali. Odločitev na odboru ni
               bila takšna, kot ste vi menili</p>
               <p>Smo pri 56. členu in amandmaju odbora k temu členu. Želi kdo razpravljati? <stage>(Ne.)</stage>
               Prehajamo na odločanje. Glasujmo! Navzočih nas je 50. Za je glasovalo 41, proti
               nihče.</p>
               <p><stage>(Za je glasovalo 41.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Odločamo še o členu v celoti. Glasujmo! Navzočih nas je 47. Za je glasovalo 41, proti
               nihče.</p>
               <p><stage>(Za je glasovalo 41.)</stage> <stage>(Proti nihče.)</stage></p>
               <p>Ugotavljam, da je člen v celoti sprejet.</p>
               <p>Spoštovane poslanke in poslanci! Pred sabo imamo amandmaje odbora za črtanje členov
               57, 58, 59, 60, 61, 62, 63 in 64. Predlog odbora bi se lahko tudi glasil, da predlaga
               državnemu zboru, da se črtajo členi. Če kdo ne nasprotuje, predlagam, da z enim
               glasovanjem opravimo črtanje členov 57, 58, 59, 60, 61, 62, 63 in 64. Amandma se
               torej glasi - črtajo se vsi členi, ki sem jih naštela. V redu? Glasujemo torej o
               predlogu za črtanje teh členov. Glasujemo. Navzočih nas je 46, za je glasovalo 39,
               proti 1.</p>
               <p><stage>(Za je glasovalo 39.)</stage> <stage>(Proti 1.)</stage></p>
               <p>Ugotavljam, da so črtani členi od 57 do 64.</p>
               <p>Poslovnik nam vendarle omogoča, da tudi poglavja črtamo v celoti, kar pomeni tudi več
               členov naenkrat.</p>
               <p>Prehajamo na razpravo in odločanje o amandmaju za nov 64. a/ člen poslanske skupine
               Slovenske nacionalne stranke. Najprej gospod Jelinčič, potem gospod državni sekretar.
               Gospod Jelinčič, izvolite.</p>
            </sp>
            <sp xml:id="SDZ3-Izredna-21-2002-07-10.sp239">

               <speaker>ZMAGO JELINČIČ PLEMENITI:</speaker>

               <p>Hvala lepa, gospa predsedujoča. Mislim, da je amandma za novi 64. a/ člen smiseln.
               Gre pravzaprav za tisto evropsko kategorijo, kot sem že povedal, jo nekatere evropske
               države že imajo, nekatere še ne, vendar jo uvajajo. Gre za varovanje okolja, ki je po
               podpisu kjotskega sporazuma ena od najbolj pomembnih zadev, tako v Evropi, kot tudi v
               svetu.</p>
               <p>Zavedati se moramo, da z novim 64. a/ členom, ki morda malo <q>"štrli"</q> izven tega
               zakona, uvajamo omejitve na področjih, ki onesnažujejo in omogočajo oziroma
               onemogočajo varno vožnjo, obenem pa tudi varno življenje ob cestah. Dejstvo je, da s
               tem zakonom res omejujemo predvsem tujce, ki vstopajo v našo državo, zato se mi zdi,
               da v tem primeru pač ne bo podpore za ta novi 64. a/ člen, kajti vladajoča koalicija
               mora tujcem vedno prikimavati in poklekati pred njimi. Kadar je potrebno pritisniti
               na domače ljudi, takrat bomo pritisnili na njih z vso silo, kar se je dokazalo že
               prej, v prejšnji razpravi o predlogu amandmaja, ki ga je imel kolega Barovič.
               Navkljub vsemu še enkrat povem, da amandma je smiseln, smiselna je uvedba novega 64.
               a/ člena in želim, da bi uvedbo novega 64. a/ člena kolegi poslanci in poslanke
               podprli. Hvala.</p>
            </sp>
            <sp xml:id="SDZ3-Izredna-21-2002-07-10.sp240">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod državni sekretar, želite besedo, izvolite.</p>
            </sp>
            <sp xml:id="SDZ3-Izredna-21-2002-07-10.sp241">

               <speaker>DR. BOJAN BUGARIČ:</speaker>

               <p>Hvala, samo zelo na kratko. Vsebinsko predlogu gospoda Jelinčiča ne nasprotujem,
               ampak glede na to, da to ni izrecna zahteva, ki se je moramo držati v okviru Evropske
               unije, se pa zavezujemo, da bomo sugestijo vsebinsko spoštovali, upoštevali pri
               pripravi predloga za kompleksnejši zakon oktobra. Hvala.</p>
            </sp>
            <sp xml:id="SDZ3-Izredna-21-2002-07-10.sp242">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Umaknete mogoče gospod Jelinčič amandma?</p>
            </sp>
            <sp xml:id="SDZ3-Izredna-21-2002-07-10.sp243">

               <speaker>ZMAGO JELINČIČ PLEMENITI:</speaker>

               <p>Lahko umaknemo. Slovenska nacionalna stranka umika ta amandma in če dovolite, gospa
               predsednica, naslednji amandma je na isto tematiko ...<stage>/Medsebojni pogovor./</stage>... in če
               gospod državni sekretar z isto razlago opravičuje tudi umik novega 69. a/ člena,
               umikamo tudi ta člen, vendar bi prosil, gospoda sekretarja, da to pove v
               zapisnik.</p>
            </sp>
            <sp xml:id="SDZ3-Izredna-21-2002-07-10.sp244">

               <speaker>PODPREDSEDNICA IRMA PAVLINIČ KREBS:</speaker>

               <p>V zapisnik. Lepo prosim, gospod Bugarič.</p>
            </sp>
            <sp xml:id="SDZ3-Izredna-21-2002-07-10.sp245">

               <speaker>DR. BOJAN BUGARIČ:</speaker>

               <p>Ja, se strinjam.</p>
            </sp>
            <sp xml:id="SDZ3-Izredna-21-2002-07-10.sp246">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Torej, amandma za novi 64.a člen je umaknjen.</p>
               <p>Smo pri 65. členu in amandmaju odbora za črtanje tega člena. Želi kdo razpravljati?
               <stage>(Ne.)</stage> Prehajamo na odločanje. Glasujmo! Navzočih nas je 51. Za je glasovalo 41, proti
               nihče.</p>
               <p><stage>(Za je glasovalo 41.)</stage> <stage>(Proti nihče.)</stage></p>
               <p>Ugotavljam, da je amandma sprejet in člen črtan.</p>
               <p>V pregledu amandmajev imate k 66. členu amandma vlade in amandma odbora pod 1 in 2.
               Štiri poslanske skupine so v koordinaciji s sekretariatom vložile amandma k 66.
               členu, ki z novim besedilom v celoti ureja besedilo 66. člena. Najprej bomo odločali
               o amandmaju štirih poslanskih skupin k 66. členu, ki nadomešča besedilo v celoti. V
               tem primeru bosta postala amandmaja, ki ju imamo v pregledu pod 1 in 2,
               brezpredmetna. Odpiram razpravo. Ker ne želi nihče razpravljati, jo zaključujem.
               Odločamo torej o amandmaju štirih poslanskih skupin. Glasujmo! Navzočih nas je 51. Za
               je glasovalo 42, proti 1.</p>
               <p><stage>(Za je glasovalo 42.)</stage> <stage>(Proti 1.)</stage></p>
               <p>Ugotavljam, da je amandma in s tem besedilo novega 66. člena sprejeto.</p>
               <p>Oba amandmaja v pregledu sta postala brezpredmetna. Amandma za nov 69.a člen je
               poslanska skupina Slovenske nacionalne stranke umaknila. Se opravičujem.</p>
               <p>Imamo še amandma k 68. členu za črtanje le-tega. Želi kdo razpravljati? <stage>(Ne.)</stage>
               Prehajamo na odločanje. Glasujmo! Navzočih nas je 49. Za je glasovalo 41, proti
               nihče.</p>
               <p><stage>(Za je glasovalo 41.)</stage> <stage>(Proti nihče.)</stage></p>
               <p>Ugotavljam, da je amandma sprejet in člen črtan.</p>
               <p>K 70. členu imamo dva amandmaja in v posebni prilogi tudi amandma na amandma odbora k
               70. členu, katerega predlagatelj so štiri poslanske skupine.</p>
               <p>Pod številko 1 je amandma odbora za spremembo celotnega člena, pod 2 je amandma
               vlade, pod 3 amandma vlade. Če bo amandma pod 1 sprejet, je amandma vlade pod 2
               brezpredmeten. V razpravo dajem vse tri amandmaje, amandma na amandma odbora štirih
               poslanskih skupin, o katerem bomo odločali najprej, in potem o amandmaju pod 1, če bo
               ta sprejet, postane amandma pod 2 brezpredmeten. Želi kdo razpravljati? <stage>(Ne
               želi.)</stage></p>
               <p>Prehajamo na odločanje, najprej o amandmaju na amandma štirih poslanskih skupin.
               Glasujemo. Navzočih nas je 49, za je glasovalo 41, proti nihče.</p>
               <p><stage>(Za je glasovalo 41.)</stage> <stage>(Proti nihče.)</stage></p>
               <p>Ugotavljam, da je amandma na amandma sprejet.</p>
               <p>Odločamo o amandmaju odbora pod številko 1. Glasujemo. Navzočih nas je 46, za je
               glasovalo 41, proti nihče.</p>
               <p><stage>(Za je glasovalo 41.)</stage> <stage>(Proti nihče.)</stage></p>
               <p>Ugotavljam, da je amandma sprejet, členi spremenjeni in amandma vlade je postal
               brezpredmeten.</p>
               <p>Smo na strani 48 pregleda. Spoštovane poslanke in poslanci, če dovolite, bi končali z
               delom na tem zakonu, ker imamo samo še dva amandmaja. Hvala lepa.</p>
               <p>V razpravo dajem amandma poslanca Janca za novi 70.a člen. Želi kdo razpravljati? <stage>(Ne
               želi.)</stage></p>
               <p>Prehajamo na odločanje. Glasujemo. Navzočih nas je 50, za je glasovalo 10, proti
               35.</p>
               <p><stage>(Za je glasovalo 10.)</stage> <stage>(Proti 35.)</stage></p>
               <p>Ugotavljam, da amandma ni dobil podpore.</p>
               <p>Smo pri 71. členu in predlogu odbora za črtanje tega člena. Želi kdo razpravljati?
               <stage>(Ne želi.)</stage></p>
               <p>Prehajamo na odločanje. Glasujemo. Navzočih nas je 49, za je glasovalo 39, proti
               1.</p>
               <p><stage>(Za je glasovalo 39.)</stage> <stage>(Proti 1.)</stage></p>
               <p>Ugotavljam, da je amandma sprejet in člen črtan.</p>
               <p>In še zadnji predlog amandmaja za novi 71.a člen poslanca Avšiča. Vlada in odbor ga
               ne podpirata. Želi kdo razpravljati? <stage>(Ne želi.)</stage></p>
               <p>Prehajamo na odločanje. Glasujemo. Navzočih nas je 50. Za je glasovalo 12, proti
               29.</p>
               <p><stage>(Za je glasovalo 12.)</stage> <stage>(Proti 29.)</stage></p>
               <p>Ugotavljam, da amandma in s tem novi člen ni bil sprejet.</p>
               <p>Opravili smo razpravo o vloženih amandmajih.</p>
               <p>Prehajamo na razpravo o preostalih členih h katerim niso bili vloženi amandmaji. Želi
               kdo besedo? <stage>(Ne.)</stage> Prehajamo na odločanje o preostalih členih. Glasujemo Navzočih nas
               je 49. Za je glasovalo 42, proti 1.</p>
               <p><stage>(Za je glasovalo 42.)</stage> <stage>(Proti 1.)</stage></p>
               <p>Ugotavljam, da so preostali členi sprejeti.</p>
               <p>Prehajam na razpravo o naslovu. Želi kdo razpravljati? <stage>(Ne.)</stage> Prehajamo na odločanje o
               naslovu. Glasujemo. Navzočih nas je 49. Za je glasovalo 45, proti nihče.</p>
               <p><stage>(Za je glasovalo 45.)</stage> <stage>(Proti nihče.)</stage></p>
               <p>Ugotavljam, da je naslov zakona sprejet.</p>
               <p>Prehajamo na <title>tretjo obravnavo</title> predloga zakona. V drugi obravnavi so bili
               sprejeti amandmaji k veliko členom. Če želijo k tem členom kvalificirani
               predlagatelji vložiti amandma, prosim, da to storijo. Pred tem pa sprašujem, ali želi
               kdo razpravljati o predlogu zakona v celoti. <stage>(Ne.)</stage> Zato sprašujem predstavnice
               sekretariata, ali je morebiti porušena medsebojna skladnost določb zakona. <stage>(Ni.)</stage>
               Hvala lepa. Zato lahko preidemo na odločanje o predlogu zakona v celoti. Obrazložitev
               glasu, gospod Barovič, izvolite.</p>
            </sp>
            <sp xml:id="SDZ3-Izredna-21-2002-07-10.sp247">

               <speaker>BOGDAN BAROVIČ:</speaker>

               <p>Hvala. V uvodu sem povedal, kakšno je mnenje poslanske skupine Slovenske nacionalne
               stranke o tem zakonu. Nisem pa zaključil, povedal našega stališča, ker ga ne morem,
               ga nismo niti sprejeli.</p>
               <p>V imenu stranke bom rekel samo še to, da smo veseli, da je ministrstvo in minister in
               državni sekretar obljubil, da bo upošteval nekatere pomembne odločitve. Sam pa povem
               samo to, govorim torej v svojem imenu. V uvodu sem povedal veliko. Društvo šoferjev
               in avtomehanikov me je prosilo, ker sem poslanec ljudstva, nisem uspel. Mnogo ljudi
               me je prosilo, naj poskušamo ukiniti nalepke. Tudi tu nismo uspeli.</p>
               <p>Zaradi tega povem, da bom sprejetju nasprotoval. Hvala.</p>
            </sp>
            <sp xml:id="SDZ3-Izredna-21-2002-07-10.sp248">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Prehajamo torej na odločanje o predlogu zakona v celoti. Glasujemo.
               Navzočih nas je 55. Za je glasovalo 41, proti 8.</p>
               <p><stage>(Za je glasovalo 41.)</stage> <stage>(Proti 8.)</stage></p>
               <p>Ugotavljam, da je predlagani zakon v celoti sprejet.</p>
               <p>S tem zaključujem to točko dnevnega reda. Predstavnikom vlade in predvsem našega
               sekretariata se najlepše zahvaljujem za sodelovanje. Hvala lepa vsem.</p>
               <p>Dovolite samo še sledeče obvestilo. Jutri ob 10. uri pričenjamo z obravnavo 17., 18.
               in 19. točke dnevnega reda, to je predloga rebalansa proračuna Republike Slovenije za
               leto 2002 in z njim povezanima točkama pod 18 in 19.</p>
               <p>Najlepša hvala še enkrat in lahko noč. <stage type="time">(SEJA JE BILA PREKINJENA 10. JULIJA 2002
                  OB 19.02 URI.)</stage>
               </p>
            </sp>
         </div>
      </body>
   </text>
</TEI>